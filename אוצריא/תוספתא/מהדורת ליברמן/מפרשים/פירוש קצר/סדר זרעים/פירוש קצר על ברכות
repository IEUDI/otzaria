# פירוש קצר על ברכות
שאול ליברמן
## פרק א
### הלכה א
(א)  <strong>שבני אדן.</strong> שבני אדם.
(ב)  <strong>בלילי שבתות.</strong> פירש"י; ממהרין לסעודה, שהכל מוכן.
(ג)  <strong>שאין ראיה וכו'.</strong> שהיום כלה בצאת הכוכבים.
(ד)  <strong>ארבע משמרות וכו'.</strong> מפרש את משנתנו; מאימתי קורין את שמע בערבין וכו' עד סוף האשמורה הראשונה דברי ר' אליעזר. ועיין בבלי ג' א'. העונה אחת וכו'. הכל הוא מדברי רבי, והוא באר את חלוקת היום (כגי' הירושלמי ואיכ"ר) והלילה, ואת חלוקת השעה.
### הלכה ב
(א)  <strong>חבירו וכו'.</strong> פירשו בירושלמי בחבירו שרואהו לקיצין, כלומר לפרקים, אבל לא בחבירו הרגיל אצלו.
(ב)  <strong>שנתיאשו וכו'.</strong> כלומר, שנמנעו. וכנראה שר' יהודה הרגיש שלא התכוננו להפסיק ולקרוא.
(ג)  <strong>אלא וכו'.</strong> כלומר, ולא כמו שדמיתי מתחילה. ואחר כך וכו'. אחרי שגמר ר' יהודה.
### הלכה ג
(א)  <strong>בשבתך וכו'.</strong> כלומר, בשבת דידך, כשאתה יושב לך בביתך לטובתך ולהנאתך.
(ב)  <strong>ובלכתך וכו'.</strong> כלומר, בלכתך לטובתך, דהיינו טרדה של רשות. מעשה בר' וכו'. הברייתא נסמכה למשנתנו (פ"א מ"ג); בית שמאי אומרים בערב כל אדם יטו ויקראו, ובבקר יעמדו וכו', ובית הלל אומרים כל אדם קורא כדרכו.
### הלכה ד
(א)  <strong>זמן קרית וכו'.</strong> כלומר, של ערב.
(ב)  <strong>מה זה וכו'.</strong> כלומר, וכי עשית כן בכוונה מיוחדת, כדי לנהוג כב"ש.
(ג)  <strong>מפני מה וכו'.</strong> כלומר, וכי יש לך דין, או שמא אבילות אירעה לך? כנגד המשחיתים. אני מגדל זקני לשם הוכחה והפגנה נגד משחיתי הזקן בתער.
(ד)  <strong>אני שהייתי וכו'.</strong> כלומר, שנינו עשינו מה שעשינו, כדי להוציא מלבות החולקים עלינו. אמ' לו וכו'. כלומר, ר' ישמעאל הודה לו בגוף הדבר, אלא שהוכיח אותו שיש הפרש בתוצאות מעשיהם.
(ה)  <strong>שלא יראו וכו'.</strong> כלומר, אלמלא שראיתי אותך שהטיתה, לא הייתי נזקף, עיין בבה"א. למה וכו'. כלומר, ולא הזכירו אותה בשמה, כלהלן רפ"ב ומשנת תמיד רפ"ה.
### הלכה ה
(א)  <strong>מקום וכו'.</strong> כלומר, ללמדנו שארוכה וקצרה הן בדווקא. ולהלן מפרש את מהות הקיצור והאריכות.
### הלכה ו
(א)  <strong>תעניות.</strong> כלומר, בברכת גואל ישראל ובשש ברכות שהוא מוסיף.
(ב)  <strong>ראש השנה וכו'.</strong> "בתקיעות דבי רב, דהיינו עלינו לשבח וכו', ומאריכין בברכות דיום הכיפורים בוידוי ובאתה בחרתנו ובתחנונים ובכל מילי דתחנונים וכו' ". (ס' הפרדס). מברכות וכו'. לפי פשוטו פירושו שמתוך מטבע האריכות והקיצור בברכותיו ניכר המברך.
### הלכה ח
(א)  <strong>מלמדין אותו וכו'.</strong> פי' בתוספ' שהטעם הוא משום יהירות, או שלא יהא כל אחד מחמיר כרצונו.
### הלכה ט
(א)  <strong>עם המברך.</strong> כלומר, כל העניות שאתה עונה אינן "עם" המברך אלא "אחר" המברך. ר' יהודה וכו'. כלומר, פסוקים הללו היה ר' יהודה עונה "עם" המברך ולא אחריו, מפני שזו היא ענייה לנתינת רשות, וכולם כאחד עונים ואומרים קדוש קדוש וכו'.
### הלכה י
(א)  <strong>מזכירין וכו'.</strong> כלומר בברכות ק"ש.
### הלכה טו
(א)  <strong>קרויה הר.</strong> שהרי הכתוב מדבר לפני בניינה, עיין במדרשות שצוינו במסה"ת. ושמא הכוונה לסוף הדברים; אדיר מהררי טרף (תהלים ע"ו, ג').
(ב)  <strong>אימתי וכו'.</strong> כלומר, בזמן ההוא יזכור ה' את ירושלים ויתכפר לה.
## פרק ב
### הלכה א
(א)  <strong>מלכות.</strong> כלומר, מלכנו מלך אבותינו.
### הלכה ג
(א)  <strong>למפרע.</strong> כלומר, פסוק שני לפני הראשון וכו'.
### הלכה ה
(א)  <strong>בין כתיבה וכו'.</strong> בין "וכתבתם" שבפרשת שמע ובין "וכתבתם" שבפרשה שניה.
### הלכה ו
(א)  <strong>שלא להסיע וכו'.</strong> כלומר, את צרכי הציבור.
### הלכה ז
(א)  <strong>ובין כך וכו'.</strong> כלומר, בין בשעת פריקה ובין משמשאו עליו לא יתפלל, מפני שתפלה צריכה כוונה.
### הלכה יא
(א)  <strong>הרואין וכו'.</strong> כלומר, בני אדם שבאו להראות פנים לאבל, עיין בבה"א, שו' 26 ד"ה שורה.
### הלכה יב
(א)  <strong>מכל מקום.</strong> כלומר, ואפילו שאובין, כמפורש להלן מקואות פ"ו סה"א. ועיין בירושלמי ובבבלי.
(ב)  <strong>הרגילות.</strong> כלומר, שהוא רגיל בהן.
### הלכה יג
(א)  <strong>לאזניו.</strong> צ"ל; ואינו מברך לפניה ולא לאחריה, כגי' ד. וכע"ז גם בכי"ע ובירושלמי ובבבלי.
(ב)  <strong>קסדור.</strong> כמו קוסטר, כלומר quaesitor, κυαισίτωρ, חוקר הפשעים.
### הלכה יד
(א)  <strong>השפיר.</strong> פירש"י; הוא עור הולד שהעצמות והגידים והבשר נצורים בתוכו.
### הלכה טו
(א)  <strong>לתוך אובו.</strong> לתוך חיקו. אפרקסית. עיין בשנו"ס, ופירושה כותנת התחתונה.
(ב)  <strong>אינן וכו'.</strong> כלומר, משום הרהור.
(ג)  <strong>מותר.</strong> מפני שהוא רגיל בהן.
### הלכה טז
(א)  <strong>שלאחר וכו'.</strong> כלומר, שהמיטה מפסקת בינו לבין הכלי (רש"י).
### הלכה כ
(א)  <strong>עומדין וכו'.</strong> כלומר, שדרכם לעמוד שם לבושים וכו'.
### הלכה כא
(א)  <strong>אל תראה וכו'.</strong> כלומר, אל תתראה, לא בערומיך ולא בלבושיך. כשם שאמרו בתענית (י' ב'); הלך ממקום שאין מתענין למקום שמתענין ה"ז מתענה עמהם וכו', אל יתראה בפניהם (ח"ד), והובאה ברייתא זו לכאן, כדי להדגיש שבמקום שבני אדם עומדים ערומים תלבושת הלבושים אינה אלא ארעית (ע"פ הנ"ל).
(ב)  <strong>עת לשחוק וכו'.</strong> והיינו בזמן שנאמר אז ימלא שחוק פינו (עיין קה"ז ולק"ט לפסוק), כלומר, לעולם ישתף אדם את עצמו עם הציבור, ואל יהיה חתן בין האבלים ואבל בין החתנים.
## פרק ג
### הלכה א
(א)  <strong>שנתנה תורה וכו'.</strong> כלומר, בשכבך ובקומך.
### הלכה ב
(א)  <strong>שערים.</strong> כלומר, שערי היכל, דהיינו מבעוד יום (ח"ד).
### הלכה ג
(א)  <strong>נוחה בשלו.</strong> השמח בחלקו.
### הלכה ד
(א)  <strong>מפני חכמתו.</strong> שהתורה התישה כחו. מפני גופו. שחס עליו יותר מדאי.
(ב)  <strong>סימן לתפלה וכו'.</strong> כלומר, שתתקבל.
### הלכה ה
(א)  <strong>בפני כולם.</strong> עיין בבה"א.
(ב)  <strong>מפני הכרעות וכו'.</strong> כלומר, בשעת התחנונים שהיה אומר אחרי תפלת ש"ע.
### הלכה ו
(א)  <strong>כל היום וכו'.</strong> כלומר, שיחקה את מנהג ר"ע.
(ב)  <strong>לגולה.</strong> כלומר, כשבטלו הקרבנות.
(ג)  <strong>או' דברים וכו'.</strong> כלומר, קילוסים ותחנונים.
### הלכה ז
(א)  <strong>קצרה.</strong> שקצרה דעתם מרוב הדוחק והטרדה.
(ב)  <strong>חותם.</strong> מפני שכבר יצא בקדושת היום שבתפלה. כבוד יום. יין לסעודה ובשר (ר"מ פ"ל מה' שבת ה"י).
### הלכה ט
(א)  <strong>מחזירין וכו'.</strong> כלומר, לתפלה. ועיין בבה"א.
### הלכה י
(א)  <strong>המורע.</strong> כלומר, המאורע, והיינו על הנסים.
### הלכה יב
(א)  <strong>שזקוק לשבע וכו'.</strong> כלומר, ואפילו בשחרית של שבת שחלה בר"ח או בחוה"מ.
### הלכה יג
(א)  <strong>מתפלל וכו'.</strong> כלומר, בשחרית, עיין בבה"א.
(ב)  <strong>ומתחיל וכו'.</strong> כלומר, שאומר מקודם תפלת שבת, עיין בבה"א.
### הלכה יד
(א)  <strong>לכוין וכו'.</strong> כגון שנמצא בספינה שאינה הולכת בכיוון ישר.
### הלכה כ
(א)  <strong>קדר.</strong> צ"ל: קרר, כלומר, מנהיג הקרון.
(ב)  <strong>ערוד.</strong> כלומר, ערווד, חברבר.
(ג)  <strong>אילו וכו'.</strong> צרוף של אי לו, אוי לו.
### הלכה כא
(א)  <strong>חכמה.</strong> כלומר, הלכה.
### הלכה כב
(א)  <strong>לא ישיבנו.</strong> מפני שאסור להפסיק באמצע כתיבת השם, שצריך לכתבו בבת אחת. חמשה ששה וכו'. כגון שהניח ריוח בשביל השמות, והשלימם אח"כ.
### הלכה כד
(א)  <strong>כולל וכו'.</strong> כלומר כשמברך ברה"מ כולל את הראשונה בברכת הזימון שמזכיר בה תחיית המתים. עיין בבה"א.
(ב)  <strong>בתנחומי וכו'.</strong> כלומר, בברכת "נחם ה' אלקינו", והיא ברכה שלישית של בה"מ לאבלים.
(ג)  <strong>בגמילות וכו'.</strong> כלומר, בברכת הטוב והמטיב שהתורף שלה הוא; גומלנו יגמלנו וכו', ואין לה חתימה. המפטיר וכו'. כלומר, המפטיר את המת בבית הקברות.
### הלכה כה
(א)  <strong>פרושין.</strong> כלומר, בני אדם שרגילים לפרוש מדרכי ציבור.
(ב)  <strong>ושל דוד וכו'.</strong> בא"י לא אמרו ברכת מצמיח קרן ישועה, וחתמו בברכת ירושלים; אלקי דוד ובונה ירושלים. ולא אמרו שם אלא י"ח ברכות וברכת המינים בתוכן. עיין בבה"א. יצא. שהרי היה זמן שאמרו אותן בפני עצמן.
### הלכה כו
(א)  <strong>המברך.</strong> כלומר בתפילה.
(ב)  <strong>את כל וכו'.</strong> שמא אמר "והכניע קמינו" וכדומה, וכיוון לישראל.
## פרק ד
### הלכה א
(א)  <strong>לה' וכו'.</strong> כלומר, ונמצא כאילו נהנה מן ההקדש, ולפיכך; הנהנה וכו'.
(ב)  <strong>כל המצות.</strong> והברכה משלימה את כל המצות שקיים בהכנת הפת (כלאים חלה מעשרות). עיין בבה"א.
(ג)  <strong>בפניו וכו'.</strong> כלומר להנאתו גרידא.
### הלכה ב
(א)  <strong>ספווניות.</strong> כלומר, ענבים שבאים בסוף העונה, בסתו, "ומשקה היוצא מהן הוי חומץ" (ערוך ערך סתו), והיינו שהוא חמוץ מתחילתו. מברך וכו'. ואינו אוכלן בלא ברכה (אעפ"י שנשתנו לגריעותא), כשם שחייב לברך אף על מורייס, אעפ"י שהיין והשמן שבו כל אחד נשתנה לגריעותא ע"י המלח וכן ציר הדגים שנפלט, עיין בבה"א.
### הלכה ד
(א)  <strong>תרגומה.</strong> מאכל הבא לקינוח סעודה, עיין בבה"א. כסנין. הוא שם כולל לקליות, מיני פירות, זרעונין ותבלין יבשים.
(ב)  <strong>ירקות וכו'.</strong> כגון קישואים, דילועים מלפפונות וכדומה.
### הלכה ה
(א)  <strong>ר' יוסי וכו'.</strong> כלומר, וחולק על ר"מ.
(ב)  <strong>שנשתנה וכו'.</strong> כלומר, אם שינה את המאכל מברייתו, וע"י זה נשתנה שמו. והיא הלכה בפני עצמה, ואינה עניין למחלוקת ר"מ ור"י.
### הלכה ו
(א)  <strong>שלש וכו'.</strong> כלומר, ברכת המזון.
(ב)  <strong>אחת.</strong> כלומר, מעין שלש.
### הלכה ח
(א)  <strong>נכנסין וכו'.</strong> כלומר לחדר ההמתנה.
(ב)  <strong>ידו אחת.</strong> משום נקיות.
(ג)  <strong>עלו וכו'.</strong> כלומר, עלו על המטות בחדר האוכל והסבו, ולפי ששינו את מקומם מברכים שוב.
(ד)  <strong>שתי ידיו.</strong> כלומר, נטילת ידים ממש, כהלכה.
(ה)  <strong>אין לו וכו'.</strong> כדי שלא לבייש את בעה"ב.
### הלכה יא
(א)  <strong>לסוך וכו'.</strong> לעשות צרכיו בגסים.
(ב)  <strong>והטפיח.</strong> פך המים.
### הלכה יב
(א)  <strong>פנוי.</strong> ושמא יקדים קנה לוושט כשיצטרך לענות אמן.
### הלכה יג
(א)  <strong>מברך וכו'.</strong> מפני שהאורז הוא עיקר. וכן להלן בצנון ומליח.
### הלכה יד
(א)  <strong>טעונה וכו'.</strong> צ"ל; טעון וכו' לפניו ולאחריו, והכוונה למליח. ואף שאוכלו עם הפת לאחר סעודה אין דינו כבא באמצע הסעודה. (דגול מרבבה או"ח סי' קע"ז).
### הלכה טו
(א)  <strong>גלוסקין.</strong> עוגה, עיגול.
(ב)  <strong>וממין וכו'.</strong> כלומר, או ממין וכו'. וכ"ה בכי"ע ובראבי"ה.
(ג)  <strong>אחת.</strong> כלומר, מעין שלש.
(ד)  <strong>הביאו לפניהם וכו'.</strong> כלומר, אחרי שגמרו סעודתם.
(ה)  <strong>אחת.</strong> כלומר, אחת מעין שלש, כשיטת בה"ג והגאונים שאין ברה"מ פוטרת אותן. (עיין מגן אברהם או"ח סי' קע"ז סק"ב אות ו', ומ"ש בבה"א).
(ו)  <strong>המחלקות.</strong> כלומר, ולמה לא ברכת מקודם ברה"מ, שהנך חייב בה לכולי עלמא.
(ז)  <strong>ר' יהודה וכו'.</strong> לפי גירסת התוספתא לא הוסיף ר' יהודה אלא דין הסיפא, כשאכל לא ממין שבעה ולא ממין דגן.
### הלכה טז
(א)  <strong>או' להם וכו'.</strong> צ"ל; אמ' (כגי' ד וכי"ע) להם וכו'.
(ב)  <strong>וחסרונן.</strong> כלומר, חסרון וצורך הנפשות. וזו היא ברכת השבח, כברכת הפירות לפניהם. ואח"כ (בזמן התנאים האחרונים) כשהתחילו לברך ברכה זו לאחר האכילה והשתיה הוסיפו בה ברכת ההודאה; על כל מה וכו', כלומר אנו מודים ל"בורא נפשות וחסרונן" על כל מה וכו', כנוסח כל ברכות ההודאה.
(ג)  <strong>אשאל.</strong> כלומר, בקש רשות, דרך ענוה מפני כבוד הרבים. ושמא הכוונה היא; שאלו, כפירש"י (שבת ל' רע"ב). ועיין מ"ש להלן על הקשר של השאלה עם הברכה על המים.
(ד)  <strong>ועטרן.</strong> ההלכה (על ברכת המים) מתקשרת כאן עם סוף האגדה; "מפני שקידש שמו של הקב"ה על הים" (להלן שו' 89), כלומר על המים, כפי שמשמע מדב"ר פ"ג, ח'. וסימן מובהק למדרשים מטיפוס ילמדנו ושאילתות הוא הקשר הרופף והמלאכותי בין סוף האגדה וההלכה הפותחת. ובילקוט מעין גנים כת"י (לפי הרמ"מ כשר, וישב, עמ' 1422) פירש שריח טוב לצדיקים אף הוא בכלל "וחסרונן" של הנפשות.
(ה)  <strong>בשעת כעסן וכו'.</strong> כלומר, בשעה שכביכול כועס על הצדיקים. והסיגנון הוא דוגמת "רוגזו של יוסף" (ב"ר ריש וישב). ועיין הגי' בספרי שהבאנו בבה"א.
### הלכה יז
(א)  <strong>מפני שהודה וכו'.</strong> זו היא תשובת התלמידים. מעשה וכו'. מכאן עד "הארץ" (בשו' 79) הוא מאמר המוסגר של מסדר התוספתא.
### הלכה יח
(א)  <strong>הוסיפו וכו'.</strong> כלומר, שאף אחרים נטלו שכר על ההודייה.
(ב)  <strong>אמ' להם וכו'.</strong> כלומר, ר' טרפון, וחזר המסדר לסוף הי"ז. אלא וכו'. זו היא תשובת התלמידים. ובד מפורש; אמרו לו אלא וכו'.
(ג)  <strong>דיה וכו'.</strong> כלומר, ואע"פ כן דייה להצלה לכפרה בלבד.
### הלכה יט
(א)  <strong>למפרע.</strong> כלומר, ברה"מ על מה שאכלו.
(ב)  <strong>וכשהן חוזרין וכו'.</strong> בבא זו לא נשנית אלא אגב רישא, שהרי פשיטא שמברכים כתחילה אחרי שברכו ברה"מ.
### הלכה כ
(א)  <strong>הפליג וכו'.</strong> כלומר, הפליג את מקומו, או את דעתו, עיין בבה"א.
## פרק ה
### הלכה א
(א)  <strong>מן המנחה וכו'.</strong> מתשע שעות ולמעלה.
(ב)  <strong>עד שעה וכו'.</strong> עד ועד בכלל.
### הלכה ב
(א)  <strong>נפסיק וכו'.</strong> כלומר, נפסיק את הסעודה ונקדש קדושת היום.
### הלכה ג
(א)  <strong>ועקרו וכו'.</strong> אבל בעה"ב נשאר במקומו, במקום סעודה.
(ב)  <strong>קדושת היום וכו'.</strong> כשיטתו לעיל בה"ב שמפסיק לקדושת היום ומקדש. עד שעה וכו'. עד ועד בכלל.
### הלכה ד
(א)  <strong>מזגו לו וכו'.</strong> הכל הוא מדברי ר' יוסי, שסובר שאינו מפסיק מסעודתו, וכשגומר מברך על המזון, ואח"כ מקדש.
### הלכה ה
(א)  <strong>כך היו וכו'.</strong> כלומר, אם היו יותר משלשה, עיין בבה"א. נטילת ידים וכו'. כלומר, מים ראשונים לסעודה.
### הלכה ו
(א)  <strong>מחמשה וכו'.</strong> שלא יצטרך הגדול לחכות בין נטילה לברכת המוציא.
(ב)  <strong>מן המברך.</strong> כדי שיתקין את עצמו לברכה (ירושלמי).
### הלכה ז
(א)  <strong>ממתינין וכו'.</strong> משום ד"א ומשום אבק גזל. פושט וכו'. כלומר, פושט את ידו לאכול.
### הלכה ח
(א)  <strong>מפני סכנת וכו'.</strong> שלא יאכילנו רוקו, ויתבלעס.
### הלכה ט
(א)  <strong>שאין דעת וכו'.</strong> ושמא חבירו הוא איסטניס, ודעתו רעה.
### הלכה י
(א)  <strong>אוכל וכו'.</strong> כלומר, אוכל כזית משלהם, כדי שיצטרף עמהם לזימון.
### הלכה יא
(א)  <strong>מתיקה וכו'.</strong> כלומר, פירות או תבלים מתוקים שבאו בתוך הסעודה מחמת הסעודה, ברה"מ פוטרתן.
### הלכה יב
(א)  <strong>לאחר המזון וכו'.</strong> כלומר לאחר הסעודה ולפני ברה"מ.
### הלכה יג
(א)  <strong>להפסיק מפסיק וכו'.</strong> לפי שיטת הבבלי פירושו כפשוטו שמותר להפסיק בין נטילה לברכה (עיין בטאו"ח סי' קס"ו, ועיין בשו"ת הרש"ל סי' ל"ד). ובבה"א פירשנו ע"פ שיטת בני א"י.
### הלכה יד
(א)  <strong>ואין מוציאין וכו'.</strong> צ"ל כגי' ד: ומוציאין וכו'.
### הלכה טו
(א)  <strong>ואינו מוציא וכו'.</strong> ואפילו אשה אינה יוצאת בברה"מ שלו, שמא אינו לא זכר ולא נקיבה. עיין בבה"א.
### הלכה יז
(א)  <strong>פטורין ואין וכו'.</strong> המלה "פטורין" צריכה מחיקה, וצ"ל: אין וכו', כגי' כי"ע והראשונים. ונשים אין מוציאות את הרבים בברה"מ מפני כבוד הצבור.
(ב)  <strong>לבעלה.</strong> כלומר, ומוציאה אותו בברה"מ. ולאו דווקא בעלה, אלא שדברו חכמים בהוה, שאין דרכה של אשה לאכול עם אחר ביחידות. לאביו. ואביו עונה אחריו כל מה שהוא אומר.
### הלכה יח
(א)  <strong>שאין יכול וכו'.</strong> ואפילו אכל כזית חליבה.
(ב)  <strong>ואין מדקדקין וכו'.</strong> כלומר, לבודקו אם הביא שתי שערות, כדי לצרפו לעשרה לעניין תפלה וכו'.
(ג)  <strong>הנקדנין וכו'.</strong> נקדנין, נקרנין, הם "המדקדקין על דברי תוהו" (תשה"ג הרכבי, 145). וכבר הביאו הראשונים (בבבלי במקומו) את הברייתא בד"א זוטא פ"ו (היגר דא"ר, 119): לא יהא אדם לא נוקרן ולא עוקמן וכו'. על כך. כלומר, אם אמר נברך.
### הלכה יט
(א)  <strong>אחר שיפטור וכו'.</strong> צ"ל; אחד שיפטור וכו', כלומר שלא אכל כזית דגן ופטר את עצמו מן הזימון, ועיין בבה"א.
### הלכה כא
(א)  <strong>עונין וכו'.</strong> שהרי גוי אינו מצווה לא על הברכות ולא על הוצאות ש"ש לבטלה.
(ב)  <strong>את השם וכו'.</strong> צ"ל; [כותי המברך] בשם וכו' (כגי' ד וכי"ע). ואסור לענות אמן אחריו עד שישמע כל הברכה, שהרי הכותי מצווה על הברכות ועל הזכרת ש"ש לבטלה.
### הלכה כב
(א)  <strong>מקריב וכו'.</strong> כלומר, ישראל שמסר מנחה לכהן להקריבה, או כהן שלא הקריב מנחה מימיו, עיין בבה"א.
(ב)  <strong>מקריבן וכו'.</strong> כלומר כשהכהן קומצן.
(ג)  <strong>מקריבן וכו'.</strong> כלומר, כשמקבל את הדם.
### הלכה כג
(א)  <strong>לעצמו.</strong> כלומר, ואין מזמנין.
### הלכה כד
(א)  <strong>בסעודן וכו'.</strong> ומכיוון שהסעודה גרידא היא שכרן, אף זמן ברה"מ כלול בתוך שכרן.
### הלכה כה
(א)  <strong>שהיום גורם וכו'.</strong> כלומר, שאלולי כבוד היום לא נצרכו ליין (פיה"מ להר"מ). וכבר קדש וכו'. שקדש היום מאליו משחשיכה, ועדיין לא בא יין לפניו (רש"י בסוכה).
(ב)  <strong>שהיין גורם וכו'.</strong> שאם אין לו יין אינו מקדש במיוחד. תדירה וכו'. ואפילו אם לא אמר עדיין קדושת היום בתפילה, ברכת היין קודמת.
### הלכה כו
(א)  <strong>ניטמאו וכו'.</strong> כלומר, הניצוצות שניתזו מתוך הכוס על גביו נטמאו מחמת סתם ידים, וטימאו את גבי הכוס, וממילא חוששין שמא יגע בגבי הכוס בידיו שנשאר עליהן משקה טופח אחרי הנטילה, וייטמאו בגבי הכוס (בבלי).
(ב)  <strong>אחורי הכוס וכו'.</strong> כלומר, ומה תועלת בנטילת ידים לפני המזיגה.
### הלכה כז
(א)  <strong>ויטבלו וכו'.</strong> צ"ל: ויטמאו, כשאר הנוסחאות.
(ב)  <strong>על הכסת וכו'.</strong> שהרי אין שם אוכלין, שלטומאתם גרידא חוששין, כלהלן.
### הלכה כח
(א)  <strong>אובדן וכו'.</strong> שאם נוטל ידיו לפני הכיבוד, המים ניתזין על האוכלין ונמאסין (רש"י והר"מ).
### הלכה כט
(א)  <strong>כוס יין וכו'.</strong> כלומר, כוס יין של ברכה, ושמן שלאחר הסעודה, כדי להעביר זוהמת הידים ולשם ריח. ומחזיק בימין את הכוס שמברך עליו תחילה.
(ב)  <strong>על השמן.</strong> כלומר, בורא שמן ערב; או, אשר נתן ריח טוב בשמן ערב.
(ג)  <strong>מברך וכו'.</strong> מפני שהנאת הריח היא מיד, אבל הנאת יין אינה אלא אחרי ששותיהו (רשב"א, מאירי ורא"ה). וטחו וכו'. כדי שלא ישאר הריח בתוך ידיו, וכמבואר בסיפא: לפי שאין שבח וכו'.
### הלכה ל
(א)  <strong>בתחלה.</strong> שהרי כבר נתחייב בה, ואין מעבירין על המצות (רש"י פסחים). בסוף. שהיא אפוקי יומא, ומאחרין כל כמה שאפשר.
(ב)  <strong>מאור וכו'.</strong> מפני שהנאתו תדירה.
(ג)  <strong>בשמים וכו'.</strong> מפני שאינו מברך על המאור אלא במו"ש, ואינו מברך על הנאתו, אלא רק לזכר שנברא במו"ש. (או"ש, עיין בבה"א).
(ד)  <strong>לכולן.</strong> מפרש בבבלי משום ברוב עם הדרת מלך (משלי י"ד, כ"ח).
(ה)  <strong>לעצמו.</strong> מפרש שם; משום בטול בית המדרש.
### הלכה לא
(א)  <strong>של גוים וכו'.</strong> מפני שאין מברכין על נר שלא שבת ועשו מלאכה לאורו.
(ב)  <strong>מישראל.</strong> כלומר, מנר של ישראל שהדליקה במוצאי שבת.
(ג)  <strong>חשובין וכו'.</strong> כלומר, עלו במחשבה להבראות וכו'.
### הלכה לב
(א)  <strong>נכנס ויוצא וכו'.</strong> כלומר, שיוצא שלא על מנת לחזור מיד.
## פרק ו
### הלכה א
(א)  <strong>לך ה'.</strong> בפסוק ליתא ה' ". ועיין בשנו"ס, ומ"ש בבה"א.
(ב)  <strong>ועל הגבעות.</strong> נראה שצ"ל: ועל הבקעות, כלומר, שמזכירן בברה"מ, ומודה על הארץ ועל ההרים והבקעות, עיין בבה"א. על התורה וכו'. כלומר, שמודה עליהן בברה"מ.
(ג)  <strong>על הרעה וכו'.</strong> כלומר, שצריך לברך דיין האמת בברכה רביעית שבברה"מ.
(ד)  <strong>אליך דיינך וכו'.</strong> כלומר, אלקים היא מדת הדין, ואלקיך הוא דיינך במדת הדין.
### הלכה ב
(א)  <strong>חכם הרזים וכו'.</strong> כלומר, להגיד גדולתו של הקב"ה שטבע כל אדם בחותם אחד ואין פרצופיהן ודעות שלהם שוים.
(ב)  <strong>כי תשגיא וכו'.</strong> ולפיכך צריך אדם להתנהג כאורח טוב ולהשגיא את פעלו של הבורא יתברך.
### הלכה ג
(א)  <strong>הבוריק.</strong> צ"ל: הבוהק, כלומר אדם שיש לו כתמים לבנים בפניו, ונראה כצרוע, עיין בבה"א.
(ב)  <strong>הגיחור.</strong> אדום ביותר.
(ג)  <strong>הלוקין.</strong> לבן ביותר (λευκός).
(ד)  <strong>הכיפיח.</strong> כלומר, גבח, ארוך ודק.
### הלכה ו
(א)  <strong>את החמה וכו'.</strong> כלומר, כשרואה אותן בתוקפן, וכשעת יצירתן. ועיין בבה"א.
### הלכה ז
(א)  <strong>תיפלה.</strong> כלומר, שוא.
(ב)  <strong>ברכה וכו'.</strong> כלומר, שיתברכו מתוכן, ומתפלל כן אפילו לאחר שמדד.
### הלכה ח
(א)  <strong>וברכתיך וכו'.</strong> כלומר, ברכה ליצחק כתוספת על הברכה (בראשית כ"ו, ג', ד') בזכות אברהם.
(ב)  <strong>דרש וכו'.</strong> כלומר את הדיבור "וברכתיך" ואמר הואיל ואין האוצר מתרבה מאליו ואין הברכה שורה אלא במעשי ידים (עיין בשנו"ס), לפיכך עמד (כגי' כל הנוסחאות) וזרע וכו'. ועיין בבה"א.
(ג)  <strong>מאה מנין וכו'.</strong> כלומר, לא מאה ממה שזרע אלא מאה חלקים, מאה תבואות.
(ד)  <strong>ששערו וכו'.</strong> כלומר, [ממה] ששערו בתחילה מצא פי מאה.
### הלכה ט
(א)  <strong>שוב אינו וכו'.</strong> שהרי חייב בסוכה בלילות כבימים. ואין הפסק בחיובה (ירושלמי).
### הלכה י
(א)  <strong>כל שבעה.</strong> שהרי הלילות מפסיקין (ירושלמי).
(ב)  <strong>בשחרית.</strong> כלומר, ובאותה שעה מברך עליהן, ושוב אינו מברך עליהן כל היום.
### הלכה יג
(א)  <strong>ידיד.</strong> כלומר, יעקב שנקרא אהוב (מלאכי א', ב'). 8
### הלכה טו
(א)  <strong>עשר וכו'.</strong> כלומר, שאין ברכותיהן שוות.
(ב)  <strong>עשר מצות וכו'.</strong> כלומר, שאין ברכותיהן שוות, כברישא.
(ג)  <strong>מפסיק וכו'.</strong> כלומר, ונמלך אח"כ לחזור על אותה מצוה.
### הלכה יט
(א)  <strong>ובאפנדתו.</strong> כלומר, אזור חלול. שמור רגלך וכו'. כלומר, תן דעתך על כניסתך לבית האלקים.
(ב)  <strong>קולין וכו'.</strong> כלומר, שאסור להכנס לחצר מלך מלכי המלכים דרך בזיון.
### הלכה כג
(א)  <strong>מבליעין אותה וכו'.</strong> כלומר, מבליעין דברי תורה ביניהם לבין עצמם בראשי פרקים בעלמא, משום עת לעשות לה' הפרו תורתך, וכפי שמבארת הסיפא.
### הלכה כד
(א)  <strong>בשעת מפזרין וכו'.</strong> כלומר בשעה שהתלמידים מפזרין את התורה ואינם אוגרים אותה, כנס את דבריך, וכמו שמפורש להלן. ועיין בבה"א ד"ה בשעה שאתה.
