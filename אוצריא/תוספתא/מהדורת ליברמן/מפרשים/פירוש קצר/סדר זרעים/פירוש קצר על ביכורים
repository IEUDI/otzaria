# פירוש קצר על ביכורים
שאול ליברמן
## פרק א
### הלכה א
(א)  <strong>ימתין וכו'.</strong> כלומר, יניחם בעזרה. (הר"מ).
### הלכה ב
(א)  <strong>שלא קנה וכו'.</strong> כלומר, שלא קנה קרקע מספק.
(ב)  <strong>תלך עמנו וכו'.</strong> כלומר, והטבנו לך, שהפרישו לו דושנה של יריחו. עיין בבה"א.
(ג)  <strong>נטלו כהנים וכו'.</strong> כלומר, בערי הלויים.
### הלכה ד
(א)  <strong>מחמשת וכו'.</strong> צ"ל: מששת, כלומר, מלבד המין שהביא. ועיין בשנו"ס.
(ב)  <strong>מאותו המין וכו'.</strong> כלומר, ויש בידו עכשיו כל שבעת המינים. עיין בבה"א.
### הלכה ה
(א)  <strong>באר הגולה וכו'.</strong> כנראה שהיתה על גבול העזרה של קודש. עיין בבה"א.
(ב)  <strong>שנים וכו'.</strong> כלומר. אם אבדו הבכורים כל זמן שהוא חייב באחריותם, והפריש שניים תחתיהם.
(ג)  <strong>הכותבות וכו'.</strong> כלומר, על הכותבות שביריחו, שהן התמרים המשובחים ביותר.
### הלכה ו
(א)  <strong>ובמעשר שני שאין בתרומה.</strong> צ"ל: ובמעשר שני וביכורים שאין בתרומה, כגי' כי"ע. והברייתא מונה להלן כמה דברים שנוהגים בתרומה ולא במע"ש, ומהם שנוהגים בתרומה ולא בבכורים. ומפרש מתחילה חומרי תרומה שאינם במע"ש.
(ב)  <strong>מן הגמור.</strong> כלומר, שאינו מפריש תרומה מדבר שלא נגמרה מלאכתו, מה שאין כן במע"ש (אם עבר והפריש תרומה ומעשר ראשון), מותר לו להפריש, שהרי לעצמו הוא מפריש.
(ג)  <strong>ומדמעת וחייבין וכו'.</strong> מה שאין כן מע"ש שאם אין לו פדיון (כגון פחות משוה פרוטה) בטל ברוב, וכן אין חייבין חומש על אכילתו. ועד כאן הם חומרי תרומה שאינם במע"ש.
(ד)  <strong>בכל הפירות וכו'.</strong> מה שאין כן בבכורים שאין נוהגים אלא בשבעה מינים.
(ה)  <strong>בשאר שנים וכו'.</strong> מה שאין כן במע"ש, שאינו נוהג בשנה שלישית ושנה ששית.
(ו)  <strong>קונה וכו'.</strong> כלומר, אם קרא שם מע"ש על קנקן סתום של יין, קנה מעשר, וחייב לאכול אף כנגד הקנקן.
(ז)  <strong>ואוסר דמיו וכו'.</strong> כלומר, מע"ש מתחלל על הדמים, וכן אוסר את עירוביו וספק עירוביו אם יש לו פדיון, מפני שהוא דבר שיש לו מתירין.
(ח)  <strong>חומש.</strong> כלומר, כשפודהו, אבל לתרומה אין פדיון ואין חומש.
(ט)  <strong>ודוי.</strong> כלומר, אפילו אין לו אלא מע"ש בלבד מתודה, מה שאין כן בתרומה. עיין בבה"א.
(י)  <strong>אלא בפדיון.</strong> כלומר, מחוץ לירושלים, מה שאין כן תרומה שהיא מותרת לכהנים מיד.
### הלכה ז
(א)  <strong>הבאת מקום.</strong> כלומר, לירושלים, ואסורים מלאכול חוצה לה.
(ב)  <strong>וחייבין בביעור.</strong> מה שאין כן תרומה ביד כהן שאינה חייבת בבעור.
(ג)  <strong>שאין דמיהן וכו'.</strong> שהרי בכורים אין תופסים את הדמים.
(ד)  <strong>לא אסרו וכו'.</strong> כלומר, אם זרע בכורים כבר בטלו, ולא אסרו אותם שיאכלו בירושלים דוקא.
(ה)  <strong>מעשר.</strong> מלה זו היא פיסקא ממשנתנו (פ"ב מ"ב): יש במעשר ובכורים וכו' וגדוליהן אסורין וכו' ור"ש מתיר.
(ו)  <strong>באי זה מעשר אמרו וכו'.</strong> כלומר, באיזה מעשר התירו החכמים הראשונים (שאני הולך בשיטתם) את גידוליהם.
(ז)  <strong>נכנס לירושלם ויוצא.</strong> כלומר, שנכנס לירושלים ויצא (כצ"ל) שאין לו פדיון (עיין בבה"א), ולא הטריחוהו החכמים להעלותו לירושלים.
(ח)  <strong>בשאין בו שוה פרוטה.</strong> כלומר, או בשאין בו שוה פרוטה, ואפילו לא נכנס לירושלים, שהרי אי אפשר לפדותו, שאינו תופס את פדיונו, כמבואר להלן. ועיין בבה"א.
(ט)  <strong>ובשאין לו וכו'.</strong> שמא צ"ל: שאין לו, כלומר, מפני שאין לו (למעשר בפחות משוה פרוטה) פדיון. ועיין מ"ש בבה"א.
## פרק ב
### הלכה א
(א)  <strong>כוי וכו'.</strong> עיין מ"ש לעיל כלאים פ"ה, שו' 7.
### הלכה ב
(א)  <strong>מפשיט בו וכו'.</strong> כמשנת חולין (פ"ט מ"ג): המפשיט בבהמה ובחיה וכו', לשטיח כדי אחיזה.
### הלכה ג
(א)  <strong>אנדרוגינוס.</strong> כלומר, אם יש בו סימני זכרות ונקבות.
### הלכה ד
(א)  <strong>מיטמא בלובן וכו'.</strong> כלומר, כשזב ממנו נוזל לבן כמי בצק של שעורים, נעשה זב. אבל אשה אינה נעשית זבה בלובן.
(ב)  <strong>לא נישא וכו'.</strong> כלומר, שאין קידושין תופסין בו, אם נתקדש כאשה. עיין בבה"א.
(ג)  <strong>ואין נזון וכו'.</strong> כלומר, בנכסים ממועטים.
(ד)  <strong>ואין נעטף וכו'.</strong> כלומר, אינו נעטף כעטיפת אשה ולא מסתפר בתספורת אשה, אלא נוהג כאנשים. ועיין בבה"א.
(ה)  <strong>בכל מצות וכו'.</strong> כלומר, אפילו במצות עשה שהזמן גרמא. ועיין בבה"א.
### הלכה ה
(א)  <strong>באודם וכו'.</strong> כלומר, בדם, ונעשה נדה או זבה.
(ב)  <strong>ואין חולק וכו'.</strong> כלומר, אינו יורש בנכסים מרובים, אם יש לו אחים.
(ג)  <strong>מן הכהונה וכו'.</strong> כלומר, מן התרומה, אם הוא כהן.
### הלכה ו
(א)  <strong>ונוחל וכו'.</strong> כלומר, אם אין לו אחים.
### הלכה ז
(א)  <strong>על חטאתו.</strong> צ"ל: טומאתו, כגי' כי"ע וראשונים, ופירושו שאין אחרים חייבים על ביאת המקדש אפילו אם נגעו בלובן ואודם שלו כאחת. עיין בבה"א.
(ב)  <strong>ואין שורפין וכו'.</strong> כלומר, אין שורפין את התרומה, אם נגעה באודם שלו, או בלובן שלו. עיין בבה"א.
(ג)  <strong>שאין זה איש וכו'.</strong> כלומר, אם אמר שאם אינו איש (או אשה), הרי הוא מקבל עליו נזירות, הרי הוא נזיר. ועיין בבה"א.
(ד)  <strong>טומטום.</strong> כלומר, שאין בו לא סימני זכרות ולא סימני נקבות.
### הלכה ט
(א)  <strong>בתשעה.</strong> צ"ל: בתשעה באב, כגי' ד. עיין בבה"א.
### הלכה יא
(א)  <strong>ומה שבידן וכו'.</strong> כלומר, הגוזלות שבידיהם. ועיין בבה"א.
### הלכה יד
(א)  <strong>ממין על מינו וכו'.</strong> כלומר, אם העיטור הוא ממין על מינו ומדבר שחייב וכו', הרי העיטור כתוספת בכורים.
(ב)  <strong>עיטור הבכורין וכו'.</strong> כנראה שצ"ל: תוספת הבכורין וכו', כלומר, אם תוספת הבכורים היא ממין בשאינו מינו, או דבר שאין חייב בבכורים (כגון תמרים שבהרים ופירות שבעמקים) אפילו מין במינו, הרי דינה כעיטור הבכורים.
(ג)  <strong>שאין חייב וכו'.</strong> כלומר, חוץ משבעת המינים.
### הלכה טו
(א)  <strong>וכל העסוקין וכו'.</strong> כלומר, מפני שקשה לדקדק כראוי בדברים הללו. עיין בבה"א.
### הלכה טז
(א)  <strong>תגרי סמטה וכו'.</strong> כלומר, שמוכרים במקומות גלויים (בסימטאות הקרובות לר"ה), ושולטת בהם עין רעה.
