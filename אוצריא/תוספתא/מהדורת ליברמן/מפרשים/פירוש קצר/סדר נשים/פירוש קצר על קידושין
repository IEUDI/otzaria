# פירוש קצר על קידושין
שאול ליברמן
## פרק א
### הלכה ד
(א)  <strong>הארץ זמה.</strong> ודרשו (סנהדרין ע"ו א') את תחילת הפסוק: זה המשיא בתו לזקן, ואף כאן הנושא אשה שאינה הוגנת סופו ששונאה והם מזנים אחד על השני.
(ב)  <strong>אשה ואמה וכו'.</strong> כלומר, שלא נאמרה זמה אלא באשה ואמה ובאשה ובתה, ואם יוליד בן מאמה של הפנויה, והבן ירצה לישא בת אחותו (עיין לעיל, שו' 9), נמצא לוקח את אחותו מן האב.
(ג)  <strong>מתמזרין.</strong> כלומר, מתמזרן, ומתקלקל ונשחת.
(ד)  <strong>מוזנין הן וכו'.</strong> כלומר, זורע חטים ונעשים זונין, ונמצאו החטים מוזנין, עיין בה"א.
(ה)  <strong>זה מה הוא.</strong> דורש "זמה": זה מה הוא.
(ו)  <strong>שאי עיניך וכו'.</strong> ולעיל שם: ותחניפי ארץ בתזנותיך, כלומר, שהזנית אותה.
### הלכה ה
(א)  <strong>מפני שיד וכו'.</strong> בכי"ע חסר "מפני", והכוונה: ויד העבד (עיין בה"א) על העליונה, רצה גורע לפי המחיר שנמכר, רצה גורע לפי המחיר ששוה עכשיו.
(ב)  <strong>הגביהו וכו'.</strong> כלומר, שהעבד הגביה את רבו (כדי להקל עליו לעלות על סוס, וכדומה).
### הלכה ו
(א)  <strong>ובשטר על ידי עצמו.</strong> כלומר, אף ע"י עצמו. כנותן משמאל וכו'. כלומר, אינו נקנה בכסף ע"י עצמו, שהרי מה שקנה עבד קנה רבו, והוא כנותן וכו'.
(ב)  <strong>על ידי עצמו וכו'.</strong> כלומר, אף בכסף ע"י עצמו, ובשטר אף ע"י אחרים.
(ג)  <strong>אלא בו.</strong> כלומר, בפדיונו. ויותר נראה שצ"ל: אלא [לפדות] בו, כגי' ד והרשב"א.
(ד)  <strong>לא על ידי עצמו.</strong> והוא חולק על הכלל "גיטו וידו באין כאחד", וממילא נמצא שהבעלים נותנים משמאל לימין, כמו בכסף.
### הלכה ח
(א)  <strong>במוסרה.</strong> בד ובכי"ע: ומוסרה, והיא פרומביא (אפסר) היא מוסרה.
(ב)  <strong>שקיבל עליו.</strong> כלומר, המוכר למכור, קנה הלוקח.
(ג)  <strong>שיקבל עליו וכו'.</strong> כלומר, שהנפקד יקבל עליו להחזיק את הפקדון ללוקח, או שהלוקח ישכור לו (לעצמו) את מקומו.
### הלכה י
(א)  <strong>הציצית וכו'.</strong> ר"ש סובר שלילה לאו זמן ציצית.
### הלכה יא
(א)  <strong>מצות הבן על האב וכו'.</strong> כלומר, מצוות שהבן מצווה על אביו.
(ב)  <strong>תהא לה מורא.</strong> בכי"ע: מאירה (והיא היא), ומקלל אותה כדי שתתקשט ולא תתגנה על בעלה.
(ג)  <strong>ואם אין מתקשטת היא לא תהא וכו'.</strong> בכי"ע: ואם מתקשטת היא תהא לה מאירה, וכצ"ל לפנינו. ועיין בבה"א.
### הלכה יב
(א)  <strong>מהשמטת כלים.</strong> צ"ל: מהשמטת מלוה (כגי' ד וכי"ע).
(ב)  <strong>וגאולת ממכר.</strong> עיין בבה"א.
### הלכה יג
(א)  <strong>אילו.</strong> כלומר, אי לו, אוי לו.
## פרק ב
### הלכה א
(א)  <strong>אין האשה מקדשת וכו'.</strong> בד ובכי"ע לנכון: מקדשת את בתה וכו'.
### הלכה ג
(א)  <strong>אם נשתייר בידו וכו'.</strong> כלומר, ונתן לה אח"כ בבת אחת כל מה שנשתייר בידו. ובכי"ע: שנשתייר בידה וכו'. וכנראה שכצ"ל גם לפנינו.
### הלכה ו
(א)  <strong>הרי זו מקודשת.</strong> אעפ"י ששתקה ולא אמרה כלום, ולא שידכו ביניהם, שהרי אמר לה בפירוש: התקדשי לי, ושוב אינה יכולה לטעון שכיוונה למשחק בעלמא.
### הלכה ז
(א)  <strong>רוצה אין מקודשת.</strong> שהיא יכולה לומר שתפסה את הסלע בחובה.
(ב)  <strong>שיש לי בידך וכו'.</strong> כלומר, מקדש במלוה שהיא חייבת לו, אינה מקודשת.
### הלכה ח
(א)  <strong>הטילתו לים וכו'.</strong> כלומר, הטילתו מיד ובכעס.
### הלכה ט
(א)  <strong>או' במנה וכו'.</strong> כלומר, נתן לה פרוטה, ואמר שישלים אח"כ עד מנה, והיא לא הסכימה אלא שישלים עד מאתים.
## פרק ג
### הלכה א
(א)  <strong>האומ' לאשה וכו'.</strong> והיא היתה שומרת חנם.
(ב)  <strong>אם נשתייר וכו'.</strong> והוא לא אמר לה בכל הפקדון שנתן לה, אלא בפקדון שיש לו בידה.
(ג)  <strong>ובמלוה וכו'.</strong> שהמקדש במלוה אינה מקודשת.
(ד)  <strong>נשתייר בידה וכו'.</strong> כלומר, ועדיין לא התחילה להשתמש במלוה, עיין בבה"א.
### הלכה ב
(א)  <strong>שיאמר לא דברתי וכו'.</strong> כלומר, שיכפול תנאו, ויוסיף אם לא דברתי לא תהיי מקודשת, ובלי זה המעשה קיים, והתנאי אינו כלום.
(ב)  <strong>אין תניי וכו'.</strong> והוא מביא ראייה לדברי ר"מ.
(ג)  <strong>שאדבר וכו'.</strong> כלומר, שנתן לה שוה פרוטה (כמפורש לעיל שו' 7) והתנה שידבר עליה וכו'.
(ד)  <strong>עמה וכו'.</strong> צ"ל: עמו... עמו.
(ה)  <strong>כדרך המדברין וכו'.</strong> ואינה יכולה לדרוש שיתחנן לפניו, ואף הוא אינו יכול להפטר בדבור בשפה רפה. ואם דבר כדרך המדברין מקודשת, אעפ"י שלא הועיל בדבריו.
(ו)  <strong>במה אדבר וכו'.</strong> כלומר, שלא נתן לה כלום, אלא מקדשה בשכר שידבר עליה לשלטון.
(ז)  <strong>על מנת שאעשה וכו'.</strong> כלומר, שנתן לה שוה פרוטה והתנה על מנת וכו', כלעיל, שו' 9–10.
(ח)  <strong>בשוה פרוטה.</strong> צ"ל כגי' כי"ע: כדרך הפועלים (ולפנינו אשגרה מלמעלה), כלומר, ואינה יכולה לדרוש ממנו "עבידתא שפירתא", ואף הוא אינו נפטר בעבודה גרועה, כלעיל שו' 10.
(ט)  <strong>מקודשת.</strong> כלומר, בספק.
### הלכה ד
(א)  <strong>מקודשת.</strong> כלומר, בספק.
### הלכה ו
(א)  <strong>הרי זו מקודשת.</strong> בד ובחי' הרשב"א מוסיף: שמא נתרצה האב שעה אחת לפני מיתתו. והכוונה שהיא מקודשת בספק, כלעיל.
(ב)  <strong>ולמדו את האב שיאמר וכו'.</strong> כלומר, שיאמר בפירוש איני רוצה, והואיל ומת הבן אינו חשוד לקלקלה ולומר אח"כ רוצה אני, בלי שום תועלת לבן.
### הלכה ז
(א)  <strong>שיש בו מעשה מתחלתו וכו'.</strong> כלומר, שבדבורו הקדים את המעשה לתנאי, ואם אין תנאי קודם למעשה, המעשה קיים והתנאי בטל.
(ב)  <strong>מגורשת.</strong> כלומר, מותרת להנשא. ובקטע מן הגניזה: חלוצה. וסובר תנא זה שיש תנאי בחליצה, ואם הקדים תנאי למעשה אינה ניתרת לעלמא.
(ג)  <strong>מקודשת.</strong> משום שהקדים את המעשה לתנאי, והמעשה קיים והתנאי בטל, כברישא.
(ד)  <strong>ר' שמעון בן לעזר אומ' משם ר' מאיר.</strong> צ"ל ר' שמעון בן יהודה אומ' משם ר' שמעון, כמו שהוא בכי"ע ובבבלי, והוא חולק על ר' מאיר ואינו מצריך תנאי קודם למעשה. ועיין בבה"א.
(ה)  <strong>שלא היתה בעילה אלא מחמת קידושין הראשונים.</strong> כ"ז היא אשגרה מלהלן פ"ד, שו' 13, וליתא במקבילה שבבבלי. ועיין בבה"א.
(ו)  <strong>כלל אמ' ר' שמעון וכו'.</strong> הוא עניין בפני עצמו, ואינו דבוק לרישא, והוא סובר שאין תנאי לא בביאה ולא בחליצה, מפני שאי אפשר לעשותן ע"י שליח, עיין בבה"א.
(ז)  <strong>כיצד, הריני מגרשך וכו'.</strong> התנא נותן דוגמא לתנאי שאפשר לקיימו ע"י שליח.
(ח)  <strong>ותנאו בטל.</strong> צ"ל: קיים, כמו שהוא בד, בכי"ע ובירושלמי.
## פרק ד
### הלכה א
(א)  <strong>לשיני.</strong> כלומר, מספק. ובד הגי': לשני, והגיה בח"ד: לשני', כלומר, לשניהם.
### הלכה ג
(א)  <strong>בסלע שיש בידך וכו'.</strong> כלומר, בסלע שכבר החזיר לה אחרי שחטף ממנה.
### הלכה ד
(א)  <strong>בבשר מעשר.</strong> כלומר בבשר מעשר בהמה כעלת מום.
### הלכה ה
(א)  <strong>מפני שמעל וכו'.</strong> כלומר, ויצא ההקדש לחולין, וחולין הן בידה, אבל בשוגג לא מעל, ועדיין הוא הקדש, ואינה מקודשת.
(ב)  <strong>טובת הנאה שוה פרוטה וכו'.</strong> ר' יהודה חולק על הרישא, וסובר שהמקדש בקדשי מזבח בחלק חשוב שיכולה לקבל מכהן שוה פרוטה בעד החלק מקודשת, אבל אין בו שוה פרוטה בטובת הנאה, אעפ"י שיש בו שוה פרוטה בעצמו (לוא היה חולין) אינה מקודשת. ועיין בה"א.
(ג)  <strong>נראין דברי וכו'.</strong> הדברים סמוכין למשנתנו פ"ב מ"ח, ובהקדש אם קידש בשוגג מקודשת, מפני שנתחלל, ובמזיד לא נתחלל ואינה מקודשת כר' יהודה, אבל מע"ש ממון גבוה הוא, ואם קידש בו בין בשוגג בין במזיד לא קידש, כר"מ.
### הלכה ו
(א)  <strong>אינה מקודשת.</strong> משום שע"ז תופסת דמיה, ואף הדמים אסורים בהנאה.
(ב)  <strong>טובת הנאה וכו'.</strong> כלומר, שיש בהם שוה פרוטה של שכר הבאה ממקום למקום ושכר מילוי מקודשת, ואם לאו אינה מקודשת, אעפ"י שהם לעצמם שוים הרבה, עיין בה"א.
### הלכה ז
(א)  <strong>אינה מקודשת.</strong> משום שדינו כמקדש דבר שלא בא לעולם.
### הלכה ט
(א)  <strong>ולא הגדולות.</strong> כלומר, הבוגרות, שאין לו רשות בהם, ואינו נאמן לומר שקידשה כשהיא קטנה, או נערה.
(ב)  <strong>הגדולות בכלל וכו'.</strong> ואין בדבריו כלום, שאינו אלא כעד אחד, ואם אמר על הקטנה שנתקדשה, אין במעשה קטנה כלום. וכן בסיפא.
### הלכה י
(א)  <strong>אלא גדולה וכו'.</strong> כשיש לו רק כת אחת של בנות (כלומר, מאשה אחת), אם אמר גדולה הכוונה לגדולה שבגדולות, ואם אמר קטנה הכוונה לקטנה שבקטנות.
### הלכה יא
(א)  <strong>אסורה בקרוביו.</strong> צ"ל: מותרת בקרוביו, כמו שהוא בכי"ע ובמשנתנו.
### הלכה יג
(א)  <strong>הולד גר וכו'.</strong> ואם היא נקיבה אסורה לכהן, כר' יהודה במשנתנו פ"ד מ"ו, ולהלן פ"ה, שו' 17.
## פרק ה
### הלכה א
(א)  <strong>ר' יהודה אומ' וכו'.</strong> ר' יהודה חולק על סתם משנתנו פ"ד מ"א: גירי וחרורי ממזרי ונתיני וכו' כולם מותרים לבא זה בזה, ור' יהודה סובר שגרים אסורים בפסולים, כישראל, ואין דבריו דבוקים לרישא כאן.
(ב)  <strong>והשאר מותרין וכו'.</strong> כלומר, השאר שמנתה משנתנו (ואף חרורי בכלל), מותרין לבוא זה בזה, עיין בבה"א.
(ג)  <strong>וכן היה ר' ליעזר אומ' וכו'.</strong> צ"ל: ר' לעזר (=אלעזר, כגי' כי"ע) וכו', כלומר, אף הוא סובר כר' אליעזר לעיל, עיין בה"א.
### הלכה ב
(א)  <strong>את הגיורת.</strong> צ"ל. את הממזרת, כגי' ד והבבלי.
(ב)  <strong>אי זה היא עיסה וכו'.</strong> כלומר, תערובת גרים, או חללים, שהיא כשרה לישראל ופסולה לכהונה.
(ג)  <strong>משיאין לכהונה.</strong> וסובר תנא זה בשם ר"מ שבני ישראל ובנותיו מקוה טהרה לחללות ולחללים, ואין לחשוש שמא מעולם לא היה הפסק ישראל, או ישראלית, באמצע. עיין בה"א.
(ד)  <strong>עיסה פסולה לכהונה וכו'.</strong> התנאים הללו סוברים שר"מ עומד בשיטת הת"ק של הברייתא, ופוסל לכהונה , ונותן טעם לדבריו.
### הלכה ג
(א)  <strong>עיסה פסולה וכו'.</strong> כלומר, הואיל ובת זכר חלל פסולה לעולם, ואף בת גר זכר דינה כבת חלל זכר, הרי עיסה פסולה לכהונה, עיין לעיל.
(ב)  <strong>נשאת לישראל וכו'.</strong> שהרי אפילו חללה וודאית שנישאת לישראל בתה כשרה לכהונה (כמפורש להלן), מפני שבני ישראל מקוה טהרה לחללות. ובעיסה כל החשש הוא מחמת הזכרים.
(ג)  <strong>שפחה פסולה לכהונה.</strong> כלומר, שפחה משוחררת (כגי' כי"ע), או שצ"ל: משוחר'.
(ד)  <strong>נמצאו ישראל וכו'.</strong> ברייתא זו דבוקה למשנתנו ספ"ג: יכולין ממזרים ליטהר, כיצד, ממזר שנשא שפחה וכו'. ומלמדת הברייתא שכשם שישראל מקוה לבנות פסולי כהונה לטהרן לכהנים, כך שפחה מקוה לכל הפסולין לטהרן לישראל.
### הלכה ד
(א)  <strong>הכל הולך אחר הולד.</strong> כלומר, עכשיו שאין גר צריך בדיקה אם אינו מעמים פסולים הכל הולך אחר הולד עצמו, ואם אין בו פסול גוף (פצוע דכא, או כרות שפכה) כשר.
(ב)  <strong>מוסיפין עליהן וכו'.</strong> הברייתא סמוכה למשנ' פ"ד מ"ד. ועיין בבה"א.
### הלכה ז
(א)  <strong>ואשה שנשאתי וכו'.</strong> בד: אשה שנשאתי וכו'. והיא פיסקא ממשנתנו פ"ד מי"א.
### הלכה ח
(א)  <strong>נאמנת אשה וכו'.</strong> בבא זו ראייה להלכה שלפניה, שאין צריך להביא ראייה על הבנים, מפני שהרי כבר אמרו לעיל (שו' 47) שאשה נאמנת וכו', וכמו שאמרו בירושלמי: חזקה אין אשה שותקת על בני חבירתה, עיין בבה"א.
### הלכה ט
(א)  <strong>שניהם כותיים וכו'.</strong> ובמוחזקים בחבירות עסיקינן, עיין בבה''א.
### הלכה יא
(א)  <strong>ואחד גוי.</strong> משום שעבדו של גוי, הוא גוי.
### הלכה יב
(א)  <strong>הולד משוחרר.</strong> צ"ל: הולד ממזר, כמו שהוא בנוסחא הכפולה שהקפנו, וכ"ה בירושלמי ובבבלי.
### הלכה יד
(א)  <strong>כגון הסרידין וכו'.</strong> כלומר, הסרודין (כצ"ל) שעושין סרידות, רשתות, סבכות, לנשים, והסרוקות, מוכרי צמר ופשתן סרוקים, והנקורות, מנקרי רחים של יד שהנשים טוחנות בהן וכו'.
### הלכה יז
(א)  <strong>שלא היתה לו בת.</strong> עיין בבה"א.
