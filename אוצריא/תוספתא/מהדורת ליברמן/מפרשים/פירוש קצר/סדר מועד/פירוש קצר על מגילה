# פירוש קצר על מגילה
שאול ליברמן
## פרק א
### הלכה א
(א)  <strong>אלא משפחה וכו'.</strong> כלומר, כל הכפרים, העיירות והכרכים הולכים אחרי זמן קריאתם, ואם הם באותו זמן כפרים דינם ככפרים וכו', ואם יש להם חומה קורין בט"ו. ועיין בבה"א.
### הלכה ב
(א)  <strong>קורין בארבעה וכו'.</strong> כלומר, אעפ"י שהם בני כפר או בני כרך, אין קורין כבני מקומם, אלא כרוב העולם. ועיין בבה"א.
(ב)  <strong>חל להיות וכו'.</strong> "כל הן דתנינן חל להיות בארבעה עשר אנן קיימין" (ירושלמי).
(ג)  <strong>ליום הכניסה.</strong> וקורין יחד עם הכפרים ביום החמישי.
### הלכה ג
(א)  <strong>שאין נכנסין וכו'.</strong> כלומר, במקום שהיהודים דרים בין הגויים, ואינם רוצים לרבות בימי קריאת המגילה (כדי שלא לעורר את קנאתם) אין בני הכפרים קורין אלא בי"ד. ועיין בבה"א.
### הלכה ד
(א)  <strong>ותרומת שקלים וכו'.</strong> כלומר, אם חל ר"ח ניסן בשבת.
(ב)  <strong>ספק מילה וכו'.</strong> כלומר, אם נולד בערב שבת או בערב יו"ט בין השמשות, וכן הזמנים שנמנו במשנ' תענית (פ"ד מ"ה) שחלו להיות בשבת וכו', כולם נדחין לאחר השבת.
(ג)  <strong>ולא מאחרין וכו'.</strong> כלומר, אעפ"י שאמרו שבני הכפרים מקדימין ליום הכניסה, הני מילי לעניין קריאת המגילה, אבל גובין ומחלקין לעניים "בו ביום", כלומר, ביום פורים עצמו, שאין עיניהם של עניים אלא ליום הקבוע של מקרא מגילה ברוב המקומות, ועוד אם יחלקו מתנות לאביונים לפני הפורים יאכלו אותם מיד, ולא יקיימו את השמחה בזמנה. ועיין בבה"א.
### הלכה ה
(א)  <strong>אין מדקדקין וכו'.</strong> כלומר, אין אומרים דיים לעניים בפחות, והמותר יפול לכיס של צדקה, אבל לוקחין וכו'.
### הלכה ו
(א)  <strong>ואדר שיני וכו'.</strong> כלומר, אדר סתם אפילו בשנה מעוברת, הוא אדר ראשון, ואדר שני צריך לפרש. ועיין בבה"א.
### הלכה י
(א)  <strong>לדם תפיסה וכו'.</strong> כלומר, לדם תפוסה, לדם תבוסה, עיין בבה"א.
### הלכה יא
(א)  <strong>פתחו בטפח וכו'.</strong> כלומר להציל הטומאה על שאר הדלתות הנעולות, עיין בבה"א.
### הלכה טו
(א)  <strong>הבאת קרבן וכו'.</strong> כלומר, שאם יולדת עשירה הביאה קרבן זבה (קן) לא יצאה ידי חובתה, כמשנ' נגעים פי"ד מי"ב.
### הלכה טז
(א)  <strong>אבנים וכו'.</strong> כלומר, אם נגע באבנים המנוגעות עצמן מאחוריהן מטמאות אפילו בבית המוסגר. ועיין בבה"א.
(ב)  <strong>טובת הנאתן וכו'.</strong> כלומר, אומדין כמה אדם רוצה ליתן, כדי שיביא קרבן שלא נתחייב בו, ודמים אילו נותן לבדק הבית.
### הלכה יז
(א)  <strong>לבמת צבור.</strong> כגון הבמה בגלגל, בנוב ובגבעון.
### הלכה יח
(א)  <strong>שעבר וכו'.</strong> כלומר, בין שעבר לגמרי מחמת זקנה או מחמת מום, ובין שעבר מפני ששמש זמנית במקום הכהן הגדול שלא היה יכול לשמש באותו יום, הרי פר יום הכפורים וכו' הם מהכהן המשמש הקבוע.
### הלכה יט
(א)  <strong>אלא פר הבא וכו'.</strong> שהמשוח גרידא מביא פר הבא על שגגה בהוראתו, ולא כהן גדול המרובה בבגדים, אלא שהלכה זו אינה מוסכמת ע"י כל התנאים, עיין בבה"א.
(ב)  <strong>אלא פר וכו'.</strong> ובהלכה זו כולם מודים, עיין בבה"א.
## פרק ב
### הלכה א
(א)  <strong>למפרע.</strong> מסופה לראשה.
### הלכה ז
(א)  <strong>אנדרגינוס וכו'.</strong> עיין לעיל ר"ה פ"ב, שו' 19 ואילך ומש"ש.
### הלכה ח
(א)  <strong>מן המתיר.</strong> שהרי ר' יהודה מכשיר בקטן במשנ' פ"ב מ"ד.
(ב)  <strong>לרבים.</strong> כלומר, ברבים, במקום שאף הגדולים קוראים, ואין חוששים שמא ישמע מן הקטן גרידא, עיין בבה"א.
### הלכה י
(א)  <strong>יום הנף וכו'.</strong> יום הנפת העומר בששה עשר בניסן.
(ב)  <strong>וכל הלילה כשר וכו'.</strong> אעפ"י שמצוה לכתחילה להתחיל בקצירה בראשית הלילה.
### הלכה יא
(א)  <strong>אבל אין וכו'.</strong> הלשון הוא באשגרה (עיין בבה"א), וכאן צ"ל: ואין וכו'.
### הלכה יב
(א)  <strong>בית הכנסת וכו'.</strong> כלומר אם מכרו בית הכנסת, לא יקחו בדמיהן וכו'.
(ב)  <strong>במי דברים אמורי' וכו'.</strong> דברי ר' יהודה דבוקים למשנתנו פ"ג מ"א: וכן במותריהן, כלומר, אם גבו מעות לצורך קדושה חמורה, אסור להשתמש במותר הכסף לקדושה קלה, ועליה אמר ר' יהודה במה דברים אמורים בזמן שלא התנו בשעת הגבייה שהם יכולים להשתמש במותר לדברים אחרים וכו', עיין בבה"א.
## פרק ג
### הלכה א
(א)  <strong>שביהוידע וכו'.</strong> כלומר, מלכים ב' בפי"ב, עיין בבה"א.
(ב)  <strong>שבת ראשונה וכו'.</strong> כלומר, שקורין בה פרש' שקלים.
### הלכה ד
(א)  <strong>פרשת שקלים וכו'.</strong> כלומר, פרשת כי תשא.
(ב)  <strong>וחוזרין וכופלין וכו'.</strong> כלומר, לשבת הבאה, שהרי לפי מנהג א"י לא קראו כלל בפרשת שקלים בפרשה של סדר היום, עיין בבה"א.
(ג)  <strong>וכן בשנייה וכו'.</strong> והכל לפי מנהג א"י שגמרו את התורה בשלש שנים, ולפיהו יכלה פרשת כי תצא לחול בפרשת זכור וכו', עיין בבה"א.
### הלכה י
(א)  <strong>משם מתחילין וכו'.</strong> ולא נתבאר כאן מה קורין בשבת במנחה וכן בשני ובחמישי, אם כמנהגנו, או שקוראין במנחה ממקום שהפסיקו בשחרית, וביום שני ממה שהפסיקו בשבת במנחה וכו', אלא שבשבת הבאה חוזרים ומתחילים מתחילת הפרשה. ועיין בבה"א.
### הלכה יא
(א)  <strong>למנין שבעה וכו'.</strong> כלומר, אם כבר קרא איש בר מצוה בתורה, וכבר נשלמה תקנת משה, הרי גם אשה וקטן עולין להשלים את המניין.
(ב)  <strong>אין מביאין את האשה וכו'.</strong> כלומר, אם אין שם אף אחד שיודע לקרות בתורה אין מביאים את האשה לקרות ולהוציא את הרבים, שהרי אינה חייבת בתקנת משה, ואינה יכולה להוציא את הרבים. וברייתא זו דבוקה לברייתא שלהלן. ועיין בבה"א.
### הלכה יב
(א)  <strong>ויושב וכו'.</strong> ובזמנם לא ברכו אלא ברכה אחת בתחילת הפרשה וברכה שנייה בסוף הפרשה, ולפיכך צריך לשבת בנתים, כדי לחלק את הפרשה לשבעה חלקים. ועיין בבה"א.
### הלכה יג
(א)  <strong>פותחין עברית וכו'.</strong> כדי שיברכו בתחילה ובסוף על עברית, אבל באמצע קורין לועזית, כדי שיבין הציבור.
(ב)  <strong>אין קורא אלא אחד.</strong> כלומר, ולא נהגו שם לחלק את הפרשה לקרואים בכל יום שקוראין בתורה, עיין בבה"א.
### הלכה יד
(א)  <strong>מעמד ומושב וכו'.</strong> בחזרתם מקבורת המת היו עומדים ויושבים שבע פעמים.
### הלכה טו
(א)  <strong>אימתי מסיאין וכו'.</strong> נתבאר לעיל ר"ה פ"א, שו' 65 ואילך. ועיין בשנו"ס ובבה"א.
### הלכה יז
(א)  <strong>אם היתה וכו'.</strong> כלומר, הפרשה האחרת.
### הלכה יח
(א)  <strong>אין מפטירין וכו'.</strong> משום שהיו מתרגמין את קריאת הנביא, ואם יקרא יותר משלשה פסוקים בבת אחת עלול המתרגם לטעות כשמתרגם את כולם בבת אחת, אבל בתורה היו מתרגמים כל פסוק ופסוק בפני עצמו, עיין בבה"א.
(ב)  <strong>המקצר וכו'.</strong> כלומר, הקורא פסוק, פסוק, כדי שיתרגמו פסוק פסוק.
(ג)  <strong>אין משיירין וכו'.</strong> כלומר אין משיירין בשבת שקורין בה את הסדר הסמוך לסוף הספר (והכל לפי מנהג א"י שהיו גומרים את התורה בשלש, או בשלש שנים ומחצה) פחות מכ"א פסוקים לשבת הבאה, לשבת שמסיימין בה את הספר.
(ד)  <strong>שיקראו ששה קורא וכו'.</strong> צ"ל: שיקראו שבעה וקראו אותה ששה [יקראו] עוד וכו'. כעין גי' כי"ע ובעל ס' העתים, עיין בבה"א.
(ה)  <strong>וקוראו אותן וכו'.</strong> צ"ל, וקראו אותה וכו', כגי' ד ועוד, עיין בבה"א.
### הלכה יט
(א)  <strong>לראשו.</strong> כלומר, לצד ראשו, למפרע.
### הלכה כא
(א)  <strong>מבזבזהו וכו'.</strong> צ"ל: מבזבז וכו', כגי' כי"ע, כי"ל וראשונים, כלומר, שאין אדם מבזבז כבוד לעצמו, והרי ראש הכנסת ממונה על קריאת הממונים לתורה, והוא אומר לחזן ומזמין את הקורא.
(ב)  <strong>ומחזין לו וכו'.</strong> דרכם היה שהחזן היה קורא מתחילה כל פסוק, ואח"כ היה הקורא חוזר אחריו, ואם החזן עומד לקרות אחר מחזן לו עד שעה שיקרא בעצמו, עיין בבה"א.
(ג)  <strong>כלפי קודש וכו'.</strong> כלפי ההיכל.
(ד)  <strong>כשמניחין את התיבה וכו'.</strong> כלומר, כשמניחין אותה בחוץ בתעניות, עיין בבה"א.
(ה)  <strong>שנ' ותקהל וכו'.</strong> ומשה מדבר עמהם משם, ומסתכל כנגדן, ונמצא פניו כלפי העם ואחוריו כלפי קודש. (הר"ן).
### הלכה כד
(א)  <strong>ואתן וכו'.</strong> צ"ל ויתן וכו', כגי' כי"ע וילקוט ת"ת, ועיין בבה"א.
### הלכה כה
(א)  <strong>חופר ומכסה.</strong> צ"ל: וחוזר כגי' כי"ל (וכי"ע), כלומר, מכסה לפני שעומד, עיין בבה"א.
### הלכה כו
(א)  <strong>המיסך את רגליו וכו'.</strong> כלומר, איש מן המחנה שצריך לצאת לשם כך מחוץ למחנה, פניו כלפי המחנה, אעפ"י שאחוריו הן כנגד המקדש שבירושלים, מפני כבוד העם, כשם שהזקנים ישבו כנגד העם, ואחוריהם כנגד הקודש, כלעיל שו' 78.
(ב)  <strong>המיטיל את המים וכו'.</strong> שמותר לו להטיל בתוך המחנה, ובין כך ובין כך יצטרך להטיל מים כשפניו כנגד חלק מן העם, הרי עליו להזהר שלא יטיל מים ופניו כלפי קודש, ודינו כמטיל מים בשדה.
### הלכה כז
(א)  <strong>הלחם.</strong> צ"ל: שמע, כגי' כל שאר הנוסחאות והראשונים, והכוונה לברכות ק"ש שלפניה. ועיין בבה"א.
(ב)  <strong>יתומה וכו'.</strong> כלומר, שלא שמע את הברכה, ואמן קטופה היא שקוטף ומחסר את הנו'ן. ועיין בבה"א.
(ג)  <strong>פוחח וכו'.</strong> לבוש קרעים. ובשרו נראה.
### הלכה כט
(א)  <strong>חבר עיר וכו'.</strong> שכולם מכירים אותו ורגילים בו. ועיין בבה"א.
### הלכה ל
(א)  <strong>במעפורת וכו'.</strong> כלומר בבגדים שאין מכסים את רובו, הוא גרוע מפוחח. ועיין על טיב הבגדים בבה"א.
(ב)  <strong>בתוך פתחו וכו'.</strong> כלומר, שתלאה בחבל מן המשקוף העליון בתוך חלל הפתח. ועשה כן בשעת השמד, כדי להטעות את הגוים, הרי סכן את נפשו בחנם, וידי מצוה לא יצא. עיין בבה"א.
### הלכה לו
(א)  <strong>ויגף וכו'.</strong> הנכון הוא בכי"ע, עיין בשנו"ס ובבה"א.
### הלכה לז
(א)  <strong>מיכן וכו'.</strong> כלומר, מתשובת אהרן למשה וכו', ומוטב היה שישתוק לגמרי.
### הלכה מ
(א)  <strong>קורין אותו ככתובו.</strong> כלומר למחראות.
### הלכה מא
(א)  <strong>מכנין וכו'.</strong> בכי"ל: אין מכנים לרבים, לרבים אין מכנים וכו', וכ"ה בראשונים. והכוונה שהמתרגם בתורה לא יכנה וישנה מיחיד לרבים ומרבים ליחיד. ועיין בבה"א.
(ב)  <strong>פסוק כצורתו.</strong> פירש"י שהוא מחסר את הוספות התרגום שלנו כפירוש לפסוקים, וכן המוסיף עליו מלבו, עיין בבה"א.
(ג)  <strong>אביו או רבו וכו'.</strong> כלומר, שהמתורגמן היה אביו של חכם, או רבו. עיין בבה"א.
