# הון עשיר על משנה ידים
עמנואל חי בן אברהם ריקי
## פרק א
### משנה א
 ידים
<br> ידים יש בה ד' פרקים, כי ידי הגוף שבו נאחז הם ארבע, ב' ידים וב' רגלים. וע"ד הנסתר למעלה יש כמו כן ארבע ידות, יד הגדולה, יד החזקה, יד הרמה, ויד סתם הכוללת את כלם, כי היא מקום הת"ת אשר כלם הם כלולים בו, כידוע ליודעי חן:
<br><br><strong>לחמשה לעשרה ולמאה</strong>. נשתמש בג' מיני מספרים שהם אחדי' עשיריות ומאות, ולאשמועינן רבותא די בזה:

## פרק ב
### משנה ג
 <strong>ארבעה</strong>. כנגד ארבעה דברים דלא חיישינן. וה'. דלא תימא ארבעה דווקא אצטריך:

### משנה ד
 <strong>כיצד</strong>. אליטמא ולטמא קאי:

## פרק ג
### משנה ה
 <strong>שיר השירים וקהלת מטמאים את הידים</strong>. אע"ג דבסדרן של כתובים קהלת קדים, הזכירו בסוף לסמוך אליו ר' יהודה דעליו פליג. ועוד על רוב קדושתו דשיר השירים הקדימו. ועוד דהוי לא זו אף זו. ועוד דלכ"ע קהלת כתבו שלמה אחר שיר השירים, כדאיתא בפסיקתא רבתי <small>(עי' ילקוט ריש קהלת)</small>:

## פרק ד
### משנה ג
 <strong>הלכה למשה מסיני</strong>. שכשיחדשו זה החידוש על עמון ומואב, קבל שיחדשו שיעשרו מעשר עני, דכל מה שתלמיד ותיק עתיד לחדש כלם נאמרו למשה בסיני <small>(עי' ויק"ר פכ"ב א וירושלמי פאה פ"ב ה"ד)</small>:

### משנה ה
 <strong>תרגום שבעזרא ושבדניאל</strong>. לא זו אף זו קתני, לא מבעיא של עזרא דבטל ברוב הלשון הקדש שבו, ומשום הכי אזיל בתר רובא ומטמא, אלא אף של דניאל שרוב הספר הוא תרגום ומעוטו לשון הקדש, דאיכא למימר שהתרגום בפני עצמו אין לו קדושת הלשון הקדש ולא תטמא את הידים אפי' הכי מטמא. ותרגום שבתורה ושבירמיה לא הוצרך להזכירו, דהא בפני עצמו אין בו פ"ה אותיות ולכן אינו מטמא, ולצרפו אתיא במכל שכן:
<br><strong>ידים</strong> מתחיל במם ומסיים בקוף היינו קם, כי הנזהר בנטילת ידים ומרבה עליהם מים מתעשר (עי' שבת סב:), ומרבה יקום המעמיד את האדם על רגליו כמו שאז"ל (פסחים קיט.), ואם לאו הרי מק שנמוק והולך ונעקר מן העולם:<br><strong>סליק</strong> מסכת ידים. הממציא עדי עדים:<br><strong>הן</strong> תרום לשמים גם תזכה לשדים.<br><strong>כי</strong> תרחץ ברוב מים כי תאכל לידים:
