<h1>יכין מעשרות</h1>
ישראל ליפשיץ‎‎
<h1>פרק א</h1>
<h2>סעיף א</h2>
<b>כלל אמרו במעשרות</b><br> ה"ה תרומות:
<h2>סעיף ב</h2>
<b>כל שהוא אוכל</b><br> למעוטי סטים [וויידעקרויט שעושין ממנו אינדיג] וקוצה [והוא ג"כ מין עשב לצבוע] אף שנאכלים ע"י דחק:
<h2>סעיף ג</h2>
<b>ונשמר</b><br> למעוטי הפקר אפי' הפקיר שבלין ומרחן הזוכה. וכ"ש בנתמרחו ברשות הפקר. אבל במרח קודם שהפקיר חייב במעשרות [כירושלמי הכא ופ"ג דמאי מ"ב וג']:
<h2>סעיף ד</h2>
<b>וגדוליו מן הארץ</b><br> למעוטי כמהין ופטריות [מיני שוואממען] ומאויר הן גדלין:
<h2>סעיף ה</h2>
<b>חייב במעשרות</b><br> כשאוכלן קבע. וי"א דהיינו מדרבנן. אבל מדאוריי' אינו חייב בתרומות ובמעשרות רק דגן תירוש ויצהר [עי' רמל"מ רפ"ב דתרומות ועיין בפ"ב דבכורים מ"ג]:
<h2>סעיף ו</h2>
<b>ועוד כלל אחר אמרו כל שתחלתו אוכל וסופו אוכל</b><br> ככל ירקות דמיד שגדלין ראויי' לאכילה:
<h2>סעיף ז</h2>
<b>אע"פ שהוא שומרו להוסיף אוכל</b><br> ר"ל אף שאינו רגיל לתלשן עדיין כדי שיתוסף המאכל:
<h2>סעיף ח</h2>
<b>אבל סופו אוכל</b><br> כפירות האילן:
<h2>סעיף ט</h2>
<b>אינו חייב עד שיעשה אוכל</b><br> ואם תחלתן אוכל ואין סופן אוכל כשקדים המרים דרק בתחלתן חזו לאכילה קיי"ל [עירובין כ"ח ב'] דבין בגדלותן או בקטנותן פטירי ממעשרות גדולים מדלא חזו וקטנים מדלא נגמר פרין [ועיין רמב"ם פ"א ממעשר ה"ט] ודלא כדלקמן מ"ד:
<h2>סעיף י</h2>
<b>מאימתי הפירות חייבות במעשרות</b><br> ר"ל פירות שאין תחלתן אוכל מאימתי אסור לאכלן קבע משא"כ מאימת גרנן במ"ה היינו לאסור גם אכילת עראי:
<h2>סעיף יא</h2>
<b>התאנים משיבחילו</b><br> כשיתחילו להתבשל. והוא כשילבין ראשיהן:
<h2>סעיף יב</h2>
<b>הענבים והאבשים</b><br> ווילדע טרויבען:
<h2>סעיף יג</h2>
<b>משהבאישו</b><br> ר"ל כשנראי' הגרגרי' מתוך הקליפה:
<h2>סעיף יד</h2>
<b>האוג</b><br> קארנעלקירשען:
<h2>סעיף טו</h2>
<b>והתותים</b><br> מוילבעערען:
<h2>סעיף טז</h2>
<b>הרמונים משימסו</b><br> משיתרככו:
<h2>סעיף יז</h2>
<b>התמרים משיטילו שאור</b><br> משיתנפח כשאור:
<h2>סעיף יח</h2>
<b>האפרסקים</b><br> פפירזיכע:
<h2>סעיף יט</h2>
<b>משיטילו גידים</b><br> שנראה בקליפתן כגידין אדומי':
<h2>סעיף כ</h2>
<b>האגוזים משיעשו מגורה</b><br> שיבדל האוכל שבקליפה כמונח באוצר:
<h2>סעיף כא</h2>
<b>ר' יהודה אומר האגוזים והשקדים משיעשו קליפה</b><br> היא קליפה דקה שסמוכה על האוכל שאינו מתהווה על הפרי רק אחר גמר בשולה:
<h2>סעיף כב</h2>
<b>החרובין</b><br> באקסהארן:
<h2>סעיף כג</h2>
<b>משינקדו</b><br> שיתהוו עליהן נקודות שחורות:
<h2>סעיף כד</h2>
<b>וכל השחורים</b><br> כל הפירות המשחירי' כשנגמרו:
<h2>סעיף כה</h2>
<b>האגסים</b><br> בירן:
<h2>סעיף כו</h2>
<b>והקרוסטומלין</b><br> מין אגסי' קטנים נקראים פאראדיס בירן. ואין שני מינין הללו כאותן שלנו שאין עליהן שער בקטנותן. אבל הנך ע"כ שיש עליהן שער ושייך בהן קרחה כדמסיק:
<h2>סעיף כז</h2>
<b>והפרישים</b><br> קוויטען. ונקראין פרישין שאין לך פרי עץ שהוא פרוש מלאכלו חי רק זה וכירוש':
<h2>סעיף כח</h2>
<b>והעוזרדים</b><br> שפיירלינג:
<h2>סעיף כט</h2>
<b>משיקרחו</b><br> משנקרח השער שעליהן:
<h2>סעיף ל</h2>
<b>וכל הלבנים</b><br> פירות הלבנים. לאו דוקא לבנים כשלג. רק ר"ל שאינן שחורים או אדומים:
<h2>סעיף לא</h2>
<b>התלתן</b><br> פענכעל:
<h2>סעיף לב</h2>
<b>משתצמח</b><br> משזרעו וצומח. [תמוה מ"ש דנקט כה"ג רק גבי תלתן. הרי כל המינין פטורים ממעשרות עד שראויין לזריעה [כסוכה דל"ו א.] ונ"ל דלהכי נקט בירושלמי שבתלתן יש סי' כשנותנו למים נשקע' רוב הגרעין. ור"ל דבכל המינין יש להן סי' שבמשנה מתי ראויין לזריעה אבל לתלתן אין כל הגרעינין שוין. ולהכי קאמ' "משתצמח" ור"ל שצריך לבדוק כל א'. ונ"ל שקושיתי זה דחק לרש"י [ר"ה די"ב ב'] לפרש משיתהוה זרע בגדולין ור"ל דאז ראוי לזריעה]:
<h2>סעיף לג</h2>
<b>התבואה והזיתים משיכניסו שליש</b><br> שליש גידולן וכן הוא בכל המינין הנ"ל. רק שבמינין הנ"ל יש סי' [וכ"כ הר"ש והרא"ש הכא ותוס' ר"ה הנ"ל]:
<h2>סעיף לד</h2>
<b>ובירק</b><br> ר"ל אבל ד' מיני ירק אלו הקשואין וכו':
<h2>סעיף לה</h2>
<b>הקשואים</b><br> גורקען:
<h2>סעיף לו</h2>
<b>והדלועים</b><br> קירביסע:
<h2>סעיף לז</h2>
<b>והאבטיחים</b><br> מעלאהנען:
<h2>סעיף לח</h2>
<b>והמלפפונות</b><br> ציטראנען קירביס:
<h2>סעיף לט</h2>
<b>חייבים גדולים וקטנים</b><br> משמע מכאן דתפוחים ואתרוגים גם בקטנותן חזי לאכילה ונ"מ לברכה. ואפ"ה לר"ש פטור באתרוגים מדאינו מאכל גמור [ועיין עירובין דכ"ח ע"ב] ודו"ק:
<h2>סעיף מ</h2>
<b>ר"ש פוטר את האתרוגין בקטנן</b><br> דס"ל דאינן נאכלים בקטנותן:
<h2>סעיף מא</h2>
<b>החייב</b><br> במעשר:
<h2>סעיף מב</h2>
<b>בשקדים המרים פטור במתוקים</b><br> דמרים נאכלים בקטנותן ולא בגדלן ומתוקים להיפך:
<h2>סעיף מג</h2>
<b>איזהו גרנן למעשרות</b><br> לאסור גם אכילת עראי כשראה פני הבית או יארע בהם א' מהדברים שקובעין למעשר כדלקמן סי' נ"ג [ועי' בע"ז דנ"ו א' ותוס' שם] או כשמוליכן לשוק וכדמסיק:
<h2>סעיף מד</h2>
<b>הקשואים והדלועים משיפקסו</b><br> משיקח האדם פרח שבראש הפרי. והנה בקשואים ודלועים שישנם במדינתינו אין בהם פרח בראשם. אבל ספרו לי בני ארץ הקדושה. דאתו מהתם להכא שבא"י מצויים כך. והיינו דקאמר תנא ואם אינו מפקס שיש מין שאין לו פרח בראשו. א"נ שער שעל גביו. וכ"ש בנשרו מעצמן:
<h2>סעיף מה</h2>
<b>משיעמיד ערימה</b><br> שיצברם בכרי:
<h2>סעיף מו</h2>
<b>עד שיעשה מוקצה</b><br> משישטחם להתייבש:
<h2>סעיף מז</h2>
<b>ירק הנאגד</b><br> שדרכו להאגד:
<h2>סעיף מח</h2>
<b>אם אינו אוגד עד שימלא את הכלי</b><br> בממלא הרבה כלים משדהו. אוכל עראי עד שימלא האחרון:
<h2>סעיף מט</h2>
<b>ואם אינו ממלא את הכלי עד שילקט כל צרכו</b><br> כל מה שרוצה ללקט:
<h2>סעיף נ</h2>
<b>כלכלה</b><br> ר"ל אם נותן כל הפירות לסל א' גדול. ואמרי' בירו' פ"ב סתם כלכלה ד' קבין וגדול' סא' קטנה ג' קבין:
<h2>סעיף נא</h2>
<b>עד שיחפה</b><br> שמכסה הפירות עם עלי אילן שלא יכמושו כשנשאן לשוק נאסר באכילת עראי אף שלא מלאהו:
<h2>סעיף נב</h2>
<b>בד"א</b><br> דזהו גרנן:
<h2>סעיף נג</h2>
<b>במוליך לשוק</b><br> דלאו בדעתו תליא דשמא ימצא לוקחין מיד ונטבלו דכבוש. שבת. מקח. חצר. תרומה. אור. מלח. [וסי' כשמחת אם] כל א' מאלו קובע למעשר. אבל רק כשנגמרו מלאכתן שנזכרו לקמן [מ"ח רמב"ם פ"ג ממעשרות ה"ג] דג' פרקים יש לחיוב מעשר. וסימנך ענק. (א) עונת המעשר. והן הנזכרים בפרקן ממשנה ב' ולהלן דכולן אם תלשן קודם לעונה שנזכר בכל א' וא' פטור ממעשרות. (ב) נגמר מלאכתן. דאם תלשן אחר עונת המעשר הנ"ל. מותר לאכול מהן עראי עד שיגמר מלאכתן וכפי המבואר בכל א' וא' בפרקן ממשנה ה' ולהלן והיינו גרנן למעשרות. וכשנגמר מלאכתן והוא רוצה להוליכן מהשדה לשוק. גם עראי אסור לאכול מהן. (ג) קבע למעשר. דאם אין רוצה למכרן בשוק אלא להוליכן לביתו אז גם אחר שנגמר מלאכתן מותר לאכול מהן עראי. עד שיוקבע למעשר ע"י א' מהז' דברים שזכרנו כבוש שבת וכו' [רמב"ם רפ"ג ממעשרות]. ולהראב"ד שם בדגן תירוש ויצהר. אף שרוצה להכניסן לביתו כיון שנגמר מלאכתן אסור לאכול מהן עראי. דהיינו. בתבואה משימרח ויחליק פני הכרי אחר שדשו. והיין משיקפה. והשמן משירד לעוקה [כפרקן משנה ז']. וכל מקום שאדם מותר לאכול מהפירות עראי. מותר להאכיל לבהמה אפי' הרבה דהיינו קבע. וכל מקום שאדם אסור לאכול אפי' עראי. עכ"פ מותר להאכיל לבהמה עראי [רמב"ם פ"ג ממעשר ה"כ]. מיהו כל ז' קביעות אלו מדרבנן ואין לוקין כשאכל הטבל אחר שהוקבע בא' מהנך. דמן התורה לא הוקבע לתרומה ולמעשרות. רק כשהכניסו לתוך הבית ממש. שנאמר בערתי הקדש מן הבית. וכשאכל הטבל אח"כ לוקה אפי' כשאכל רק כזית עראי [רמב"ם פ"ד ממעשרות]:
<h2>סעיף נד</h2>
<b>אוכל מהם עראי עד שהוא מגיע לביתו</b><br> דבדעתו תליא שלא יהיו טבל עד שיבאו לחצר:
<h2>סעיף נה</h2>
<b>הפרד</b><br> גראנאטאפפעל מחובר יחד מכמה חלקים כמו קנאבלויך. ומפרידין החלקים כדי שיתיבשו היטב וכל חלק כשנפרד נקרא פרד:
<h2>סעיף נו</h2>
<b>והצמוקין</b><br> ראזינען:
<h2>סעיף נז</h2>
<b>הבצלים משיפקל</b><br> משיקלף הקליפות הרעות מעליהן:
<h2>סעיף נח</h2>
<b>התבואה משימרח</b><br> שיחליק פני הכרי:
<h2>סעיף נט</h2>
<b>הקטניות משיכבור</b><br> דדרך קטניות לעקרן עם עפר וכוברן בכברה לנקותן:
<h2>סעיף ס</h2>
<b>אע"פ שמרח נוטל מן הקוטעים</b><br> שבלין קטועים שלא נדושו היטב:
<h2>סעיף סא</h2>
<b>ומן הצדדים</b><br> שבצדדי הכרי:
<h2>סעיף סב</h2>
<b>וממה שבתוך התבן</b><br> שלא נזרה היטב דכל אלו לא נקבעו עדיין למעשר וכ"כ במ"ז:
<h2>סעיף סג</h2>
<b>היין משיקפה</b><br> איבער זיך גערען. שיעלה היין שבבור ברתיחתו החרצנים והזגים המעורבים בו:
<h2>סעיף סד</h2>
<b>אע"פ שקפה קולט</b><br> מותר לקלוט:
<h2>סעיף סה</h2>
<b>מן הגת העליונה</b><br> מיין שלא ירד עדיין לבור:
<h2>סעיף סו</h2>
<b>ומן הצנור</b><br> רעננע שבו ירד היין לבור:
<h2>סעיף סז</h2>
<b>השמן משירד לעוקה</b><br> בור שירד בו השמן כשנעצר:
<h2>סעיף סח</h2>
<b>אע"פ שירד נוטל מן העקל</b><br> סל מנוקב שמשימין בו פסולת הזיתים כשנעצרו ושמן שנשאר בהן זוחל ויוצא מנקבי הסל:
<h2>סעיף סט</h2>
<b>ומבין הממל</b><br> הוא האבן שמשים בסל להכביד על הזיתים ולכבשן:
<h2>סעיף ע</h2>
<b>ומבין הפצים</b><br> מה שנדבק בין נסרי הגת שנעצרו שם הזיתים:
<h2>סעיף עא</h2>
<b>ונותן לחמטה</b><br> עוגה קטנה חמה. דאף דדבר עב משמר חומו לאחר סלוקו מאש ודינו ככלי ראשון [כי"ד צ"ד] נ"ל דהכא בעוגה דקה וקטנה מיירי:
<h2>סעיף עב</h2>
<b>ולתמחוי</b><br> קער' גדולה שעירה בו תבשיל חם. ואף דאש קובע למעשר הכא כלי שני הוא:
<h2>סעיף עג</h2>
<b>אבל לא יתן לקדרה וללפס כשהן רותחין</b><br> שהעבירן מאש:
<h2>סעיף עד</h2>
<b>רבי יהודה אומר לכל הוא נותן</b><br> אף לכלי ראשון בהעבירן מאש:
<h2>סעיף עה</h2>
<b>חוץ מדבר שיש בו חומץ וציר</b><br> דחריפותן מסייע לבשל אף אחר שהעבירן מאש. וציר הוא מים היוצאין מדגים מלוחים או בשר שנמלח:
<h2>סעיף עו</h2>
<b>העגול</b><br> תאנים דרוסין יחד בעיגול:
<h2>סעיף עז</h2>
<b>משיחליקנו</b><br> גלעטטען. שמחליק פניו במשקין אז הוקבע למעשר:
<h2>סעיף עח</h2>
<b>מחליקים בתאנים ובענבים של טבל</b><br> מותר לשפשף פני העגול בתאנים וענבים של טבל כדי שיתיפה העיגול ולא הו"ל כמפסיד הטבל דאסור. א"נ מותר לשפשף עיגול חולין בענבי טבל. דלא חשיב המשקה היוצא מהן:
<h2>סעיף עט</h2>
<b>המחליק בענבים</b><br> ולא נקט תאנים. דהרי משקה שלהן אינו מכשיר:
<h2>סעיף פ</h2>
<b>לא הוכשר</b><br> דהמשקה היוצא שמצחצחו בהן לא חשיב. ונ"ל טעמא משום דלא היה עליו שם משקה מעולם דתיכף כשיצא מהענב נבלע בהעיגול. ואפשר דזהו כוונת הש"ס דקאמר דפליגי במשקה הבא לאיבוד [עיי' שבת קמ"ה א']:
<h2>סעיף פא</h2>
<b>הגרוגרות</b><br> תאנים יבשים:
<h2>סעיף פב</h2>
<b>משידוש</b><br> משידושם לתוך החבית הוקבעו למעשר:
<h2>סעיף פג</h2>
<b>ומגורה</b><br> באינו רוצה לדושן. רק מעגלן לקיום באוצר ואין זה עגול דלעיל דהתם שלוקח תאנים רבים וכובשן יחד בעיגול כעין ככר עגול אז לא הוקבע למעשר עד שיחליקנו. אבל הכא שאוסף כל התאנים באוצר בכרי הוקבעו למעשר כשיעגל פני הכרי:
<h2>סעיף פד</h2>
<b>היה דש בחבית</b><br> או:
<h1>פרק ב</h1>
<h2>סעיף א</h2>
<b>היה עובר בשוק</b><br> ע"ה החשוד על מעשרות. ומיירי באינו מוליכן למכור דאל"כ כבר נקבעו כפ"א נ"ג:
<h2>סעיף ב</h2>
<b>אוכלין ופטורין</b><br> מיירי ברוב בני עיר מכניסין לבתיהן תלינן דלא ראו פני הבית ולא הוקבעו. דאל"כ לא היה מכשילן ואף דבכל דוכתא מתנה כמכר [כב"מ דט"ז ומגילה דכ"ז ב'] והרי מקח קובע למעשר [כב"מ דפ"ח א'] במעשר פירות דרבנן הקילו כירושלמי הכא:
<h2>סעיף ג</h2>
<b>לפיכך</b><br> רצה לומר מדאמר טלו וכו':
<h2>סעיף ד</h2>
<b>אם הכניסו לבתיהם</b><br> ונקבעו למעשר בראיית פני בתיהם:
<h2>סעיף ה</h2>
<b>מתקנים ודאי</b><br> דטלו וכו' עראי משמע. והנותן סמך שלא יאכלו רק מעט דרך עראי ולא עישר מיהו בנתן להם הרבה שאין דרך לאכול כ"כ בשוק. או שהמקבל נכבד שאינו אוכל בשוק. או שהפירות אינן נאכלים חיין. אף שאמר טלו וכו' מעשר בביתו רק דמאי:
<h2>סעיף ו</h2>
<b>לא יאכלו מהם עראי</b><br> דמדקאמר הכניסו משמע שאומר שגם קבע יורשו לאכול מדכבר עישר. א"כ כבר הוקבעו למעשר. ופלגינן דבוריה דמהמנינן לי' בהאי שהוקבעו. ולהכי אסורים עראי ולא מהמנינן ליה במה שעישר להכי חייבים להפריש דמאי:
<h2>סעיף ז</h2>
<b>לפיכך</b><br> מדאמר הכניסו משמע שיאכלו קבע ושמא עישר מה"ט:
<h2>סעיף ח</h2>
<b>אם הכניסו לבתיהם אינם מתקנים אלא דמאי</b><br> ונותן רק תמ"ע לכהן והמעשרות נוטל לעצמו דהמע"ה:
<h2>סעיף ט</h2>
<b>ואמר</b><br> בעל השער או חנות שהי' מוליך פירות ואמר וכו':
<h2>סעיף י</h2>
<b>טלו לכם תאנים</b><br> שיש לי בשוק. דאילו כבר היו בחנות כבר הוקבעו וחייבים:
<h2>סעיף יא</h2>
<b>אוכלין ופטורין</b><br> אפי' בשער וחנות דמדזכו בהן מקודם. ביתו אינו טובל רק לו ולא לאחרים:
<h2>סעיף יב</h2>
<b>רבי יהודה פוטר</b><br> אף לבעה"ב מדיושב ומוכר שם בשער וחנות הוא בוש לאכול במקום שיושב ומוכר וחצר שבוש לאכול שם אינו קובע [כפ"ג מ"ה ואילה"ק דהתם כ' הר"ב דקיי"ל כר"נ והכא כ' דאין הלכה כר"י נ"ל דהכא מיירי בחצר שאינו בוש מצ"ע רק משום שמוכר שם ובהא לא קי"ל כר"י]:
<h2>סעיף יג</h2>
<b>עד שיחזיר את פניו</b><br> במקום שיושב ומוכר:
<h2>סעיף יד</h2>
<b>או עד שישנה מקום ישיבתו</b><br> אף שפניו נגד הבאים לקנות [כך נ"ל ודו"ק]:
<h2>סעיף טו</h2>
<b>המעלה פירות מן הגליל ליהודה</b><br> שלקטן בשדהו בגליל ומעלן ליהודה. ונ"ל דמיירי שאינו רוצה למכרן עד יהודה דאל"כ הו"ל כמוליכין לשוק דהוקבעו מיד כפ"א נ"ג [א"נ דמיירי שדר בירושלים או בעיר שביהודה ומעלן לאכלן בביתו]:
<h2>סעיף טז</h2>
<b>אוכל מהם</b><br> עראי:
<h2>סעיף יז</h2>
<b>עד שהוא מגיע למקום שהוא הולך</b><br> אף שלן בדרך פטור עדיין מלעשר ואוכל עראי עד שיכניסן להבית ששם מגמת דרכו. ואם הוליכן למכור שם בשוק. כיון שהגיע לעבור העיר ההיא אסיר:
<h2>סעיף יח</h2>
<b>וכן ביהודה</b><br> אם קודם שהגיע למגמת דרכו נמלך וחזר *) לגליל מותר לאכול מהן עראי עד שיגיע לבית מדורו בגליל כשיכניסן לשם נתחייב:
<h2>סעיף יט</h2>
<b>ר"מ אומר עד שהוא מגיע למקום השביתה</b><br> ר"ל מיד שיכניסן לתוך הבית שרוצה לנוח שם בשבת. ואף שלא הגיע עדיין שבת חייב דבחל שבת הוקבע אף שאינן לצורך שבת:
<h2>סעיף כ</h2>
<b>והרוכלין המחזרין בעיירות</b><br> המסבבים בעיירות עם בשמים וקבלו במתנה פירות שלא הוקבעו עדיין דאי בקנו הוקבעו במקח:
<h2>סעיף כא</h2>
<b>אוכלים עד שמגיעים למקום הלינה</b><br> ר"ל שיכניסם לתוך הבית שרוצה ללון בתוכו. דלעולם אינו חייב בראיית פני הבית רק כשיכניסו לתוכו [רמב"ם רפ"ד ממעשרות]:
<h2>סעיף כב</h2>
<b>ר' יהודה אומר הבית הראשון הוא ביתו</b><br> דמשהגיע לבית ראשון שבעיר שלן שם והכניס לתוכו פירותי'. וחושב ללון שם כשיתרצה בעה"ב הוטבלו פירותיו אפילו לן בבית אחר. מדמתרצה ללון שם כשירצה בעה"ב:
<h2>סעיף כג</h2>
<b>פירות שתרמן עד שלא נגמרה מלאכתן</b><br> שלא הגיע גרנן למעשר כלעיל פ"א מ"ח:
<h2>סעיף כד</h2>
<b>רבי אליעזר אוסר מלאכול מהם עראי</b><br> עד שיפריש כל המעשרות דס"ל תרומה קובעת אפי' לא נגמ"ל:
<h2>סעיף כה</h2>
<b>וחכמים מתירין</b><br> דתרומה קובעת רק בנגמ"ל:
<h2>סעיף כו</h2>
<b>כלכלת תאנים שתרמה</b><br> והרי לא נגמ"ל עד שילקט כל צרכו כפ"א מ"ה:
<h2>סעיף כז</h2>
<b>ר' שמעון מתיר</b><br> ס"ל תרומה אינה קובעת ומותר לאכול מהן עראי קודם שעשר אף שכבר תרם. דס"ל ק"ו מה כשיש עליה ג' זיקות היינו ת"ג ומעש"ר ומעשר שני מותר לאכול ממנו עראי. כ"ש כשתרם כבר שאין עליה רק ב' זיקות לא כל שכן. ורבנן ס"ל דכשתרם שאני דתו לא יוסיף ואם כן נגמ"ל:
<h2>סעיף כח</h2>
<b>וחכמים אוסרין</b><br> דאף דשיעורה עד שילקט כ"צ הכא שכבר תרם. וודאי לא יוסיף ללקט לערב טבל בחולין:
<h2>סעיף כט</h2>
<b>לא יאכל עד שיעשר</b><br> דמקח קובע בתלוש. אפי' לא נגמ"ל ולהכי דוקא בלקטן המוכר:
<h2>סעיף ל</h2>
<b>ואם צרף</b><br> שנתן לו המוכר ב' כאחת הו"ל כגורן. מיהו מדאוריי' רק בעל השדה שאוכל פירותי' חייב לעשר ולא לוקח כרמב"ם רפ"ב ממעשרות. שנאמר עשר תעשר תבואת זרעך ואכלת [ב"מ דפ"ח ב']:
<h2>סעיף לא</h2>
<b>אמר ר' יהודה מעשה בגנת ורדים שהיתה בירושלם והיו תאנים נמכרות משלש ומארבע באיסר</b><br> והתם המוכר לקטן דלא הניחו לקונים לכנס לגינה מחשיבות הוורדים:
<h2>סעיף לב</h2>
<b>ולא הופרש ממנה תרומה ומעשר מעולם</b><br> מדאכלום א' א':
<h2>סעיף לג</h2>
<b>האומר לחברו הילך איסר זה בעשר תאנים שאבור לי</b><br> שאברר ואלקט מהאילנות:
<h2>סעיף לד</h2>
<b>מגרגר</b><br> מלקט במחובר גרגר גרגר מאשכול שבירר:
<h2>סעיף לה</h2>
<b>פורט</b><br> עיי' פ"א נ"ד. דמדאין המקח נגמר עד אחר שתלשו מקח בתלוש קובע למעשר ואף לאכלו עראי והרי כשתלש איזה מהן נגמ"ל מדאין לו גמ"ל אחרת. אבל לגרגר ולפרוט מותר דבכה"ג לא נגמ"ל גם לקונה והרי כל ז' הדברים [פ"א נ"ג] אין קובעים רק בנגמ"ל [ועי' רפ"ג]:
<h2>סעיף לו</h2>
<b>סופת</b><br> חותך חתיכות דקות ממחובר:
<h2>סעיף לז</h2>
<b>מפני שקנה במחובר לקרקע</b><br> דמדקנה במחובר הו"ל כבעל גינה דאוכל עראי עד שיגיע לביתו כפ"א מ"ה ומקח לא קבע במחובר:
<h2>סעיף לח</h2>
<b>השוכר את הפועל לקצות עמו בתאנים</b><br> ר"ל לשטח פירות וליבשן במוקצה שאחורי בתים:
<h2>סעיף לט</h2>
<b>אמר לו על מנת שאוכל תאנים</b><br> ר"ל אף שא"ל כן לא הו"ל מקח דהרי בל"ז נמי אוכל מד"ת:
<h2>סעיף מ</h2>
<b>או שיאכל בני בשכרי</b><br> ר"ל בשכר עבודתי א"נ תחת אכילתי:
<h2>סעיף מא</h2>
<b>ובנו אוכל וחייב</b><br> דאכילת בנו כמקח. ואילה"ק היכי מיירי אי כבר נגמר מלאכתן. הרי בכה"ג אין פועל אוכל [כב"מ דפ"ט א'] ומ"ט דרישא. ואי בלא נגמר גם מקח אינו קובע [כביצה דל"ה ב]. נ"ל דמיירי דכבר הם בחצר. ואפ"ה לא הוקבעו מדהכניסן לקצות [כלקמן רפ"ג]. מיהו לגבי מקח קובע חצר בכה"ג אף שלא נגמר מלאכתן דלוקח עיניו במקחו. דבראויים לאכילתו הו"ל לפניו כנגמר מלאכתן [כב"מ דפ"ח א' ותוי"ט פ"ג מ"א]:
<h2>סעיף מב</h2>
<b>על מנת שאוכל בשעת הקציעה</b><br> בשעת מלאכה:
<h2>סעיף מג</h2>
<b>שאינו אוכל מן התורה</b><br> דאחר גמר עבודתו אינו אוכל מד"ת והו"ל מקח:
<h2>סעיף מד</h2>
<b>היה עושה בלבסים</b><br> תאנים רעים:
<h2>סעיף מה</h2>
<b>לא יאכל בבנות שבע</b><br> תאנים יפות. ולולא הירושלמי היה נ"ל דהכא לענין מעשרות מיירי. דאפי' מתרצה הבעה"ב אינו רשאי לאכול מדהו"ל חליפין דדינו כמקח והוקבע למעשר:
<h2>סעיף מו</h2>
<b>אבל מונע הוא את עצמו עד שמגיע למקום היפות</b><br> פועל שעושה ברעות ויפות מונע א"ע כשעובד ברעות. ואוכל כשיגיע ליפות גם מה שהי' לו לאכול ברעו':
<h2>סעיף מז</h2>
<b>וזה לאכול</b><br> אכול בתאנים שלי ואני בשלך:
<h2>סעיף מח</h2>
<b>וזה לקצות</b><br> אכול בתאנים שלי השטוחי' ליבש ואני בשלך:
<h2>סעיף מט</h2>
<b>חייב</b><br> דחליפין כמכר:
<h2>סעיף נ</h2>
<b>ולקצות פטור</b><br> זה שאוכל בהשטוחי' פטור דאין מקח קובע בלא נגמר מלאכתו מיהו בצירף הו"ל כגורן:
<h1>פרק ג</h1>
<h2>סעיף א</h2>
<b>המעביר תאנים בחצרו לקצות</b><br> שהעבירן דרך חצירו למקום שמיבשים אותן שם:
<h2>סעיף ב</h2>
<b>בניו ובני ביתו</b><br> ר"ל אשתו וכמ"ד אין לה מזונות מד"ת וגם בנים אפי' קטנים אינו חייב לזונם מדאו' ורק מתקנות אושא [ככתובות דמ"ט ב'] והו"ל כמתנה:
<h2>סעיף ג</h2>
<b>אוכלים ופטורין</b><br> דחצר אינה קובעת בדבר שלא נגמ"ל. מיהו הוא עצמו אסור לאכול עראי רק במקום שמיבשי' [פ"ד מ"ב] מדבידו לימלך דמדאכל גלי דעתי' דנמלך על אלו שאוכל ונגמ"ל וקבען החצר:
<h2>סעיף ד</h2>
<b>הפועלים שעמו</b><br> ששכרן להעבירן לקציעות שאינן אוכלין מד"ת מדאין מלאכתן זה גמר מלאכה:
<h2>סעיף ה</h2>
<b>בזמן שאין להם עליו מזונות</b><br> שלא פסק להן:
<h2>סעיף ו</h2>
<b>אוכלין ופטורין</b><br> בנתן להם דמתנה אינה קובעת בפירות כפ"ב ב':
<h2>סעיף ז</h2>
<b>אבל אם יש להם עליו מזונות הרי אלו לא יאכלו</b><br> דהו"ל כמקח ולגבייהו הו"ל כנגמ"ל כפ"ב סי' מ"א. ואפי' שלא בצירוף דשרי במשנה ב' התם שאני שהן עדיין בשדה משא"כ הכא שהן כבר בחצר שקובע למעשר אלא מדהעבירן לקצות לא הוקבעו רק מדאיכא תרתי חצר ומקח הוקבעו:
<h2>סעיף ח</h2>
<b>המוציא פועליו לשדה</b><br> למלאכה שאין אוכלי' ע"י מדין תורה:
<h2>סעיף ט</h2>
<b>אוכלין ופטורין</b><br> אפי' תלש הבהע"ב הרבה ונתן להם מתנה אינה קובעת:
<h2>סעיף י</h2>
<b>ואם יש להם עליו מזונות</b><br> דהו"ל כמקח:
<h2>סעיף יא</h2>
<b>אוכלין אחת אחת מן התאנה</b><br> דהו"ל עראי ומקח אינו קובע בלא נגמ"ל אם לא שיסייעו ד"א הקובע כחצר במ"א:
<h2>סעיף יב</h2>
<b>אבל לא מן הסל ולא מן הקופה</b><br> פאס:
<h2>סעיף יג</h2>
<b>ולא מן המוקצה</b><br> מצבור הכרי דלגבי לוקח הו"ל כמוליך לשוק פ"א מ"ה דהוקבע:
<h2>סעיף יד</h2>
<b>לנכש</b><br> יעטען דג"כ אינו אוכל מד"ת מדאינו גמ"ל:
<h2>סעיף טו</h2>
<b>מקרטם</b><br> שובר עלים ממחובר:
<h2>סעיף טז</h2>
<b>ואם צירף חייב</b><br> דכל צרוף קבע דאסור אפי' בלא נגמ"ל:
<h2>סעיף יז</h2>
<b>מצא קציצות</b><br> תאנים כשנתלשו מאילן והן עדיין רטובים נקראים תאנה. וכשהונחו אח"כ על מחצלאות של גמי להתיבש ונקמטו קצת פניהן למעלה מדהתחילו להתיבש קצת נקראו קציעות או קציצות דעי"ן וצ' מדדומין קצת במכתב מתחלפים לפעמים. אמנם כשנתייבשו לגמרי נקראים גרוגרו' וכשנדרסו יחד ככר עגול נקראים דביל':
<h2>סעיף יח</h2>
<b>אפי' בצד שדה קציצות</b><br> שמונחים שם בשדה על מחצלאות להתייבש דמוכח קצת דמשדה זו הן אפ"ה לא הוה גזל:
<h2>סעיף יט</h2>
<b>מותרות משום גזל</b><br> דתאנה בנפילתה נמאסת והפקירו' הבעלים ולתוס' [ב"מ כ"א ב'] בנפילתה משתנת צורתה שע"י הי' ניכר שמאילן זה נפלה ונתיאשו הבעלים. ובזה ובזה תלינן שמעוברי דרכים נפל:
<h2>סעיף כ</h2>
<b>ופטורות מן המעשרות</b><br> כהפקר שהופקר קודם שנגמר מלאכתן למעשרות [ועי' מ"ש בס"ד פאה פ"ד סי' ל"ח]:
<h2>סעיף כא</h2>
<b>ובזיתים ובחרובים חייבים</b><br> ר"ל הוה גזל שע"י צורתן ניכר שמאילן זה נפלו. ומדאינן הפקר חייבים ג"כ בתרומ"ע:
<h2>סעיף כב</h2>
<b>מצא גדוגדות</b><br> תאנים יבשים:
<h2>סעיף כג</h2>
<b>אם דרסו רוב בני אדם</b><br> שרוב בני עיר כבר עשו עגולי דבילה:
<h2>סעיף כד</h2>
<b>חייב</b><br> דאמרי' זו מהדרוסות וכבר נגמ"ל ואע"ג דנתייאשו השתא בעליו. והו"ל הפקר עכ"פ הרי הופקר אחר שנגמ"ל:
<h2>סעיף כה</h2>
<b>ואם לאו פטור</b><br> דאין מחזיקין איסור לומר שכבר נגמ"ל ונתחייב [עי' י"ד ק"ז ברמ"א]:
<h2>סעיף כו</h2>
<b>מצא פלחי דבילה</b><br> חתיכו' מעיגולי דבילה:
<h2>סעיף כז</h2>
<b>שידוע שהן מדבר גמור</b><br> ואע"ג דיש ספק שמא נתעשר כבר. עכ"פ מדנגמ"ל הו"ל חיוב וודאי ופטור ספק. ואין ספק מוציא מידי וודאי [כנדה דט"ו א']:
<h2>סעיף כח</h2>
<b>והחרובין</b><br> לא מיירי במציאה. רק ר"ל כל אדם שיש לו חרובין בגג שהעלן לשם ואפילו דרך שער החצר שכבר נתחייבו עכ"פ מדדעתו להעלם לגג ליבשן לא נגמ"ל עדיין ולא הוקבעו בחצר [כר"פ]:
<h2>סעיף כט</h2>
<b>עד שלא כנסן לראש הגג</b><br> כלומר בראש הגג:
<h2>סעיף ל</h2>
<b>מוריד מהם לבהמה</b><br> נראה לי דמדקתני מוריד משמע דכבר הם בגג אלא שלא נתיבשו כל צרכן ולהכי לא צברן וכנסן שם עדיין. מיהו דוקא לבהמה מותר דמדאין חרובין מאכל בהמה ניכר כשמאכילה שלא נתיבשו כ"צ דאל"כ הי' אסור להאכילן לבהמה [כתענית ד"כ ע"ב]. אבל לאדם אסור רק במקום שמיבשן דשם ניכר שלא נתיבשו כ"צ ואף ע"ג דבמ"א בני בית מותרים נ"ל התם ה"ט דלא נתיבשו כל עיקר וניכר לכל:
<h2>סעיף לא</h2>
<b>מפני שהוא מחזיר את המותר</b><br> רצה לומר אפי' מוריד הרבה לבהמה והו"ל כקבע עכ"פ מדראוי' להחזיר המותר שהרי קרוב החצר לגג [עי' תוספתא] וגם לא נטמא מה שנטל בכה"ג לא הו"ל כקבע כפ"ד מ"ג:
<h2>סעיף לב</h2>
<b>איזוהי חצר שהיא חייבת</b><br> ר"ל שקובעת:
<h2>סעיף לג</h2>
<b>רבי ישמעאל אומר חצר הצורית</b><br> במדינת צור יושב שומר בפתח החצר. מדהיו כל יושביה שרים יושבים בפלטונות כנראה מישעיה [כ"ג] ויחזקאל [כ"ז] לכן מפני כבודם היה גם בית שער לחצר שלהן שהשומר יושב בתוכו:
<h2>סעיף לד</h2>
<b>רבי עקיבא אומר כל שאחד פותח ואחר נועל</b><br> שדרים שם ב' בנ"א שא' יכול למחות על נעילת חבירו הו"ל אינה משתמרת:
<h2>סעיף לה</h2>
<b>רבי יוסי אומר כל שנכנס לה</b><br> אדם נכרי:
<h2>סעיף לו</h2>
<b>והחיצונה פטורה</b><br> מדיש לפנימי' דריסת רגל אחיצונה הו"ל אינה משתמרת. והנה בש"ס נדה [דף מ"ז ב'] משמע דמר מה דשמיע ליה קאמר ומר מה דשמיע ליה קאמר. ואין א' מהן מוסיף או גורע מדברי חברו כלום והיינו מדקאמרי' התם הלכה כדברי כולן להחמיר ור"ל כשיש בהחצר א' מהנך ואף שאין בו אינך הרי קובע למעשר:
<h2>סעיף לז</h2>
<b>אף על פי שהם של חצר החייבת</b><br> אפי' העלן לגג דרך החצר. מיהו גג שאין בו ד' אמות על ד"א בטל לגבי חצר:
<h2>סעיף לח</h2>
<b>בית שער</b><br> שאצל פתח החצר:
<h2>סעיף לט</h2>
<b>אכסדרה</b><br> מוקף ג' מחיצות ומקורה למעלה:
<h2>סעיף מ</h2>
<b>ומרפסת</b><br> גאללעריא שהרבה עליות פתוחים לשם וממנה יורדים בסולם לחצר:
<h2>סעיף מא</h2>
<b>הצריפין</b><br> היטטע שהכתלים נוגעים זב"ז בראשן ומתרחקים זמ"ז למטה:
<h2>סעיף מב</h2>
<b>והבורגנין</b><br> וואכטהיטטע לשומר הפירות בשדה:
<h2>סעיף מג</h2>
<b>והאלקטיות</b><br> זאממערהויז עשוי לצל בחמה. ודפנותיו דקים מדהם עשויי' רק מערבי נחל:
<h2>סעיף מד</h2>
<b>סוכת גנוסר</b><br> חוף ים כנרת ויש שם רבוי פירות והשומרים יושבים בסוכה זמן רב בשנה:
<h2>סעיף מה</h2>
<b>אף על פי שיש בו רחים ותרנגולים</b><br> ועי"ז ניכר כי שם מדורו ביום ובלילה. ונ"ל דמדנקט שיש בה משמע דרק אסוכת גנוסר לבד קאי. אבל צריפין ובורגנין ואלקטיות מדאינן סוכות רק בנין ממש לפיכך אם יש בהן תנור ותרנגולים חייבין. ולהכי אצטריך תנא למנקט כולהו. מיהו בלא זה אצטריך תנא למנקט כולהו דצריפין ובורגנין ואלקטיות על כל פנים להיושבין בהן קובעין כדקאמר בירושלמי. אבל סוכת גנוסר מדאינה רק סוכה משמע דאפי' להיושבין בהן אינן טובלין. ונ"ל דמה"ט פלגינהו תנא לתרתי בבי:
<h2>סעיף מו</h2>
<b>פטורה</b><br> דלא הוה קבע:
<h2>סעיף מז</h2>
<b>סוכת היוצרים</b><br> טאפפער. יש לו ב' סוכות זו לפנים מזו בחיצונה עושה קדירות ובפנימית שדר שם מצניען:
<h2>סעיף מח</h2>
<b>רבי יוסי אומר כל שאינה דירת החמה ודירת הגשמים פטורה</b><br> ובסוכה פנימית אינו דר ביה"ג:
<h2>סעיף מט</h2>
<b>רבי יהודה מחייב</b><br> מדס"ל סוכה דירת קבע בעינן קבע למעשר:
<h2>סעיף נ</h2>
<b>תאנה</b><br> אילן תאנה:
<h2>סעיף נא</h2>
<b>שהיא עומדת בחצר</b><br> הקובעת:
<h2>סעיף נב</h2>
<b>אוכל אחת אחת ופטור ואם צירף</b><br> ב' כאחת:
<h2>סעיף נג</h2>
<b>ואחת בפיו</b><br> רצה לומר אפי' כה"ג אינו צירוף:
<h2>סעיף נד</h2>
<b>עלה לראשה</b><br> של אילן:
<h2>סעיף נה</h2>
<b>ממלא חיקו ואוכל</b><br> שם:
<h2>סעיף נו</h2>
<b>ר"ע אומר מגרגר באשכולות</b><br> לוקט גרגר גרגר מהאשכול במחובר:
<h2>סעיף נז</h2>
<b>ופורט ברמון</b><br> עי' פ"א סי' נ"ד:
<h2>סעיף נח</h2>
<b>וסופת באבטיח</b><br> חותך חתיכו' דקות מהאבטיח במחובר. מיהו בהוקבע וודאי ע"י מקח לכ"ע צריך לגרגר באשכול וכו' [כלעיל פ"ב מ"ו]:
<h2>סעיף נט</h2>
<b>כסבר</b><br> קאריאנדער:
<h2>סעיף ס</h2>
<b>מקרטם</b><br> חותך עלים ממחובר:
<h2>סעיף סא</h2>
<b>עלה עלה ואוכל</b><br> הכא לכ"ע אסור לצרף משום דכל עלה ועלה נפרד לעצמו משא"כ אשכול ואינך דלעיל לר"ש. ונ"ל עוד דמיירי שזרעם לזרע וירק. דאל"כ הרי העלים פטורים לגמרי ממעשר [כלקמן ספ"ד]:
<h2>סעיף סב</h2>
<b>הסאה</b><br> ווילדער ראסמארין:
<h2>סעיף סג</h2>
<b>והאזוב</b><br> איזאף:
<h2>סעיף סד</h2>
<b>והקורנית</b><br> ציטווערקרויט וי"א וואהלגעמוטה קרויט. ואילו ג' מינין גדלין בלי זריעה [עי' נדה דנ"א ב']:
<h2>סעיף סה</h2>
<b>אם היו נשמרים</b><br> שאינן הפקר מדדרך אלו שיגדלו בלי זריעה. לפיכך צריך שיהיה דעת בעה"ב לבלי להפקירם. ומה"ט נקט שעומדים בחצר לרבותא דדיוקא שכשאין בעה"ב מקפיד אף שעומדים בחצר. כל הפקר פטור ממעשר [כרפ"א]:
<h2>סעיף סו</h2>
<b>ונוטה</b><br> ענף א' ממנה:
<h2>סעיף סז</h2>
<b>אוכל כדרכו</b><br> מהענף:
<h2>סעיף סח</h2>
<b>עומדת בארץ</b><br> בא"י:
<h2>סעיף סט</h2>
<b>הכל הולך אחר העקר</b><br> דשדינן נופו בתר עיקרו:
<h2>סעיף ע</h2>
<b>ובבתי ערי חומה</b><br> דהמוכר בית חצר וגינה או אילן שבתוך ערי חומה יכול לגאלה מיד ובלא גאלה תוך שנה ראשונה מוחלטת לעולם ביד הלוקח משא"כ שמכרם חוץ לחומה יכול לגאלן עד היובל. ובלא גאלן יצאה ביובל:
<h2>סעיף עא</h2>
<b>ובערי מקלט הכל הולך אחר הנוף</b><br> אף אחר הנוף דאם הענף והעיקר א' תוך תחום עיר המקלט וא' חוץ לתחום מיד כשהגיע הרוצח תחת אותו שחוץ לתחום אסור לגואל הדם להרגו:
<h2>סעיף עב</h2>
<b>ובירושלם</b><br> לענין מעשר שני דבאם כבר הביאו לתוך ירושלים אינו רשאי להוציאו אפי' כשיפדה אותו וכשעדיין המע"ש בחוץ אינו רשאי לאכלן בלי פדיי':
<h2>סעיף עג</h2>
<b>הכל הולך אחר הנוף</b><br> אף אחר הנוף וכחומרות שתיהן דבאם עיקרו ונופו א' בפנים וא' בחוץ אינו אוכל אצל שתיהן המעשר שני בלי פדיי' כאילו עדיין הוא בחוץ. אבל אינו רשאי להוציאו משם אפי' בפדיי' כאילו כבר הגיע לפנים והיינו כר"י אבל לא קיי"ל כן רק כרבנן [כמעש"נ פ"ג מ"ז ועי"ש] כך מתבאר [מכות די"ב ב']:
<h1>פרק ד</h1>
<h2>סעיף א</h2>
<b>הכובש</b><br> טבל שהגיע לעונת המעשרות כפ"א י' ולא הוקבע עדיין ע"י חצר וכדומה וכבשו שיעור כבישה כתרומות פ"י סי' מ"ב:
<h2>סעיף ב</h2>
<b>השולק</b><br> תמוה למה דקיי"ל דבשול אין חמימותו חזק כשלוק. [כחולין דק"י ודלא כירושלמי פ"י דתרומות מ"י דס"ל איפכא] א"כ ל"ל שלוק הרי אפי' בשול קובע כפ"א מ"ז [ועיין ש"ך י"ד [רסי' י"ז דבשיל ולא בשיל נמי נקרא במתניתין שלוק] ותו שלוק ל"ל כלל. הרי כ"ש הוא מכבוש. ונ"ל דקמ"ל דאפי' נתכוון לשלקן הרבה ולא נגמר שלוקו נמי קובע [וכירוש' הכא] ולהכי נמי לא תנא הכבוש והשלוק והמלוח ודו"ק:
<h2>סעיף ג</h2>
<b>המולח</b><br> הרבה ביחד:
<h2>סעיף ד</h2>
<b>חייב</b><br> ר"ל הוקבע למעשר עיי' פ"א נ"ג:
<h2>סעיף ה</h2>
<b>המכמן באדמה</b><br> ר"ל פירות שלא נתבשלו באילן כל צרכן טומנם בארץ והן מתחממין ומתבשלים:
<h2>סעיף ו</h2>
<b>המטבל בשדה</b><br> טובל פירות א' א' במלח ואוכל:
<h2>סעיף ז</h2>
<b>הפוצע זיתים</b><br> ממעך וכתשם למתקם:
<h2>סעיף ח</h2>
<b>שיצא מהם השרף</b><br> המר:
<h2>סעיף ט</h2>
<b>הסוחט זיתים על בשרו</b><br> לסוך בשרו:
<h2>סעיף י</h2>
<b>אם סחט ונתן לתוך ידו</b><br> שכנס בחפניו השמן היוצא:
<h2>סעיף יא</h2>
<b>המקפא לתבשיל</b><br> הסיר החרצנים הצפים מעל היין לאחר ששמו בתבשיל. והרי כשיקפאנו נגמרה מלאכתו כפ"א נ"ג:
<h2>סעיף יב</h2>
<b>פטור</b><br> ר"ל לא הוקבע עי"ז מדכבר מעורב הוא ובתבשיל קר מיירי דאל"כ הוקבע ע"י האור. כך כ' הר"ש והר"ב. אבל אי"ל דכמו דקפוי אינו קובע בתערובות כ"כ בישול ליתא דהרי קובע בנותן לקדירה וללפס [כדלעיל פ"א מ"ז]:
<h2>סעיף יג</h2>
<b>לקדרה</b><br> קרה רקה בלי תערובות תבשיל:
<h2>סעיף יד</h2>
<b>מפני שהוא כבור קטן</b><br> דהו"ל כמקפ' לבור קטן והוקבע:
<h2>סעיף טו</h2>
<b>תינוקות</b><br> אפי' תינוקות:
<h2>סעיף טז</h2>
<b>שטמנו תאנים</b><br> כולה מתניתין דפרקן מיירי בלא הוקבעו ע"י חצר וכדומה:
<h2>סעיף יז</h2>
<b>ושכחו לעשרן</b><br> מערב שבת:
<h2>סעיף יח</h2>
<b>לא יאכלו</b><br> אפי' עראי:
<h2>סעיף יט</h2>
<b>למוצאי שבת עד שיעשרו</b><br> מדקבעתן מחשבתן לסעודת שבת דחשיב' ונקט למ"ש וכ"ש בשבת דאסור לאכלן דסעודות שבת חשיבי. רק נקט מ"ש לאפוקי מר"א [תרומות פ"ח מ"ג]:
<h2>סעיף כ</h2>
<b>כלכלת שבת</b><br> סל פירות המיוחד לשבת:
<h2>סעיף כא</h2>
<b>ובית הלל מחייבין</b><br> פלוגתיי' ברוצה לאכלן עראי קודם שבת:
<h2>סעיף כב</h2>
<b>עד שיתעשר</b><br> מדחשיב' וקפיד עלה למתנה. ואף דבפירות אילן לא הוה אמרינן מתנה כמכר [ברפ"ב]. אבל הכא לא דמי לשאר מתנה מדשלחו לביתו דרך כבוד חשיבה טפי:
<h2>סעיף כג</h2>
<b>הנוטל זיתים מן המעטן</b><br> קארב שבו יתרככו הזיתים בצבורן:
<h2>סעיף כד</h2>
<b>טובל אחד אחד במלח ואוכל</b><br> דאף ע"ג דמליחה קובע [כפ"א נ"ג] ה"מ בששה' קצת במלחו דעי"ז מתרככת גוף הפרי. אבל בטובלו במלח ואוכל לטעמא בעלמא הוא דעביד דלא מסתבר שכשראוי לאכול מהן עראי אסור לו לאכלן רק תפל בלי מלח. ומה"ט לא נקט הכא אם צירף חייב [כלעיל פ"ג מ"י] דהכא אפילו טבל ב' במלח ואכלן ביחד מותר. ורק במלח ונתן לפניו בשהוי קצת אסור [וזה דלא כהר"ב. והן אמת דבירושלמי משמע קצת כהר"ב. אבל יש לישב נמי לשון הירושלמי בסברא הישרה הנ"ל ודו"ק]:
<h2>סעיף כה</h2>
<b>אם מלח ונתן לפניו</b><br> ר"ל ב' ביחד:
<h2>סעיף כו</h2>
<b>רבי אליעזר אומר מן המעטן הטהור חייב</b><br> מיירי שנטלן טמא [ואעפ"כ לא טימ' בנטילתו זיתים שבמעטן שנטלן בפשוטי כלי עץ שאמק"ט] ואז אינו מחזיר המותר שלא יטמא זיתיו להכי קבעתן נטילתו:
<h2>סעיף כז</h2>
<b>מפני שהוא מחזיר את המותר</b><br> ואפי' צרפן הו"ל עראי:
<h2>סעיף כח</h2>
<b>שותים</b><br> יין:
<h2>סעיף כט</h2>
<b>על הגת</b><br> אבל חוץ לגת הוה ליה קבע:
<h2>סעיף ל</h2>
<b>בין על החמין</b><br> שמזגו בחמין אף על גב דאור קובע כסי' י"ב נ"ל דזהו ברותח שהיד סולדת בו כפ"א מ"ז [וכן משמע שבת די"א ב' ודלא כרמב"ם הכא]. ועי' מ"ש בס"ד לעיל סי' י"ב:
<h2>סעיף לא</h2>
<b>וחכ"א על החמין חייב</b><br> דאינו מחזיר המותר שלא יקלקל יין שבבור:
<h2>סעיף לב</h2>
<b>המקלף</b><br> אבשעלען:
<h2>סעיף לג</h2>
<b>ואם קלף ונתן לתוך ידו חייב</b><br> ובהיה רק ג' גרעינין קלופין יחד חייב [כך כ' בירושלמי ואשתמיטתי' לרתי"ט שכ' דבב' חייב]. מיהו בסמוך לגורן אפי' צירף לתוך ידו מותר מדמחזיר המותר:
<h2>סעיף לד</h2>
<b>המולל מלילות של חטים</b><br> משפשף השבלים בין אצבעותיו להסיר המוץ מעליהן:
<h2>סעיף לה</h2>
<b>מנפה מיד ליד</b><br> מנערן מיד ליד אחרת ומנפח להפריח המוץ:
<h2>סעיף לו</h2>
<b>ואם נפה ונתן לתוך חיקו חייב</b><br> ונ"ל דמה"ט הקילו בחטין טפי מבשעורין דבשעורין אמרינן בירושלמי רק ב' ביחד שרי לאכול ולא ג' ובחטין קאמר התם דגם ג' ביחד שרו לאכילה אבל לא ד'. וה"ט משום דשעורים כשנטלן כבר היו מתוקנים במקצת שכבר נדושו משבולת שלהן להכי כשקלף הו"ל כקבע. אבל החטין שנטלן מלילות דהיינו בעודן בשבלין וכמ"ש וקטפת מלילות להכי כשמשפשפן בין אצבעותיו שפיר הו"ל עראי עדיין:
<h2>סעיף לז</h2>
<b>כסבר</b><br> קאריאנדער:
<h2>סעיף לח</h2>
<b>ר' אלעזר אומר השבת</b><br> דיל קריויט:
<h2>סעיף לט</h2>
<b>זרעה לירק מתעשרת זרע וירק</b><br> הן העלין:
<h2>סעיף מ</h2>
<b>וזירין</b><br> הן הגבעולין:
<h2>סעיף מא</h2>
<b>וחכמים אומרים אינו מתעשר זרע וירק אלא השחלים</b><br> קרעססע:
<h2>סעיף מב</h2>
<b>והגרגיר</b><br> אוריגא:
<h2>סעיף מג</h2>
<b>תמרות</b><br> בליטהען:
<h2>סעיף מד</h2>
<b>של תלתן</b><br> פענכעל:
<h2>סעיף מה</h2>
<b>ושל חרדל</b><br> זענף:
<h2>סעיף מו</h2>
<b>ושל פול הלבן</b><br> ווייסע באהנען:
<h2>סעיף מז</h2>
<b>חייבות במעשר</b><br> דראויים לאכילה:
<h2>סעיף מח</h2>
<b>רבי אליעזר אומר הצלף</b><br> קאפערן:
<h2>סעיף מט</h2>
<b>ואביונות</b><br> הוא גוף הפרי:
<h2>סעיף נ</h2>
<b>וקפרס</b><br> הוא שומר הפרי שסביב לו:
<h1>פרק ה</h1>
<h2>סעיף א</h2>
<b>העוקר שתלים</b><br> פפלאנצען של ירקות שראוי לאכלן. דרך הגננים לעקרן ולשתלן במקום אחר כדי שיתעבו יותר:
<h2>סעיף ב</h2>
<b>מתוך שלו ונטע לתוך שלו פטור</b><br> ר"ל מותר לאכול עראי אף שהוקבעו למעשר קודם שחזר ונטען כגון שראו פני החצר שהכניסן לתוכו קודם שזרען. אפ"ה כיון שדעתו היה לזרען בשע' שעקרן ולא לאכלן לא הוקבעו בחצר [ועיין רפ"ג ושם סי' כ"ז]. דהרי גם החצר אינו קובע רק בנגמר מלאכתו והנך כיון שדעתו לחזור ולנטען הרי לא נגמ"ל. ולפיכך אפי' היו אותן שתילין ממיני בצלין שמדאין זרען כלה אם זרע מהן טבל אסורים הגדולים [כתרומות פ"ט מ"ו] אפי' באכיל' עראי הנך לא נקרא עליהן שם טבל מעולם ומותר לאכול עראי מגדולים השניי'. ואע"ג דלא קיי"ל כר"ע [ספ"א דפאה] אלא גם קודם שנתמרח בכרי אסור לזרוע טבל מד"ס. י"ל התם אע"ג שלא נתמרח עדיין עכ"פ כל שאר מלאכתו נגמר ואינו חסר רק מרוח כרי. אבל הכא מדדעתו לחזור ולנטעו לא עשה שום דבר לגמר מלאכתו ובכה"ג גם רבנן מודו [זה כונת הירושלמי]. ואף דשתלים אינן בר עשורי [כקו' רתוי"ט] נ"ל דמיירי בשתילי שחלים וגרגר כפ"ד מ"ה:
<h2>סעיף ג</h2>
<b>לקח במחובר לקרקע פטור</b><br> דאין מקח קובע רק בקנה בתלוש. ור"מ היא דס"ל מקח קובע אפי' בלא נגמר מלאכתו [כפ"ב מ"ה] דאל"כ בל"ז לא הוקבע:
<h2>סעיף ד</h2>
<b>לשלוח לחברו פטור</b><br> דהוה ליה כנותן מתנה במחובר דפטור ואף על גב דמתנה בלח זה פטור ממעשר [כפ"ב סי' ב'] על כל פנים במשלח לביתו המתנה דרך כבוד חייב במעשר [כפ"ד מ"ב] ולהכי קאמר הכא דבלקטו במחובר אדעתא דהכי פטור גם לר"י התם:
<h2>סעיף ה</h2>
<b>ר' אלעזר בן עזריה אומר אם יש כיוצא בהם נמכרים בשוק הרי אלו חייבין</b><br> דהו"ל נגמ"ל:
<h2>סעיף ו</h2>
<b>העוקר לפת</b><br> ריבען:
<h2>סעיף ז</h2>
<b>וצנונות</b><br> רעטטיג:
<h2>סעיף ח</h2>
<b>מתוך שלו ונוטע לתוך שלו לזרע</b><br> שיתרבה הזרע במקום הנטיעה הב':
<h2>סעיף ט</h2>
<b>חייב</b><br> לעשר קודם שיחזר וינטען:
<h2>סעיף י</h2>
<b>מפני שהוא גרנן</b><br> ר"ל עקירתן הוא גרנן למעשר דהרי הפרי יפסד בנטיעה ב' וזרע גינה שיצמח ג"כ פטור ממעשר:
<h2>סעיף יא</h2>
<b>בצלים משהשרישו בעליה</b><br> לרבותא נקט עלייה אע"ג דשם לאו על קרקע עולם מונחים והכו שרשים בקרקע עלייה. אפ"ה הוי כאילו הכו שרשים בקרקע מחובר:
<h2>סעיף יב</h2>
<b>טהרו מלטמא</b><br> ר"ל אפי' היו טמאים נטהרו אבל למעשר ושביעית כתלושין דמי והתולשן בשבת נמי פטור ודוקא בעפר שבעליי' אבל בהשרישו בכלי אפילו לטומאה הו"ל כתלוש:
<h2>סעיף יג</h2>
<b>נפלה עליהם מפולת והם מגולים</b><br> העלין נשארין מגולין:
<h2>סעיף יד</h2>
<b>הרי אלו כנטועים בשדה</b><br> לכל מילי:
<h2>סעיף טו</h2>
<b>לא ימכור אדם את פירותיו</b><br> אפי' במחובר:
<h2>סעיף טז</h2>
<b>משבאו לעונת המעשרות</b><br> כפ"ב מ"ב:
<h2>סעיף יז</h2>
<b>ולא בשביעית למי שהוא חשוד על השביעית</b><br> דאינו נזהר בדיניו שאסור לסחורה ולמלוגמא וכדומה דרק לאכילה נתנה. וגם אסור לאכלן אחר הביעור והמוכר לחשוד בהנך עבר אלפני עור וגו' ועי' שביעית פ"ד ט':
<h2>סעיף יח</h2>
<b>ואם בכרו</b><br> שיש מהפירות שהגיעו ויש שלא הגיעו לעונת המעשרות:
<h2>סעיף יט</h2>
<b>לא ימכור אדם את תבנו</b><br> אחר הדיש שנשאר שם גרעינין:
<h2>סעיף כ</h2>
<b>ואת גפתו</b><br> פסולת הזיתים אחר שנעצרו:
<h2>סעיף כא</h2>
<b>ואת זגיו</b><br> הילזען של ענבים:
<h2>סעיף כב</h2>
<b>למי שאינו נאמן על המעשרות להוציא מהן משקין</b><br> מגפת וזגין:
<h2>סעיף כג</h2>
<b>שהתורם בלבו על הקטועים</b><br> שבולות קטועין שלא נדושו:
<h2>סעיף כד</h2>
<b>על הצדדים</b><br> צדדי הכרי:
<h2>סעיף כה</h2>
<b>ועל מה שבתוך התבן</b><br> ועל שבגפת ושבזגין ואפי' לא נתכוון לכך תנאי ב"ד הוא. ודוקא בתרומה שנטלת באומד. אבל במעשר שניטל במדה הרי לא עישר במדה על הנבלע באלו מדלא ידע כמה הוא:
<h2>סעיף כו</h2>
<b>הלוקח שדה ירק בסוריא</b><br> זיריען שכבש דהמע"ה והוא בגבול מזרחית צפונית לא"י בקצת דברים דינה כא"י עי' דמאי פ"ו ל"ב והכא מיירי שלקחה מעובד כוכבים:
<h2>סעיף כז</h2>
<b>ומשבא לעונת המעשרות פטור</b><br> דבשעת חיובה היה ברשות עובד כוכבים. והרי בסורי' לכ"ע יש קנין לעובד כוכבים להפקיע ממעשר:
<h2>סעיף כח</h2>
<b>ולוקט כדרכו והולך</b><br> אף שמוסיף אח"כ ברשות ישראל:
<h2>סעיף כט</h2>
<b>ר' יהודה אומר אף ישכור פועלים וילקט</b><br> אף דאוושא מילתא ל"א שיחשדוהו שלקחה קודם שהגיע למעשרות. וי"א לחומרא דצריך לשכור פועלים לעזרו לקצור מיד ולא יתעכב בדבר הרבה ומסתבר כפי' קמא מדקאמר ר"י מלת אף:
<h2>סעיף ל</h2>
<b>אמר רבן שמעון בן גמליאל במה דברים אמורים</b><br> דבקנה קודם עונת המעשרות חייב:
<h2>סעיף לא</h2>
<b>אם</b><br> ר"ל אפילו אם וכו':
<h2>סעיף לב</h2>
<b>רבי אומר אף לפי חשבון</b><br> האי אף אדברי ת"ק קאי וסבירא ליה אפי' בבאו לעונת מעשרות ביד עובד כוכבים צריך לתרום על הנוסף ברשות ישראל לפי חשבון ומדאין ברירה יתרום על הכל ולמשל בהביא שליש ביד העובד כוכבים ישלם לו כהן שליש תרומתו. ולרב"א ה"פ אף שלא באו לעונת המעשרות א"צ להפריש רק לפי חשבון ולקולא פליג:
<h2>סעיף לג</h2>
<b>המתמד</b><br> נתן מים על שמרי יין טבל לקלוט טעם היין:
<h2>סעיף לד</h2>
<b>ונתן מים במדה ומצא כדי מדתו</b><br> ל"ד דאפי' שתות יותר נמי דיין במים בטל בששה חלקים [כב"ב דצ"ז]:
<h2>סעיף לה</h2>
<b>פטור</b><br> דטעם שבשמרי' אינו אלא קיוהא בעלמא:
<h2>סעיף לו</h2>
<b>ר' יהודה מחייב</b><br> דוקא במעשר אבל תרומה מדנטלת באומד כבר הורם גם על אלו כסי' כ"ה:
<h2>סעיף לז</h2>
<b>מצא יותר על כדי מדתו</b><br> דיש יין טפי מחלק ששית שלמים דרמא ג' ואשכח ד':
<h2>סעיף לח</h2>
<b>מוציא עליו ממקום אחר</b><br> ר"ל אף ממקום אחר לא הו"ל כמפריש מחיוב אפטור. ומכ"ש במפריש מיני' ובי'. מיהו בין כך ובין כך אינו חייב רק במעשר ולא בתרומה כלעיל מ"ד והרי הכא שהוא בתערובות הו"ל כ"ש מהתם שהוא בעינא:
<h2>סעיף לט</h2>
<b>לפי חשבון</b><br> של היין המעורב במים. אבל במפריש מיני' וביה חייב להפריש על הכל:
<h2>סעיף מ</h2>
<b>חורי הנמלים שלנו</b><br> לינת לילה א':
<h2>סעיף מא</h2>
<b>בצד הערימה החייבת</b><br> כפ"א מ"ו:
<h2>סעיף מב</h2>
<b>הרי אלו חייבים</b><br> ר"ל התבואה שנמצא בחורין חייבת בתומ"ע:
<h2>סעיף מג</h2>
<b>שידוע שמדבר הגמור גוררין כל הלילה</b><br> רצה לומר מדהי' סמוך לערימה לא דמי להך דפאה [ספ"ד] ואזלינן הכא בתר קרוב ולא בתר רוב מדכך מסתבר [וכביצה דל"ו ע"א]:
<h2>סעיף מד</h2>
<b>שום בעל בכי</b><br> חריף:
<h2>סעיף מה</h2>
<b>ובצל של רכפא</b><br> שם מקום:
<h2>סעיף מו</h2>
<b>וגריסין</b><br> באהנען:
<h2>סעיף מז</h2>
<b>והעדשים המצריות</b><br> ראשן א' חד:
<h2>סעיף מח</h2>
<b>ר' מאיר אומר אף הקרקס</b><br> וואססער באהנען וטובים לשלשל ולאצטומכא:
<h2>סעיף מט</h2>
<b>ר' יוסי אומר אף הקוטנים</b><br> מין עדשים:
<h2>סעיף נ</h2>
<b>פטורים מן המעשרות</b><br> דבהפקר גדלין:
<h2>סעיף נא</h2>
<b>ונלקחים מכל אדם בשביעית</b><br> אפי' מחשוד אשביעית:
<h2>סעיף נב</h2>
<b>זרע לוף העליון</b><br> מין בצל שיש לו זרע למטה ולמעלה. וי"א דר"ל זרע לוף שוטה:
<h2>סעיף נג</h2>
<b>זרע כרישים</b><br> קרעססע:
<h2>סעיף נד</h2>
<b>ונלקחין מכל אדם בשביעית</b><br> הא דפליג להו תנא לב' בבי היינו משום דרישא כולן מיני פירות ופטורים מדגדילין בהפקר. אבל סיפא פטורין מדכולן מיני זרע שאין נאכלין. אבל צ"ע למה לא כלל תנא הכא גם הנך דתני בריש פ"ט דשביעית. וגם התם לא כלל הנך דתני הכא:
<h2>סעיף נה</h2>
<b>שאע"פ שאביהן תרומה</b><br> ר"ל כמ"א שהשתלים שטעני הזרע היו תרומה והן אבי הזרעים האלו. והרי גדולי תרומה תרומה כפ"ט דתרומה מ"ד אפ"ה אלו מותרים לזרים:
