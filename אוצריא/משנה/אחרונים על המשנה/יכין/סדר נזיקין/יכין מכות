# יכין מכות
ישראל ליפשיץ‎‎
## פרק א
### סעיף א
 <strong>כיצד העדים נעשים זוממין</strong><br> ה"ק כיצד העדים נעשין זוממין ונענשין, בשאי אפשר לקיים בהן דין הזמה, כאותו עונש שרצו לחייב אותו שהעידו עליו:
### סעיף ב
 <strong>מעידין אנו באיש פלוני</strong><br> כהן:
### סעיף ג
 <strong>שהוא בן גרושה או בן חלוצה</strong><br> דבן חלוצה נמי חלל מדרבנן עכ"פ הוי:
### סעיף ד
 <strong>אין אומרים יעשה זה בן גרושה או בן חלוצה תחתיו</strong><br> ויפסל זרעו מלהנשא לכהן, כשאר חלל, כדכתיב ועשיתם לו כאשר זמם לעשות לאחיו:
### סעיף ה
 <strong>אלא לוקה ארבעים</strong><br> דכתיב ועשיתם לו, ולא לזרעו. [והא דלא נקט הך דינא במעיד שהוא ממזר, דשייך בכל ישראל. היינו משום דקאי אזוממי בת כהן דסיים בה מסכת סנהדרין ולכן נקט בעדות כהונה [תוס']. ולפעד"נ דקמ"ל דאף בבן גרושה חייבין מלקות. ולא מצו למימר לאסרו בתרומה באנו [כסנהדרין מ"א א'], וא"כ יחייבו להזוממין ממון ולא מלקות כלקמן י"ד. דהכא שאני דאינו ידוע כמה ממון יפסידוהו בכה"ג לוקה ואינו משלם. או נ"ל דנקט בן גרושה משום חלוצה. לאשמעינן אף דרצו רק לעשותו חלל דרבנן, לוקה]:
### סעיף ו
 <strong>מעידין אנו באיש פלוני שהוא חייב לגלות</strong><br> מדהרג בשגגה. [ואי"ל הרי יכול לפטור עצמו מגלות. שיאמר מזיד הייתי. י"ל דמיירי שיש רגלים לדבר שהיה שוגג, כך כ' תוס'. והקשה מהרש"א הרי גם בל"ז אין אדם משים עצמו רשע, רק בהעידו שאכל חלב בשוגג, שיכול לומר מזיד הייתי שאינו רוצה להביא חולין לעזרה [כתוס' ב"מ ד"ג ב'], משא"כ הכא. ולפעד"נ דגם הכא מצי למימר שאינו רוצה לחטוא מלעלות לרגל, או לשאר מצות שבעולם שאינה יוצא משם [כלקמן פ"ב מ"ז]:
### סעיף ז
 <strong>אין אומרים יגלה זה תחתיו</strong><br> דכתיב הוא ינוס, הוא ולא זוממיו:
### סעיף ח
 <strong>מעידין אנו באיש פלוני שגירש את אשתו ולא נתן לה כתובתה</strong><br> וכגון שאין גט בידה. ואע"ג דלא ראינו אין ראיה. י"ל דמיירי שאמר ששילם בפניהן או ששילם ביום זה ואומרים הם להד"מ שאותו היום ראינו שלא פרע בעצמו שהיה הוא או היא עמנו במקום פלוני:
### סעיף ט
 <strong>סופו ליתן לה כתובתה</strong><br> ור"ל ואיך ישלמו כל הכתובה שרצו להפסידו, שמא היום או מחר יגרשה או ימות, ויצטרך בלא עדותן ליתן כתובתה, ונמצא שלא הפסידוהו כלום:
### סעיף י
 <strong>אומדין כמה אדם רוצה ליתן בכתובתה של זו</strong><br> שיקנה מהבעל זכותו בהכתובה:
### סעיף יא
 <strong>ואם מתה יירשנה בעלה</strong><br> ר"ל שמין כמה היה אדם נותן להבעל בעבור שיתן לו הבעל היום זכותו בכתובתה, בתנאי שאם לאחר זמן תתאלמן או תתגרש האשה, יתן לה הלוקח סך כתובתה שקיבל, ואם תמות היא בחיי הבעל, שהדין הוא שירשנה בעלה, יהיה הלוקח תחת הבעל, שלא לפרוע הכתובה, ושירש הוא הנכסי מלוג ונכסי צאן ברזל של האשה. וכל מה שהיה נותן הלוקח להבעל עבור זכות כל אלה, זהו מה שרצו העדים להפסיד להבעל, דהרי משהעידו שכבר גירשה, אינו יכול למכור כל הנ"ל, ולהכי כסך דמי המקח הנ"ל, ישלמו העדים להבעל. [והיינו דאמרינן בש"ס. דשמין בבעל, ובאשה, ובכתובתה. ר"ל שהלוקח הקונה באופן הנ"ל, נותן עיניו בהבעל ובהאשה, מי מהן זקו או חולה שעי"ז שכיח שימות מקודם. גם מי מהן קפדן או כעסן, שעי"ז שכיחי גירושין, כמו שתקנו מה מה"ט גט מקושר לכהנים קפדנים. גם נותן עיניו בהשדה שיחד לה הבעל לכתובתה, השמינה היא אם רזה. או עשוייה להשתדף. וגם מחשב נמי השאר והכסות שחייב ליתן להאשה משך זמן הנ"ל, וכל זה ישומו הב"ד. ואי"ל ישלמו העדים נמי להאשה השאר והכסות שרצו להפסידה. ליתא, דהרי רק לה ולטובתה רצו להעיד במה שאמרו שנתגרשה, לבעבור שתבעה הכתובה מהבעל. ועי' תוס' כתובות [דפ"ט ב']:
### סעיף יב
 <strong>לוקין ומשלמין שלא השם</strong><br> ר"ל שם חיוב שלהן שבתורה:
### סעיף יג
 <strong>מביאו לידי תשלומין</strong><br> דשם חיוב מלקות שלהן נפקא מלא תענה, ושם חיוב תשלומין שלהן ילפינן מכאשר זמם:
### סעיף יד
 <strong>וחכמים אומרים כל המשלם אינו לוקה</strong><br> דקיי"ל בעדים זוממין ובחובל בחבירו [וגנב וגזלן, כמכות דט"ז א'], דאף שנתחייבו בחטאן מלקות ותשלומין, בפירוש חייבתן תורה רק תשלומין ופטורים ממלקות. משא"כ בשאר עבירות, כשבאין בהם חיוב ממון ומלקות כאחת, לוקה ואינו משלם [עי' כתובות דל"ב ב' ורמב"ם פ"ב מגניבה]:
### סעיף טו
 <strong>ועשיתם לו כאשר זמם דברי ר' מאיר וחכמים אומרים אין לוקין אלא ארבעים</strong><br> והכי קיי"ל:
### סעיף טז
 <strong>משלשין בממון</strong><br> ר"ל מחלקין חיוב התשלומין של הזוממין, כפי מספר העדים, שיתן כל אחד חלקו:
### סעיף יז
 <strong>ואין משלשין במכות</strong><br> ר"ל אם רצו לחייב לאדם מלקות והוזמו, אין מחלקין המלקות לפי מספר העדים, רק כל א' וא' ילקה:
### סעיף יח
 <strong>כיצד</strong><br> נ"ל דשואל כיצד, כדי דלא תימא דוקא בנתחייבו מלקות משום לא תענה. כגון שהעידו שהוא בן גרושה, אין משלשין במכות. אלא אפילו בנתחייבו מלקות משום כאשר זמם, כגון שרצו לחייבו מלקות, דדמי לרצו לחייבו ממון, אפ"ה רק בממון משלשין ולא במלקות:
### סעיף יט
 <strong>אבל אם העידוהו שהוא חייב מלקות ארבעים ונמצאו זוממין כל אחד ואחד לוקה ארבעים</strong><br> דדוקא בממון מתחלק, דכשיקבלו הנידון, הרי מצטרף בידו כפי שרצו להפסידו, ומתקיים שפיר כאשר זמם. אבל במלקות אם ילקו לכל א' רק חלק מה מהמלקות, האיך יתקיים כאשר זמם, הרי הם רצו לחייבו מלקות שלם:
### סעיף כ
 <strong>אין העדים נעשים זוממין עד שיזומו את עצמן</strong><br> ר"ל בגוף עצמן:
### סעיף כא
 <strong>אמרו להם היאך אתם מעידין שהרי נהרג זה או ההורג היה עמנו אותו היום במקום פלוני אין אלו זוממין</strong><br> ואפילו אומרים ג"כ עמכם ועם ההורג והנהרג, עכ"פ הרי הכחישו העדות עצמה, והו"ל הכחשה ולא הזמה, מיהו העדות בטל:
### סעיף כב
 <strong>שהרי אתם הייתם עמנו אותו היום במקום פלוני</strong><br> שרחוק ממקום המעשה שאמרתם, יותר ממהלך יום. [כ"כ הר"ן, וכן העתיק התוי"ט. ואחמ"כ רבותינו ז"ל, קיצור לשון יש כאן, דהרי בש"ס [ד"ה א] אמרי' בפירוש דסגי ממזרח בירה למערב בירה, בכדי דלא יוכל לראות ממקום הזמה למקום המעשה. אלא בשלא כוונו השעה, כגון שהעדים העידו שהרג בצפרא, והמזימין אומרים דבפניא היו עמהן במקום אחר, אז צריך שיהיה בין ב' המקומות יותר ממהלך יום, וכדקאמרינן התם בש"ס]:
### סעיף כג
 <strong>הרי אלו זוממין ונהרגין על פיהם</strong><br> דזאת עדות אחרת היא, דהיינו על גוף העדים, והאמינתן תורה. משא"כ בכל הכחשה למה נאמין לאלה יותר מאלה. [מיהו בדיני נפשות, אפילו וודאי הוכחשו, כגון שבא הרוג ברגליו, פטורים מכלום, מדהו"ל לאו שניתן לאזהרת מיתת ב"ד שאין לוקין עליהן מלקות, רק מכת מרדות [רמב"ם פי"ח מעדות ה"ו]. ולפ"ז מ"ש [שם ה"ב] דבאמרו עמכם ועם הנידן היינו, בדיני נפשות פטור. מדהו"ל הכחשה, דלא ידעינן מאן מנייהו משקרן. ק' הרי אפילו ידעינן ששיקרו פטורים. נ"ל דהתם מיירי באומרים שהרג בשוגג וחייב גלות]:
### סעיף כד
 <strong>באו אחרים והזימום</strong><br> המזימין הראשונים הזימו גם לכת עדות הב':
### סעיף כה
 <strong>באו אחרים והזימום אפילו מאה כולם יהרגו רבי יהודה אומר איסטסית</strong><br> בלשון יון מחלוקת וערעור:
### סעיף כו
 <strong>היא זו</strong><br> ר"ל שעוררין זה על זה, להזים בעצת רשע לכל המעיד בדבר זה:
### סעיף כז
 <strong>ואינה נהרגת אלא כת הראשונה בלבד</strong><br> ר"ל אותן שהוזמו מכת השנייה. דס"ל לר' יודא דאין מקבלין זוממי זוממין:
### סעיף כח
 <strong>אין העדים זוממין נהרגין עד שיגמר הדין</strong><br> של הנידון:
### סעיף כט
 <strong>והרי אחיו קיים</strong><br> ר"ל דמשמע מקרא שאחיו עדיין קיים:
### סעיף ל
 <strong>יכול משעה שקבלו עדותן</strong><br> והוזמו:
### סעיף לא
 <strong>תלמוד לומר נפש תחת נפש הא אינן נהרגין עד שיגמר הדין</strong><br> ואע"ג דקרא דנפש בנפש רק ברוצח כתיב. עכ"פ הש"ס יליף נמי מנה עדים שרצו לחייב מלקות בג"ש דרשע רשע, וחייבי גליות יליף מנה בג"ש דרוצח רוצח. [והקשה בני הב"ח המופלג כ"ה יעקב עזריה שליט"א ביום בר מצוה שלו, דעכ"פ מדנקט הש"ס למחייבי מלקות ולמחייבי גלות לכל חד קרא באנפי נפשיה, ש"מ דלא גמרינן חד מחבריה אע"ג דשניהן דינן במלקות, א"כ עכ"פ מנ"ל בהעידו שהוא בן גרושה ובן חלוצה, שאין לוקין עד שיגמור הדין. ונ"ל דלאחר שגלתה תורה מג"ש דרוצח רוצח דאף במלקות שאינו מכאשר זמם רק מלא תענה, נמי אינו לוקה עד שיגמור הדין, א"כ בעדי בן גרושה נמי הכי]:
### סעיף לב
 <strong>אם מתקיימת העדות בשנים למה פרט הכתוב בשלשה אלא להקיש</strong><br> כל לשון היקש נ"ל דר"ל כמקיש בקורנס, שמסמיך ב' גופים זה אל זה. ה"נ נסמכו ונדחקו ב' הכתובים יחד, והתפעלו זה מזה, ככוונת זה כך כוונת זה:
### סעיף לג
 <strong>מה שלשה מזימין את השנים</strong><br> דרוב הם:
### סעיף לד
 <strong>ומנין אפילו מאה</strong><br> ר"ל ששנים מזימין ק':
### סעיף לה
 <strong>תלמוד לומר עדים</strong><br> דמשמע דגם טובא אין להם עדיפותא רק כב' עדים:
### סעיף לו
 <strong>אף שלשה אינן נהרגין עד שיהיו שלשתן זוממין</strong><br> ודוקא בהעידו כנ א' תוך כדי דיבור של חבירו [עי' רפ"ב דנזיר שיעורו]. דאל"כ עדות אחרת היא. מיהו אף שאין נהרגין עד שיוזמו כולן, עכ"פ מדהן עדות אחת, נתבטל כל העדות [ולראב"ד תתקיים העדות באותן שלא הוזמו. ואילה"ק במה פליגי ת"ק ור"ש, הרי בל"ז אמרינן בכל דוכתא אין היקש למחצה [ככריתות כ"ב ב']. י"ל ע"פ מש"כ תוס' [יבמות פ"ו א' ד"ה אף] דהיכא דלא מסתבר ל"א אין היקש למחצה. א"כ ה"נ י"ל דלת"ק לא מסתבר לומר לאקושי ג' לב' גם לומר שלא יאמינו לב' שלא הוזמו מפני שהוזם השלישי. ולר"ש לא מסתבר להיקש של ת"ק לומר היקישא דג' לב', שיזימו ב' לג' שהן רבים מהן]:
### סעיף לז
 <strong>רבי עקיבא אומר לא בא השלישי אלא להחמיר עליו ולעשות דינו כיוצא באלו</strong><br> דקמ"ל קרא, דאף דגם בלא השלישי היה נידון, אפ"ה בהוזם גם הוא, נהרג. אבל בהוזמו רק ב' מג' העדים, הן נהרגין. ופליג בהא אר"ש. [וי"א דלא פליגי]. מיהו שיוכלו ב' להזים לג', ס"ל לר"ש ולר"ע דא"צ קרא, דב' כשירין לכל עדות שבעולם:
### סעיף לח
 <strong>כעושי מצוה</strong><br> דשכר מצוה גדול מעונש העבירה [כיומא דע"ו א']:
### סעיף לט
 <strong>מה שנים נמצא אחד מהן קרוב או פסול עדותן בטלה</strong><br> דהרי לא נשאר לעדות רק א':
### סעיף מ
 <strong>אף שלשה נמצא אחד מהן קרוב או פסול עדותן בטלה</strong><br> ודוקא כשכל א' העיד תוך כ"ד של חבירו וכלעיל סי' ל"ו. ואילה"ק הרי אין היקש למחצה [ככריתות דכ"ב ב'] והרי בב' אפילו העידו שלא תכ"ד בנמצא אחד מהן קרוב עדותן בטילה: י"ל היכא דלא מסתבר לא אמרינן אין היקש למחצה וכן משמע מתוס' [יבמות פ"ו א']:
### סעיף מא
 <strong>רבי אומר אחד דיני ממונות ואחד דיני נפשות</strong><br> כשא' קרוב או פסול נתבטל כל העדות אפילו הן ק':
### סעיף מב
 <strong>בזמן שהתרו בהן</strong><br> בדיני נפשות מיירי. ודברי ר' הן. דמדנשתתף הקרוב עם שאר העדים, להתרות בהחוטא בתורת עדות, עדות א' הוא. והא דקאמר בשהתרו. והרי וודאי סגי בשיתכוון לראות בתורת עדות, ולמה לי שיתרה דוקא. נ"ל משום דבלי התראה יוכלו כל קרובי הרוצח לפטרו ממיתה, שיאמרו ראינו ונתכוונו להעיד. [ועי' תוס' ד"ו א' ד"ה שמואל ותו' סנהדרין ד"ט א'] אלא קמ"ל דבהתרה אפילו אומר אח"כ שלא התכוון להעיד לא מהימן אם לא שיאמר בפירוש בשעת ההתראה דלאו לאסהודי אתא. או נ"ל דהא דנקט שהתרו בו, היינו משום דכשהתרו בו צריך לשאל להמתרה אי למחזי אתא או לאסהודי, משא"כ בשלא התרו, מסתמא מדהוא קרוב למחזי אתא, וא"צ לשאלו. מיהו אי נימא דהך שהתרו בו אסוקי מלתא דרבי יוסי היא, לא קשה כלל, דהרי איהו ס"ל במשנה ט' דהעדים בעצמן צריך שיתרו:
### סעיף מג
 <strong>מה יעשו שני אחין</strong><br> בצירוף א' מהשוק:
### סעיף מד
 <strong>שראו באחד שהרג את הנפש</strong><br> ובדיני ממונות נמי, קיי"ל אם נתכוון לראות כדי להעיד, מצטרף הקרוב לבטל כל העדות. וי"א דצריך נמי שיבוא לב"ד להעיד. דתרתי בעינן, שראה כדי להעיד ויעיד. וי"א דבלא ידע הכשר שזה קרוב לו, לא נתבטל עדות הכשר. מיהו כשהזמין התובע עדים כשרים, בשום גוונא לא נתבטל עדותן ע"י שראו ג"כ הפסולין [ח"מ ל"ו]:
### סעיף מה
 <strong>ואחד מתרה בו באמצע</strong><br> ואפילו היה המתרה פסול להעיד, כגון שהוא קרוב [וכגון שאומר שלא מתכוון להעיד], סגי בהתראה זו, דאפילו ההתראה מפי הנהרג מהני, כששמעוה העדים, וגם שמעו שהשיב ההורג על מנת כן [רמב"ם פי"ב מסנהדרין]:
### סעיף מו
 <strong>בזמן שמקצתן רואין אלו את אלו</strong><br> נ"ל דהאי מקצתם, אב' הכתות ועל המתרה קאי. ור"ל בין שקצת מכל כת רואין א"ע זה את זה. אף שאין המתרה רואה אותן ולא הם רואין אותו רק שמעו קולו כשהתרה. ובין שהמתרה רואה קצת מכל כת וכת והן ראו אותו, [וט"ס בתוי"ט כאן ד"ה ואם, כ' או הן רואין המתרה. וצ"ל והן רואין וכו', דבכה"ג צריך שיראו א"ע שניהן, וכ"ה ברמב"ם פ"ד מעדות], שאף שב' הכתות לא ראו א"ע כלל זא"ז, אבל כולן ראו המעשה ושמעו ההתראה:
### סעיף מז
 <strong>הרי אלו עדות אחת</strong><br> דאין נהרגין עד שיזומו כולן. וגם אם נמצא א' מהן קרוב או פסול והתכוון להעיד, עדותן בטילה. וה"ה בהוזם א מהן, בטל כל העדות:
### סעיף מח
 <strong>ואם לאו</strong><br> שבב' הכתות הללו ובהמתרה, לא היו קצת שרואין זא"ז:
### סעיף מט
 <strong>הרי אלו שתי עדיות</strong><br> דכל כת שראו זא"ז מחשב לעדות אחרת לבד. וה"ה בב' שראו עדות אחת, אין העדות מתקיים עד שיראו זא"ז. גם צריך שיראו כאחת בשעה א' [רמב"ם פ"ד מעדות]:
### סעיף נ
 <strong>לפיכך אם נמצאת אחת מהן זוממת הוא והן נהרגין</strong><br> הוא נהרג מדאיכא כת שראו זא"ז, שלא הוזמו. וכת הב' שהוזמו ג"כ נהרגין, מדמצטרפין מדראו זא"ז:
### סעיף נא
 <strong>והשניה פטורה</strong><br> פשיטא דהרי לא הוזמו. רק קמ"ל דאפילו הוזמו גם כת הב' אחר שנהרג הרוצח, פטורים דכתיב כאשר זמם ולא כאשר עשה, ולא אמרינן כבר הוחלש העדות מקודם כשהוזמו הראשונים. מיהו בממון אעפ"י שלא ראו א' את חבירו, מצטרפין לעדות א'. ואפילו זה אומר שהלוהו ביום פלוני, וזה אומר שהלוהו ביום אחר, ולא ראה א' ההלואה שראה חבירו, או שבפני א' הלוהו, ובפני א' הודה שלוה ממנו, מצטרפין [רמב"ם פ"ד מעדות]. וכ"כ לעניין הזמה, דהואיל דממון איתא בחזרה, אפילו לאחר מעשה נעשה זוממין [ועי' מ"ש פ"ג דב"ב סי' מ"ט]. אמנם לרמב"ם [פ"כ מעדות] גם במלקות אחר שנלקה הנידון ג"כ נעשין זוממין, ולא מצאנו ראיה לדבריו:
### סעיף נב
 <strong>על פי שנים עדים</strong><br> ר"ל דמשמע שיהיה כל העדות וההתראה ע"פ ב' העדים. ולא קיי"ל כן:
### סעיף נג
 <strong>דבר אחר על פי שנים עדים שלא תהא סנהדרין שומעת מפי התורגמן</strong><br> רק שיבינו הב"ד בעצמן דברי הבעלי דין והעדים, אף שאין יכולין להשיב באותו לשון, עכ"פ יבינו הלשון:
### סעיף נד
 <strong>ובא לפני אותו בית דין</strong><br> שנתחייב לפניהן. וה"ה לפני ב"ד אחר. רק אם הב"ד הב' בא"י אז סותרין את דינו, דאולי תועיל לו זכות א"י שיצא זכאי. [ואעפ"כ באותו ב"ד אין סותרין, אעפ"י שמושבן השתא בא"י ואיכא למימר אוירא דא"י יחכימם השתא טפי ממעיקרא [כב"ב דף קנ"ח ב']. עכ"פ לא לירעו נפשייהו. ותו כיון דכבר גמרו דינו לחיוב, תו לא מצו חזו ליה זכותא. אלא יושיבו ב"ד אחר לדונו השתא. א"נ, מ"ש מתני' לפני אותו ב"ד, היינו כשהן עדיין במקומן. משא"כ כשהן השתא בא"י, כב"ד אחר דמו. א"נ, משום דבב"ד אחר יש חלוק בין א"י לח"ל, להכי פסק ותני אותו ב"ד, דבכה"ג איו שום חילוק]:
### סעיף נה
 <strong>אין סותרים את דינו</strong><br> לחזור לישא וליתן, אולי יצא זכאי:
### סעיף נו
 <strong>ופלוני ופלוני עדיו</strong><br> וביום פלוני וכו' [כסנהדרין פ"ה מ"א]. ודוקא ברוצח. אבל בשאר חייבי מיתה, צריך שיהיו אותן עדים שהעידוהו בראשונה, דבעינן יד העדים תהיה בו בראשונה, אם היה להן יד מעיקרא. רק ברוצח גלי קרא דא"צ [כסנהדרין דמ"ה ב']:
### סעיף נז
 <strong>סנהדרין נוהגת בארץ ובחוצה לארץ</strong><br> דכל זמן שיש סנהדרין בלשכת הגזית, יש ג"כ דין סנהדרין בח"ל בכל פלך [היינו מלכות], ודנין שם אפילו דיני נפשות:
### סעיף נח
 <strong>סנהדרין ההורגת אחד בשבוע</strong><br> ר"ל פעם א' בז' שנים:
### סעיף נט
 <strong>נקראת חובלנית</strong><br> ר"ל משחתת, שמחבלת ומשחתת העולם:
### סעיף ס
 <strong>לא נהרג אדם מעולם</strong><br> שהיינו מרבין עליו בשאלות ובדיקות, עד שלא יהיה אפשר להם להעדים שלא יכחישו א"ע זא"ז, ותתבטל העדות:
### סעיף סא
 <strong>רבן שמעון בן גמליאל אומר אף הן מרבין שופכי דמים בישראל</strong><br> דמתוך כך אין הרצחנים מתיראין שידונום. ואף שכונסין אותו לכיפה, או נידון בדינא דמלכותא [כמ"ש סנהדרין פ"ה סי' ט'] דהרי ע"כ היינו טעמא דת"ק. היינו בלא היה שם התראה כהוגן, או שיש עכ"פ אומדנא דמוכח שזה הרגו. משא"כ בשהוכחשו בבדיקות, יש אומדנא להיפך [ול"מ נ"ל דמודו ר"ע ור"ט בשהוכחשו בבדיקות זרות. שכונסין הנידון לכיפה, רק רשב"ג ס"ל שמזה לא יתירא הרוצח]:
## פרק ב
### סעיף א
 <strong>אלו הן הגולין</strong><br>הקדמת פ"ב ג' מיני שוגג הן. א) שוגג גמור שאין שם פשיעה אבל היה יכול לזהר, כגון משלשל בחבית להורידה או יורד בסולם ונפל החבית או האדם והרגו, חייב גלות ; וכן בהיה אבן בחיקו וידע בו, ושכח ונפל האבן והמית, בכל כה"ג היה יכול לזהר וחייב גלות, ולפיכך לא חייבה התורה גלות רק להורג דרך הורדה דכל מוריד עיניו למטה והיה יכול ליזהר: ב) שוגג שקרוב לאונס, כגון שזרק אבן, והוציא הלה ראשו מחלון וקבלה, או שאירע שאר אונס דלא הו"ל למרמי אנפשיה, וכן כל רציחה שאירע בדרך עלייה, כגון שרצה להעלות חבית או היה עולה בסולם, ונפלו והמיתו, פטור מגלות: ג) שוגג שקרוב למזיד, כגון שפשע, שהיה הולך בחשיכה וסכין בידו, ותקעו בלב חבירו, או שדחפו בגופו והמיתו, אינו נקלט בגלות, וכל מקום שימצאנו גואל הדם רשאי להרגו. מיהו גם שוגג גמור, דוקא במת תחת ידו מיד, אבל בהכהו מכת מות, אפילו שחט בו רוב שנים, או שמת מכח כחו פטור מגלות [כ"ז מרמב"ם פ"ו מרוצח]:
 לערי מקלט:
### סעיף ב
 <strong>היה מעגל במעגילה</strong><br> אבן עגול וחלוק, שמגלגלין אותו על טוח הטיט שבגג להשוות הסדקים:
### סעיף ג
 <strong>היה משלשל בחבית</strong><br> מלמעלה למטה:
### סעיף ד
 <strong>הרי זה גולה</strong><br> וצריכא כולהו. דלא תימא דוקא במעגילה חייב מדלא נזהר יפה, להכי קמ"ל אפילו חבית, דוודאי נזהר שלא תשבר, אפ"ה חייב. וקמ"ל תו עולה בסולם, אף דבהא וודאי נזהר היה שלא יפול ותשבר מפרקתו, אפ"ה בנפל חייב גלות. [ונ"ל דמשו"ה לא נקט נמי הכא בהיה קשור החבית בחבל, כבסיפא. דלפי דברינו בכה"ג לא הוה קמ"ל רבותא כל כך בבבא דחבית, דאף דיכול ליזהר ליקח חבל עב וחזק. עכ"פ בשעת נתיקת החבל אין בידו להיות נזהר בו שלא יתנתק. משא"כ במוריד החבית בידיו, אפשר שיהיה נזהר שלא ישמט מבין ידיו]:
### סעיף ה
 <strong>אבל אם היה מושך במעגילה</strong><br> ממטה למעלה דדוקא בהמיתו בהורדה חייב, דכתיב ויפל עליו:
### סעיף ו
 <strong>זה הכלל</strong><br> לאתוייה ירידה שאפילו היא לצורך עלייה, כמבקע עצים, שמשפיל תחילה הקרדום לאחוריו, כדי להרימה אח"כ יפה, אם המית בדרך ירידה שם חייב. וכשהמית בהעלאה שלפניו, אף שהיא צורך ירידה פטור:
### סעיף ז
 <strong>ושלא בדרך ירידתו</strong><br> נ"ל דמשו"ה לא נקט בקיצור, בדרך עלייה אינו גולה. דקמ"ל דאפילו העלה כדי להוריד עי"ז לאחוריו, וכלעיל, אפ"ה כיון שלא היה בדרך ירידתו פטור. א"נ קמ"ל אף שלא היה דרך עלייה וכגון שהוליך סכין בידו ונתקע בלב חבירו, אינו גולה, דזו פשיעה היא ואינו נקלט מדלא הוה דרך ירידה:
### סעיף ח
 <strong>אינו גולה</strong><br> שנאמר ויפל עליו. וטעם הכתוב, דבדרך ירידה מצוי להזיק, מדדרך כל דבר ליפול למטה, ונמצא עלול להזיק, וגם האדם המוריד הדבר, עיניו למטה, ויכול לזהר יפה, ולכן יענש בגלות. משא"כ דרך עלייה ב' לטיבותא, שאינו מצוי כל כך שיקרה ההפך מרצונו, וגם אין עיניו במה שלאחריו למטה, ולהכי הו"ל קצת אנוס, ומה"ט כל שאין בו עלייה וירידה, כפלוגתא דרבי ורבנן לקמן במשנה, אזלינן בתר אומדנא דנהוי שוגג או אונס או פשיעה וכדדרשינן מקרא:
### סעיף ט
 <strong>נשמט הברזל מקתו</strong><br> מהיד של קרדום:
### סעיף י
 <strong>רבי אומר אינו גולה</strong><br> דלר' מדכתיב ונשל הברזל מהעץ, ולא כתיב מעצו, ש"מ דהאי ונשל פעל יוצא הוא, כמו ונשל ה' אלהיך את הגוים [דברים ז'], דהו"ל ונשל כמו ונישל בפיעל דהוא וודאי יוצא. ור"ל שהברזל שבקרדום השיל בקעת מעץ המתבקע, והבקעת קפץ והמית. ולרבנן, עכ"פ המשך המקרא הכא לא משמע שיהיה פועל יוצא. דמדלא כתיב ונשל הברזל את העץ, רק כתיב מן העץ, ש"מ דהכא פעל עומד הוא, וה"ק קרא, הברזל עצמו נשל ונשמט מהעץ. [וזהו לפע"ד כוונת הש"ס דלרבי יש אם למסורת, ר"ל דדרשינן המלה כמו שכתוב בתורה בכל דוכתא במשמעות פעול יוצא. ולא אזלינן בתר המשך המקרא. ולרבנן יש אם למקרא, ר"ל אף שלא נמסר לנו המלה כן, אפ"ה דרשינן לה כפי הנאות לנו להמשך המקרא. אב"י עי' קצת דמיון לדברי ע"ר שליט"א בפסחים [פ"ו ב'] רש"י ד"ה יכול]:
### סעיף יא
 <strong>מן העץ המתבקע</strong><br> שניתז בקעת מהעץ המתבקע והרג:
### סעיף יב
 <strong>וחכמים אומרים אינו גולה</strong><br> דכח כחו הוא:
### סעיף יג
 <strong>הרי זה גולה</strong><br> אע"ג דכל זורק אבן מחצירו לרשות הרבים הו"ל עלייה לצורך ירידה ובכה"ג אמרינן דפטור כסי' ו', הכא מיירי שהמית בשעת ירידת האבן, ימיירי נמי שזרק האבן ביום לאשפה שבר"ה, ואין רגילין בני אדם לפנות שם ביום רק בלילה, ולפעמים גם ביום. דבכה"ג לאו פושע ולאו אנוס הוא. אבל ברגילין לפנות שם גם ביום, פושע וקרוב למזיד הוא. ובאין רגילין לפנות שם ביום כלל, אנוס הוא. ובשניהן אינו גולה, דרק בשוגג גולה:
### סעיף יד
 <strong>ר' אליעזר בן יעקב אומר אם מכשיצאתה האבן מידו הוציא הלז את ראשו וקבלה הרי זה פטור</strong><br> דכתיב ומצא רעהו, ולא בממציא עצמו:
### סעיף טו
 <strong>מה היער רשות לניזק למזיק ליכנס לשם</strong><br> ר"ל אף שיש רשות גם למזיק ליכנס שם, אפ"ה חייב. מיהו ביש רשות רק לניזק ליכנס שם, אינו גולה, דקרוב למזיד הוא:
### סעיף טז
 <strong>אבא שאול אומר מה חטבת עצים רשות</strong><br> דלא מצינו חטיבת עצים שיש בה מצוה מצד עצמה:
### סעיף יז
 <strong>יצא האב המכה את בנו</strong><br> שהכהו שילמוד תורה או אומנות:
### סעיף יח
 <strong>והרב הרודה את תלמידו</strong><br> שהכהו שישגיח על למודו. [ונ"ל דנקט באב מכה, וברב רודה. דרודה הוא לשון ממשלה. כמו הרודים בעם העושים במלאכה [מ"א ה'], ובל"א [אנטרייבען]. ור"ל אע"פ שהרב המכה כוונתו שישמע לדבריו, לא אמרינן לטובת עצמו עשה. ובאב נקט לשון הכאה, דקמ"ל אפילו לא הכהו בשעת למודו, רק כדי שישמע מה שילמדנו אחר, אפ"ה פטור]:
### סעיף יט
 <strong>ושליח בית דין</strong><br> לרמב"ם ר"ל שהכהו שיציית דינא. ולראב"ד מיירי שהכה לחייב מלקות, והכהו יותר ממה שאמדוהו ב"ד. [והא דתני לקמן [פ"ד מי"ד] דבהוסיף לו א' ומת. גולה. י"ל דהתם מיירי בטעה במניינו]:
### סעיף כ
 <strong>האב גולה על ידי הבן</strong><br> אפילו נתכוון להכותו לאומנות, אבל כבר ידע הבן אומנות אחר כדי חיותו, וכ"ש בהרגו בשוגג כפשוטו:
### סעיף כא
 <strong>הכל גולין על ידי ישראל</strong><br> אפילו עבד כנעני, או כותי. אבל עכו"ם אינו גולה:
### סעיף כב
 <strong>וישראל גולין על ידיהן</strong><br> כשהרגן בשוגג:
### סעיף כג
 <strong>חוץ מעל ידי גר תושב</strong><br> דבהרג ישראל לגר תושב בשוגג, אינו גולה:
### סעיף כד
 <strong>אלא על ידי גר תושב</strong><br> אבל בהרג לישראל אפילו בשוגג חייב מיתה [עי' כ"מ פ"ה מרוצח], דאדם מועד לעולם, והיה לו לזהר, ולהכי תלינן דבאיבה עשה. דגרע משונא דפליגי בה לקמן, דהכא שאני מדאינו בן ברית, כ"ע מודים דבשנאה עשה:
### סעיף כה
 <strong>הסומא אינו גולה</strong><br> דכתיב בלא ראות, משמע שיכול לראות. וטעם הכתוב, מדאנוס הוא:
### סעיף כו
 <strong>ר' מאיר אומר גולה</strong><br> מדיש מיעוט אחר מיעוט, מדכתיב נמי בלי דעת, דמשמע שיכול לידע, והו"ל מיעוט אחר מיעוט, לרבות סומא. [נ"ל דר"ל דגם סומא אינו פטור רק באינו יכול לידע כלל. וכן נ"ל כוונת מיעוט אחר מיעוט לרבות בכל דוכתא. ר"ל דהמיעוט הב' ממעט באותן שנכללו בהמיעוט הראשון, ורק מיעוטא דמיעוטא נתמעט ודו"ק ובזה נמי יתורץ קושיא תוס' יומא [ד"ס ע"א] ד"ה תרי. עי' שם]:
### סעיף כז
 <strong>השונא</strong><br> שלא דיבר עמו ג' ימים בשנאה [כסנהדרין פ"ג מ"ה], והרגו בשוגג:
### סעיף כח
 <strong>רבי יוסי בר יהודה אומר השונא נהרג מפני שהוא כמועד</strong><br> ואף שלא התרו בו, ס"ל דא"צ התראה רק לידע שהוא מזיד, והכא רגלים לדבר שהזיד, והרי סוקלין ושורפין אחזקות [כקדושין ד"פ ע"א]:
### סעיף כט
 <strong>הרי זה גולה</strong><br> וקיי"ל דכל שונא, ואפילו מסתבר דלדעת עשה לא גולה ולא נהרג, דאין כל החזקות שוות:
### סעיף ל
 <strong>את שלש הערים תתנו מעבר לירדן ואת שלש הערים תתנו בארץ כנען וגו'</strong><br> דאע"ג דעבר הירדן היה רק חלק החמישי מא"י, אפ"ה היה להם ג' ערי מקלט כמו בא"י, משום דבגלעד נפישי רוצחים, שהיו מרי נפש.
### סעיף לא
 <strong>עד שיהיו ששתן קולטות כאחד</strong><br> ואף דמה דהוה הוה [ועי' תוס' סנהדרין דט"ו ב' ד"ה שור]. והכא ליכא לתרוצי כמ"ש תוס' [סנהדרין דנ"א ב'] בשם ר"ח כהן, שכתב דאילה"ק הלכתא למשיחא רק בשא"א להך דינא רק בשיעשה איסור, הכא א"א לומר כן דהרי ה"נ עשה איסור. וכ"ש בקושית מה דהוה הוה, דאז לא נקט ליה כלל רק היכא דבעי למסבר קראי [כיומא ד"ה ע"ב]. ונ"ל דאף דכבר שמעינן מצוה שבא לידו אל יחמיצנה מדכתיב ושמרתם מצותי [כיומא דל"ג א'], עכ"פ סד"א דהיינו רק באפשר לקיימה. ומה"ט נמי המתחיל במצוה א"ל גמור [כירושלמי ספ"ק דר"ה]. להכי קמ"ל הכא דאע"ג דהפרשת כל הו' ערים מצוה א' היו, ומשרע"ה לא היה בידו לגמור כל המצוה, ואפ"ה הפריש מה שהיה יכול. ואף שלא קלטו עדיין]. מיהו גם שאר מ"ב ערי הלוים קלטו. רק שאלו הוה קלטו בין נכנס לדעת או שלא לדעת. אבל שאר מ"ב ערי לוים רק בנכנס לדעת קלטו, ואם לאו, פטור הגואל הדם כשהרגו שם:
### סעיף לב
 <strong>ומכוונות להן דרכים מזו לזו</strong><br> שהיו עושים דרכים מיושרים בלי עיקול וסיבוב מכל עיר לערי מקלט, ומסירין משם כל מכשל וכל תקלה וכל תל וכל גי, ועל כל נהר עשו גשר, כדי שלא יתעכב הבורח:
### סעיף לג
 <strong>תכין לך הדרך</strong><br> דבכל פרשת דרכים המפוצל, תוקעין עץ בהדרך שלעיר מקלט וכותבין עליו מלת מקלט:
### סעיף לד
 <strong>ומוסרין להן שני תלמידי חכמים</strong><br> להגולה שילווהו כשפסקו דינו לגלות:
### סעיף לה
 <strong>וידברו אליו</strong><br> שיפייסו לגואל הדם כשיפגשנו, שלא יהרגנו:
### סעיף לו
 <strong>ר' מאיר אומר אף הוא מדבר על ידי עצמו</strong><br> וא"צ ת"ח, שבעצמו יוכל להתנצל, ואינו נראה כמקטין חטאו. ולרבנן פיוס אחרים מועיל טפי. ואפשר דלר' מאיר צריך הוא לפייס גואל הדם, לומר שגיתי, מדכתיב וזה דבר הרוצח. אבל מודה ששולחין עמו ב' שיפייסוהו גם הם. והא דלא שלחו עמו, שאר גבורים שיצילוהו. י"ל דחששו שמא יקח גואל הדם רבים עמו שחזקים יותר מהמצילים:
### סעיף לז
 <strong>בתחלה</strong><br> בתחלת משפט כל רוצח:
### סעיף לח
 <strong>ואחד המרובה בבגדים</strong><br> לאחר שנגנז שמן המשחה ע"י יאשיה [כיומא דנ"ב ב'], התחנך הכוה"ג בלבישת ח' בגדים [כפ"ז דיומא], ואז לא נקרא כהן משוח, רק מרובה בגדים:
### סעיף לט
 <strong>ואחד שעבר ממשיחתו</strong><br> שכשנולד מום עובר בכוה"ג או שנטמא כוה"ג או הוחלה, אז מינו אחר תחתיו. וכשחזר ראשון ונתרפא, חוזר ראשון לעבודתו, והשני נקרא משוח שעבר:
### סעיף מ
 <strong>לפיכך אמותיהן של כהנים</strong><br> של כל הכהנים הנ"ל [ולא זנום אבותיהן. דמסתמא היה הבן ממלא מקום אבותיו [כרמב"ם פ"ד מכלי מקדש]. וגם הוא עצמו לא יפרנסו, דזהו נגד כבודו דמחזי כמתירא מפניו. גם מחזיק החשד שעל שלא התפלל, או שלא היה ראוי שתקובל תפלתו לכך נהרג זה. אבל באמהות י"ל אהבתם קלקלה השורה. ולכן נמי אמהות ולא אבות, דנשים רכי לבב טפי [מגילה י"ד ב']. ועוד דא"כ כל עני יברח לשם כדי שיפרנסו הכוה"ג וד"ק]:
### סעיף מא
 <strong>מספקות להן מחיה וכסות כדי שלא יתפללו על בניהם שימותו</strong><br> ואפשר שתקובל תפלתן, מדפשעו שלא התפללו שלא יארע בימיהן כך. דאל"כ קללת חנם אל תבוא כתיב:
### סעיף מב
 <strong>משנגמר דינו</strong><br> של החייב לגלות:
### סעיף מג
 <strong>הרי זה אינו גולה</strong><br> דהרי אפילו כבר גלה, יוצא במיתת כוה"ג. א"כ העומד לגלות, דכגלה דמי [כמנחות דק"ב ב'] ומיתת כה"ג כבר כפרה עליו, אינו דין שנפטר [ודו"ק]:
### סעיף מד
 <strong>חוזר במיתתו של שני</strong><br> אף שלא הרג זה בימיו [עי' סי' מ"א]. עכ"פ פשע, שהיה לו להתפלל שיצא דינו לזכות:
### סעיף מה
 <strong>נגמר דינו בלא כהן גדול</strong><br> שהיה כה"ג מת כשנגמר דינו:
### סעיף מו
 <strong>וכהן גדול שהרג</strong><br> דבתרווייהו מיירי שלא היה כה"ג אחר שם כשננמר דינו:
### סעיף מז
 <strong>אינו יוצא משם לעולם</strong><br> דביצא במזיד מותר להרגו. וביצא בשוגג חוזר וגולה וההורגו נהרג. [כן משמע בש"ס דקאמר לא יהא יציאתו חמור מרציחתו מה רציחתו בשוגג, גולה, ה"נ יציאתו בשוגג, גולה. וודאי כוונת הש"ס שדינו שחוזר וגולה. ולכן לא זכיתי להבין דברי הרמב"ם [פ"ה מרוצח הי"א], שכ' שההורגו גולה. וצ"ע]:
### סעיף מח
 <strong>ואינו יוצא</strong><br> כל מי שגלה:
### סעיף מט
 <strong>לא לעדות מצוה</strong><br> ר"ל לעדות החודש. וה"ה לעלות לרגל, או לשום מצוה בעולם, ואפילו להציל נפשות:
### סעיף נ
 <strong>ולא לעדות ממון</strong><br> נקט הנך אף דכ"ש הן מנפשות. משום דבעי למנקט כולהו גוונא שאפשר:
### סעיף נא
 <strong>שם תהא מיתתו</strong><br> אפילו אמרו הרופאים שהאויר שם מסוכן לו:
### סעיף נב
 <strong>שם תהא קבורתו</strong><br> דבמת כשכבר נגמר דינו מוליכין עצמותיו לשם ואין לקוברן אצל אבותיו עד אחר שימות כוה"ג:
### סעיף נג
 <strong>כך תחומה קולט</strong><br> אלפים אמה סביב:
### סעיף נד
 <strong>רוצח שיצא חוץ לתחום</strong><br> דוקא במזיד:
### סעיף נה
 <strong>רבי יוסי הגלילי אומר מצוה ביד גואל הדם</strong><br> דאע"ג דאמרינן לעיל דב' ת"ח שילווהו יזהירוהו שלא לכרגו. היינו בדרך שנס לשם. אבל הכא שעבר על המצוה ויצא, פושע הוא:
### סעיף נו
 <strong>ורשות ביד כל אדם</strong><br> ר"ל מצוה קטנה דכל כה"ג לגבי מצוה ממש רשות קרי לה [ביצה דל"ז א']:
### סעיף נז
 <strong>וכל אדם אין חייבין עליו</strong><br> מכל מקום לאו שפיר עביד ההורגו [כך נ"ל. וא"צ להגהות רבינו מהרש"ל, דמדקשיא ליה דהיינו רשות, להכי גרס חייבין עליו]:
### סעיף נח
 <strong>הכל הולך אחר הנוף</strong><br> ה"ק אף אחר הנוף, דבין שהיה רק הענף או רק הגזע תוך התחום, כשהגיע אצלו מבחוץ, נקלט ואסור להרגו:
### סעיף נט
 <strong>הרג באותה העיר</strong><br> שחזר הגולה והרג בעיר מקלטו בשוגג:
### סעיף ס
 <strong>ובן לוי</strong><br> שהוא מתישבי העיר, והרג שם:
### סעיף סא
 <strong>גולה מעיר לעיר</strong><br> מדרשאי לצאת מהעיר שלא גלה לכם:
### סעיף סב
 <strong>כיוצא בו</strong><br> אי גרסינן לה קאי אסוף משנה ה' דדרש מזה דבר הרוצח דצריך הרוצח לדבר, ה"נ הכא:
### סעיף סג
 <strong>וזה דבר הרוצח</strong><br> דסגי בדיבורו שיאמר שהרג:
### סעיף סד
 <strong>מעלים היו שכר ללוים</strong><br> במ"ב ערי הלוים. אבל בו' ערי מקלט א"צ ליתן שכר לבעל הבית:
### סעיף סה
 <strong>וחוזר לשררה שהיה בה</strong><br> כשחוזר במיתת כוה"ג:
### סעיף סו
 <strong>רבי יהודה אומר לא היה חוזר לשררה שהיה בה</strong><br> והלכה כר"י:
## פרק ג
### סעיף א
 <strong>ואלו הן הלוקין</strong><br> שייר טובא אף דתני אלו. רק קמ"ל הנך מדאית בהו צד חידוש, וכמו שנפרש בכל חד וחד:
### סעיף ב
 <strong>ועל הנדה</strong><br> קמ"ל אף דכולהו חייבי כרת נינהו, אפ"ה בהתרו בו למלקות, ולקה ושב, נפטר מכרת:
### סעיף ג
 <strong>גרושה וחלוצה</strong><br> חלוצה אסורה רק מדרבנן [כאה"ע ו'. ולרש"י ור"ב אסורה מדאורייתא]. לוקה רק מכת מרדות. ונקט חלוצה הכא, כבכל דוכתא אגב גרושה:
### סעיף ד
 <strong>ממזרת ונתינה</strong><br> נתינים שנתגיירו בימי יהושע [ונקראו כך ע"ש שנתנן חוטבי עצים למקדש] ולתוס' [כתובות דכ"ט א' ד"ה אלו], אסורים מדאורייתא מלא תתחתן. ולרמב"ם [פ"א מאישות ופי"ב מא"ב] אסורים רק מדרבנן, א' זכרים או נקיבות, מגזירת יהושע כל זמן שהמקדש קיים, ודוד גזר עליהן לעולם. ולר"ן [רפ"ג דכתובות], ולהמגיד [פי"ב מא"ב] זרע הנתינים לכ"ע אסור רק מדרבנן. ואפ"ה נקט להו הכא אגב ממזרי, כבכל מקום:
### סעיף ה
 <strong>בת ישראל לנתין ולממזר</strong><br> וכל הנך, חיובי לאוין נינהו, ושייר עוד לאוין טובא. רק נקט הנך, לאשמעינן סיפא, דאלמנה וגרושה לוקה ב':
### סעיף ו
 <strong>אלמנה וגרושה</strong><br> אלמנה שנתגרשה:
### סעיף ז
 <strong>חייבין עליה משום שני שמות</strong><br> דאיסור גרושה חל על איסור אלמנה, מדהו"ל מוסיף. שכשנתגרשה נאסרה גם לכהן הדיוט. מיהו גם באלמנה לחוד חייב ב' מלקיות, משום לא יקח ולא יחלל [רמב"ם פי"ז מביאה]. ולרש"י גם בגרושה לחוד חייב ב' [כקידושין ע"ח א']. [ואילה"ק לרש"י מסיפא הכא. דנ"ל דבסיפא לא קאמר רק דמשום שהיא גם חלוצה לא אתוסף מידי]:
### סעיף ח
 <strong>אינו חייב אלא משם אחד בלבד</strong><br> נ"ל דאפשר דר"ל דגם ממרדות דרבנן דמשום חלוצה פטור, משום דרבנן ילפו לאיסור חלוצה מקרא דגרושה, שכבר לקה עליה, להכי לא עדיף מאיסור דאורייתא כה"ג, דבדנפקו מחד קרא לא לקו ב':
### סעיף ט
 <strong>וטמא</strong><br> של מוקדשין:
### סעיף י
 <strong>והמעלה</strong><br> כולהו או או קתני:
### סעיף יא
 <strong>בחוץ</strong><br> ששחט או הקטיר קדשים חוץ לעזרה:
### סעיף יב
 <strong>והמפטם את השמן</strong><br> שעשה שמן חול כדוגמת הסממנים של שמן המשחה שעשה משרע"ה:
### סעיף יג
 <strong>והמפטם את הקטורת</strong><br> שעשה קטורת חול בדוגמת הסממנים שבקטורת המקדש:
### סעיף יד
 <strong>והסך בשמן המשחה</strong><br> שעשה משרע"ה. דאחר לא נעשה מעולם. והנך כולהו חייבי כריתות נינהו. וקמ"ל גם בהנך, מטעם דלעיל סי' ב':
### סעיף טו
 <strong>שקצים</strong><br> היינו כל הברואים הטמאים שבים ושביבשה שפרין ורבין:
### סעיף טז
 <strong>ורמשים</strong><br> ר"ל תולעים וברואים שנולדים בעיפוש ורפש. ונ"ל דקמ"ל הנך לאוין, משום סיפא, לאשמעינן באוכל נמלה כל שהו, שהוא חייב:
### סעיף יז
 <strong>אכל טבל</strong><br> אפילו טבול רק למעשר שני או למעשר עני:
### סעיף יח
 <strong>ומעשר ראשון שלא נטלה תרומתו</strong><br> ת"ג או תמ"ע, דרק בטבול בב' אלו חייב מיתה, ולא בטבול למעשר שני או עני, מיהו מלקות חייב בכולהו [רמב"ם פ"י ממאכלות אסורות]:
### סעיף יט
 <strong>ומעשר שני</strong><br> מיירי שנטמא המע"ש, שאפילו הוא בירושלים אסור לאכלו עד שיפדהו [ועי' לקמן]:
### סעיף כ
 <strong>והקדש שלא נפדו</strong><br> קמ"ל הנך אף דלא מפורש לאו דידהו כל כך:
### סעיף כא
 <strong>אמר להן אף חטה אחת כברייתה</strong><br> ואי"נ א"כ למה נקט טבל ולא תרומה ודכוותייהו. י"ל דר"ש ס"ל דרק טבל אסור משום בריה, דחשוב כנאסר מתחלת ברייתו, דעראי לא חשיב אכילה. משא"כ תרומה וכדומה. [דאף דס"ל לר"ש כ"ש למכות, לאו ד"ה היא אליבא דר"ש כש"ס הכא. ולמאן דס"ל הכי, י"ל דאפ"ה נקט טבל ולא תרומה, וחטה ולא קמח, לרבותא דרבנן]. מיהו רבנן ס"ל דאינו כבריה, רק בהיה בו גם נשמה. והכי קיי"ל:
### סעיף כב
 <strong>האוכל בכורים עד שלא קרא עליהן</strong><br> פרשת ארמי אובד וגו'. אבל אחר שקרא לא לקה, דממונו של כהן הוא. מיהו זה דברי ר"ע. אבל אנן קיי"ל כרבנן, דבהנחה בעזרה סגי, אע"ג שלא קרא, אינו מעכב. לפיכך דוקא באכלן קודם שהניח חייב מלקות, אבל אחר שהניחן אף שלא קרא עדיין, פטור. מיהו דוקא באכלן אחר שנכנסו לירושלים, אבל באכלן קודם לכן לכ"ע לא לקי באכלן. מיהו זר חייב עליהן מיתה משנכנסו לירושלים, ואפילו לאחר הנחה, דדינן כתרומה [רמב"ם פ"ג ה"א מבכורים]:
### סעיף כג
 <strong>קדשי קדשים חוץ לקלעים</strong><br> כך נקרא חומת העזרה, ע"ש קלעי אוהל מועד כבמדבר:
### סעיף כד
 <strong>קדשים קלים ומעשר שני</strong><br> הכא מיירי בטהור:
### סעיף כה
 <strong>חוץ לחומה</strong><br> חומת ירושלים. ודוקא אחר שהכניסן לירושלים. וכלעיל בבכורים. וקמ"ל כל הנך, מטעם שבסי' כ':
### סעיף כו
 <strong>השובר את העצם בפסח הטהור הרי זה לוקה ארבעים</strong><br> נקט הך לאו, משום סיפא, דקמ"ל דבטמא לא לקי:
### סעיף כז
 <strong>אבל המותיר בטהור</strong><br> דניתק לעשה. דהרי אחר הלאו דלא תותירו כתיב עשה באש תשרופו. וכל כה"ג הו"ל העשה תיקון ללאו שלא ילקה. ותו דנותר הו"ל נמי לאו שאין בו מעשה שאין לוקין עליו. אבל התראת ספק, קיי"ל דשמה התראה [כמו שהארכנו בפ"ט דסנהדרין סי' כ"ב]:
### סעיף כח
 <strong>והשובר בטמא</strong><br> שובר עצם בפסח טמא, מעטיה קרא ממלקות:
### סעיף כט
 <strong>רבי יהודה אומר לוקה ואינו משלח</strong><br> דס"ל שלא תשלח אף דבתר הלאו כתיב, לא ניתק לעשה, דה"ק קרא שלחנה ולא תקח:
### סעיף ל
 <strong>וחכמים אומרים משלח ואינו לוקה</strong><br> דס"ל שלח גם אחר לקיחה משמע, והו"ל ניתק לעשה:
### סעיף לא
 <strong>אין חייבין עליה</strong><br> אם קיים אח"כ העשה. אבל בשחטה להאם, או אפילו מתה קודם ששלחה, חייב:
### סעיף לב
 <strong>הקורח קרחה בראשו</strong><br> על מת. ושיעורו כגריס. וי"א ב' שערות. מיהו י"א דאפילו בשער א' איסורא מיהו איכא [י"ד ק"פ י"א]:
### סעיף לג
 <strong>והמקיף פאת ראשו</strong><br> ב' פיאות הן, א' מימין המצח וא' משמאלו. ושיעורן בהמשך, כל שכנגד הצדעין שקורין [שלעפען] עד למטה מהצדע במקום שהלחי התחתון בולט. וכמו כן הוא שיעור אורך השערות, עד שם [י"ד קנפ"א]. והנה המצח אין בו שער, וכ"כ אחורי אזנו, והמגלח השער שבאמצע הצדעים, שיהיה שוה למצח ולאחורי אזנו, חייב. ולרמב"ם דוקא בגלחן בתער חייב. ולרא"ש בגלחן סמוך לבשר במספרים, הו"ל כעין תער וחייב:
### סעיף לד
 <strong>והמשחית פאת זקנו</strong><br> ה' פיאות יש בזקן, ורבו בהן הדיעות איה הן. ולהכי אסור להעביר תער על כל הזקן. אפילו תחת הגרון. מיהו במספרים מותר לגלח הזקן. רק יש לזהר לגלח עם חלק העליון של המספריים, דכשיעשהו עם חלק התחתון, פן יגלח עמו השער חלק, ויהיה כעין תער, [שם]. מיהו נ"ל דהמושח את זקנו [בזאלבע] הידועה, אף שמשיר השער לגמרי ועושה מקומו חלק, אפ"ה אפילו לכתחילה מותר, דהרי אפילו נזיר דחמיר, דלוקה אפילו על רק תלישת שער א' מעיקרו [כנזיר דל"ט], ואפ"ה בהשירו בסם, לא ביטל רק מצות עשה [שם ד"מ ע"א]: [אב"י רק יזהר לבלי לגרד [הזאלבע] מהזקן בברזל, רק בעץ או בעצם]. אולם בין בראש בין בזקן חייב המקיף, וגם הניקף חייב כשהטה אליו ראשו. ואפילו לא הטה, איסורא מיהו איכא [י"ד קפ"א]:
### סעיף לה
 <strong>והשורט שריטה אחת על המת</strong><br> [וואונדקראצען] על מת בין ביד בצפרניו ביו בכלי. מיהו גם בשרט א"ע על צער אחר, עכ"פ אסור [וי"ח]. ושיעור חיובי כ"ש. מיהו אפילו להכות בידו חבלות בראשו, אסור למת. רק במצטער על גדול בתורה שמת, שרי כה"ג דמצטער רק על התורה [י"ד ק"פ]:
### סעיף לו
 <strong>חייב</strong><br> וקמ"ל הנך, דבהתרו בו התראה א', חייב על כל קרחה וקרחה, ועל כל פאה ופאה, ועל כל שריטה ושריטה. משא"כ באכל הרבה זיתים חלב בהתראה א', חייב רק א':
### סעיף לז
 <strong>חייב על כל אחת ואחת</strong><br> אף שהיה רק התראה א':
### סעיף לח
 <strong>על הראש</strong><br> בגלח פאת הראש:
### סעיף לט
 <strong>ואחת מכאן</strong><br> ואפילו בתלשן כאחת ובהתראה א' אפ"ה חייב ב':
### סעיף מ
 <strong>ואחת מלמטה</strong><br> עי' לעיל סי' ל"ד:
### סעיף מא
 <strong>ואינו חייב עד שיטלנו בתער</strong><br> אזקן לבד קאי, מדכתיב ביה השחתה:
### סעיף מב
 <strong>ר' אליעזר אומר אפילו לקטו במלקט</strong><br> הוא צבת קטן:
### סעיף מג
 <strong>או ברהיטני</strong><br> [הובעל] קטן. דאף שמשחית כמו תער אפ"ה שרי לרבנן, מדאין דרך לגלח בו [תלמיד רש"י בפירושו בש"ס דכ"א א']:
### סעיף מד
 <strong>חייב</strong><br> וקיי"ל דאינו חייב רק בתער:
### סעיף מה
 <strong>הכותב כתובת קעקע</strong><br> [איינגעעצטע שריפט]. והיינו ששורט על עור בשרו בכלי, או עוקץ במחט, ואח"כ מחכך שם בצבע, או שנותן שם צבע ואח"כ שורט, חייב. מיהו הנשרט אף שלא סייע פטור אבל אסור [י"ד ק"פ]:
### סעיף מו
 <strong>ובכל דבר שהוא רושם</strong><br> כגון [פולפער] שכך רגילין, וכדומה:
### סעיף מז
 <strong>רבי שמעון בן יהודה משום רבי שמעון אומר אינו חייב עד שיכתוב שם השם</strong><br> מלה הראשונה בקמץ. ור"ל אינו חייב עד שיכתוב בקעקועו שם ע"ז:
### סעיף מח
 <strong>וכתובת קעקע לא תתנו בכם אני ה'</strong><br> ר"ל משום שאני ה'. וקיי"ל דחייב על כל מה שיכתוב בקעקע או אפילו על צורה שירשם שם [שם]:
### סעיף מט
 <strong>אין חייב אלא אחת</strong><br> מיהו באמרו לו אל תשתה כל השיעורים הללו, שתחייב עליהן כך וכך מלקיות, חייב על כל א' וא' [כך כ' בירושלמי, ונ"ל דלהכי לא הזכיר הרמב"ם הך דינא [בפ"ה דנזירות]. ה"ט מדצריך שיהיו כל התראה תוך כדי דיבור להפעולה דאל"כ מצי למימר שכחתי. וא"כ הכא אינו מצוי כלל שיהיו כל השתייות תוך כדי דיבור מהתראה שמקודם]:
### סעיף נ
 <strong>היה</strong><br> הנזיר. וה"ה כהן:
### סעיף נא
 <strong>חייב על כל אחת ואחת</strong><br> כשפירש וחזר ונטמא:
### סעיף נב
 <strong>היה</strong><br> א' מהשוק:
### סעיף נג
 <strong>והוא פושט ולובש</strong><br> לאו דוקא, דה"ה בהוציא רק ראשו, חייב. ואפי' אם רק נשאר לבוש אחר ההתראה כדי פשיטה ולבישה חייב [ועתוס' שבועות דט"ו א']:
### סעיף נד
 <strong>חייב על כל אחת ואחת</strong><br> נ"ל דכולה ד' בבי צריכי. יין אף ששתה בלי הפסק, אפ"ה חייב על כל ההתראה [עי' רתוי"ט]. נטמא, אף דכבר טמא הוא, אפ"ה חייב כשחזר ונטמא אם התרו בו. ובגלוח קמ"ל דא"צ שיגלח כל שערו, כר' חסדא [נזיר ד"מ ע"א] דבגילח שער א' חייב. וכלאים קמ"ל אף שלא עשה מעשה בין התראה להתראה, במעשה דמעיקרא סגי:
### סעיף נה
 <strong>יש חורש תלם</strong><br> ערוגה א' [בעטטע] בל"א:
### סעיף נו
 <strong>וחייב עליו משום שמונה לאוין</strong><br> כשהתרו בו בכולם:
### סעיף נז
 <strong>החורש בשור וחמור</strong><br> זהו לאו א':
### סעיף נח
 <strong>והן מוקדשים</strong><br> שור מקדשי מזבח, הרי לאו ב'. וחמור אף דרק קדשי בדק הבית הוא, דאינן אסורים בגיזה ועבודה רק מדרבנן [כבכורות דכ"ה א']. י"ל דעכ"פ יש בהן לאו דמעילה [כמעילה ט"ו א ]. הרי לאו ג':
### סעיף נט
 <strong>בכלאים בכרם</strong><br> דבהדי דחרש חיפה חטה שעורה וחרצן יחד, דחייב משום כלאי כרם. הרי לאו ד':
### סעיף ס
 <strong>ובשביעית</strong><br> דהחורש לכסות הזריעה הוא תולדת זורע בשביעית. הרי לאו ה':
### סעיף סא
 <strong>ויום טוב</strong><br> הרי לאו ו'. ולא נקט שבת. מדהו"ל לאו שניתן לאזהרת מיתת ב"ד שאין לוקין עליו, אפילו התרו בו למלקות:
### סעיף סב
 <strong>וכהן ונזיר בבית הטומאה</strong><br> בבית הקברות, הרי לאו ז' וח', דחייב ב' משום כהונה דכתיב בה לנפש לא יטמא, ומשום נזיר דכתיב ביה על נפשות מת לא יבוא [כ"כ רש"י ור"ב]:
### סעיף סג
 <strong>חנניא בן חכינאי אומר אף הלובש כלאים</strong><br> בשעה שחרש:
### סעיף סד
 <strong>אמרו לו אינו השם</strong><br> דלא משום חרישה חייב:
### סעיף סה
 <strong>אמר להם אף לא הנזיר הוא השם</strong><br> דרק משום טומאה חייב, ולא משום חרישה. ולת"ק עכ"פ מדאי אפשר לחרוש רק כשילך אצל הבהמה להנהיגה במקום הטומאה, הו"ל בכלל חרישה, והוה מצי למנקט עוד טובא, רק תני ושייר:
### סעיף סו
 <strong>כמה מלקין אותו ארבעים חסר אחת</strong><br> לא נקט ל"ט. מדנזכר בקרא מ', רצה ליישב לישנא דקרא:
### סעיף סז
 <strong>במספר ארבעים מנין שהוא סמוך לארבעים</strong><br> דה"ק קרא, תוך מספר ארבעים יכנו, כפי שיוכל לסבול אם מעט או הרבה, אבל לא מ' שלימות אף שהאדם חזק מאד לסבלן:
### סעיף סח
 <strong>והיכן הוא לוקה את היתירה</strong><br> דכל המלקות משלשין, שליש על כתף זה, ושליש על כתף האחרת, ושליש לפניו על החזה [כמשנה י"ג]. והרי רק ל"ט מלקיות ראויין להשתלש, והיכן לוקה את היתירה:
### סעיף סט
 <strong>בין כתפיו</strong><br> ולא קיי"ל כר"י:
### סעיף ע
 <strong>אין אומדין אותו אלא במכות הראויות להשתלש</strong><br> דבכל מלקות אומדין כמה יכול לסבול, ובאמדוהו שיכול לסבול ה' לא ילקוהו רק ג', דב' הנשארים אינן יכולין להשתלש:
### סעיף עא
 <strong>אמדוהו לקבל ארבעים</strong><br> חסר א':
### סעיף עב
 <strong>פטור</strong><br> ועיין סנהדרין [פ"ד סי' ח']:
### סעיף עג
 <strong>ופטור</strong><br> ודוקא שאמדוהו שיכול לקבל מ"ב, דהו"ל עכ"פ ג' לעבירה ב':
### סעיף עד
 <strong>ואם לאו</strong><br> שאמדוהו רק ל"ט או פחות:
### סעיף עה
 <strong>כופת</strong><br> קושר:
### סעיף עו
 <strong>שתי ידיו על העמוד</strong><br> העמוד נעוץ בארץ, וגבוה עד תחת לבו, כדי שיהיה יכול לכפפו להאדם הנלקה, ממעל לעמוד, גם שיהיה יכול להלקותו גם לפניו. והנלקה עומד והוא כפוף ממעל לאותו העמוד, וב' ידיו קשורין לארכן עד אצילי ידיו על אורך צדדי העמוד:
### סעיף עז
 <strong>הילך והילך</strong><br> כל יד לצד א':
### סעיף עח
 <strong>וחזן הכנסת</strong><br> שמש הקהל:
### סעיף עט
 <strong>אוחז בבגדיו</strong><br> בבית הצואר:
### סעיף פ
 <strong>ואם נפרמו נפרמו</strong><br> ר"ל שנקרע התפירה [ועי' סוטה פ"א מ"ה]:
### סעיף פא
 <strong>עד שהוא מגלה את לבו</strong><br> ששם יכוהו שליש. וע"י קריעת בית הצואר עד שמתגלה לבו, יכול להפשיט בגדיו גם מב' כתפיו, שאין מכהו רק במערומיו:
### סעיף פב
 <strong>והאבן נתון מאחריו</strong><br> של הנלקה. ולאו דוקא מאחוריו, אלא מצדדי אחוריו כדי שיוכל להכותו על כתפיו. רק נקט מאחוריו, דראוי לקרב האבן טפי לאחוריו כדי למעט יסוריו, שיחרד כשיראה בשיניף הרצועה, והרי אפילו בחייב מיתה כתיב ואהבת לרעך כמוך [כסנהדרין דמ"ה א']:
### סעיף פג
 <strong>חזן הכנסת עומד עליו</strong><br> כדי שתבוא ההכאה מלמעלה בכח:
### סעיף פד
 <strong>ושנים לארבעה</strong><br> ר"ל ב' רצועות היו, שכל אחת כפולה לב', ויהוה עי"ז ד' קצוות בין כולם [כך פי' רש"י. ולולא מסתפינא היה נ"ל דמדנקט והרצועה בידו לשון יחיד, וכ"כ בסיפא נקט עולות ויורדות בה, הכל לשון יחיד, ש"מ דרק רצועה אחת היה ברישא ובסיפא והיא היתה כפולה לב', וחוזר וכופלה שיהיה עי"ז כעין ארבע]:
### סעיף פה
 <strong>ושני רצועות</strong><br> של חמור:
### סעיף פו
 <strong>עולות ויורדות בה</strong><br> נ"ל דלאו ב' רצועות של חמור ממש היו, רק רצועה א', דכשכופלה יהיו כעין ב' רצועות. דוגמת ארבע רצועות דרישא, דלרש"י הנ"ל סי' פ"ד רק ב' רצועות כפולות היו. וכן מוכח קצת מלקמן דקאמר ידה טפח, לשון יחיד, דעל אותה רצועה של חמור קאי דקצת ממנה היה משתמש לבית יד, ובה אגודים ב' הרצועות של עגל. והאי עולות ויורדת בה דקאמר, הכי פירושה, שהיה בב' הרצועות של עגל במקום שנכפלו באמצע ב' נקבים בכל א', ומניח רצועה א' על חבירתה ומכוון ב' הנקבים שברצועה זו נגד ב' הנקבים שברצועה האחרת, ובהנקבים הנ"ל תוחב ב קצוות של רצועת החמור תחלה ממטה למעלה, וחוזר ותוחב אותן ב' הקצוות דרך ב' הנקבים שבצד התחיבה הראשונה, לצד מטה, דהיינו לצד הבית יד, וחוזר ועונבן למטה עם הקצת שהניח מהרצועה כפילה שהכניס בהנקבים בתחלה [והיינו דקאמר בש"ס אביקתא אית בה וכו', ר"ל דאביי רצה לדייק ממתניתין מדקתני ומגעת על פי כריסו, ש"מ כל חד וחד לפום גביה עבדינן ליה, ר"ל כל א' וא' כשילקוהו לפי רוחב גבו עבדינן ליה רצועה ארוכה או קצרה. ועל זה מקשי רבא א"כ נפישי להו רצועות טובא לב"ד, וכי אפשר להם לב"ד שיהיו כל כך רצועות מוכנין לפניהן, כפי רוחב גבות בגי אדם הרבים. ועל זה משני אבקתא אית ביה, ר"ל עניבה יש שם, דהיינו שרצועת החמור שהכניס דרך הנקבים שברצועות העגל. עונבן אחר שהכניסן בהנקבים למטה, וכשהיה הגב של הנלקה רחב, קטר ליה, ר"ל תוכף ודוחק העניבה סמוך לרצועת העגל כדי שתהיה הרצועה להלקות ארוכה, וכשהיה גב הנלקה קצר, מרפה לה להעניבה רחוק מהרצועות של עגל. כדי שיתארך עי"ז הבית יד. וברוך ה' שהאיר עיני בדבר שלא פירשו לנו רבותינו]. אמנם להכי הלקוהו ברצועה של עגל וחמור, על שם הכתוב ידע שור קונהו וחמור אבוס בעליו. רק לקחו עגל תחת שור, דשל עגל רך ונכפף יפה סביב גבו. והרי גם שור בן יומו נקרא שור [כב"ק דס"ה ב']:
### סעיף פז
 <strong>ידה</strong><br> [האנדגריפף] של פקיע המלקות [דהיינו רצועת החמור שקשורה בה כלעיל]:
### סעיף פח
 <strong>טפח</strong><br> ארוכה טפח לכל הפחות:
### סעיף פט
 <strong>ורחבה</strong><br> של כל רצועה של עגל:
### סעיף צ
 <strong>וראשה מגעת על פי כרסו</strong><br> ר"ל שאורך כל רצועה היה, בכדי שכשיכה בה יגיע קצה העליון של רצועה כנגד טיבורו של נלקה, והיינו בהכאות שבכתפיו:
### סעיף צא
 <strong>ומכה אותו שליש מלפניו</strong><br> על החזה. ונ"ל דכשהכהו על החזה היה כופף קומתו קצת לאחוריו, דהא בעינן והפילו, ואי יכפפו לצד פניו היאך יהיה יכול להלקותו על החזה:
### סעיף צב
 <strong>ושתי ידות מלאחריו</strong><br> ר"ל שליש על כל כתף:
### סעיף צג
 <strong>אלא מוטה</strong><br> ר"ל שהיה הנלקה כפוף על העמוד:
### סעיף צד
 <strong>והמכה מכה בידו אחת בכל כחו</strong><br> אבל הגביה הרצועה בב' ידיו:
### סעיף צה
 <strong>והקורא קורא</strong><br> גדול הדיינים קורא הפסוק במתינות ובקול, והדיין הב' מונה המלקיות, והדיין הג' אומר בכל הכאה, הכה שאם יראה שיחלש, לא יאמר שיכה:
### סעיף צו
 <strong>והפלה ה' את מכותך ואת מכות וגו' וחוזר לתחלת המקרא</strong><br> אם גמר הפסוק קודם שנגמר המלקות, חוזר לתחלת הפסוק:
### סעיף צז
 <strong>וחוזר לתחלת המקרא</strong><br> ברמב"ם פט"ז מסנהדרין לא גרס מן ושמרתם עד לתחלת המקרא, ומאן דגרס ליה לא גרס ברישא וחוזר לתחלת המקרא:
### סעיף צח
 <strong>ואם מת תחת ידו פטור</strong><br> המלקה פטור מגלות. מדהכהו ברשות:
### סעיף צט
 <strong>הוסיף לו עוד רצועה אחת</strong><br> ר"ל הכאה אחת, שטעה והכה הכאה אחת יותר מהאומד:
### סעיף ק
 <strong>ומת הרי זה גולה על ידו</strong><br> והיינו בלא אמר לו הדיין הג' הכה כסי' צ"ה. מיהו בהוסיף במזיד, אפילו לא מת עבר החזן המכה על לאו. וה"ה לכל מכה חבירו הכאה שאין בה שוה פרוטה לוקה [רמב"ם פט"ז מסנהדרין]. ואפילו המרים יד על חבירו להכותו, ולא הכהו, מיד נקרא רשע, ואסור לצרפו למנין עשרה, ורק כשמקבל עליו לעשות דין עם המוכה, מתירין לו מיד [ח"מ ת"כ ס"א]. [ולפי גירסת רכ"מ [פט"ז מסנהדריו הי"ב] גם בהכה ישראל לעכומ"ז חייב מלקות. והוא תימה, וצ"ע]. אולם כדי להציל את עצמו או אחר, או כדי להפריש אדם א' מאיסורא מותר להכותו [ח"מ תכ"א סי"ג]:
### סעיף קא
 <strong>נתקלקל</strong><br> המוכה:
### סעיף קב
 <strong>בין במים</strong><br> שע"י חרדתו וכאב ההכאה, הטיל ריעי או השתין. ונ"ל דלהכי קאמר נתקלקל דר"ל נתבזה, ולא קאמר הוציא רעי, או הטיל מים, לומר לך דבזוי בעינן, דהיינו שיצא דרך בגדי מכנסיים לחוץ, לעיני כל ונתבזה, וגם מדקאמר נתקלקל, ולא קלקל, ש"מ דצריך שיכירו שע"י חרדתו נתהווה כן, דאל"כ כל אדם יעצר א"ע בנקביו עד שעה שילקוהו כדי להפטר ממלקות שחייב:
### סעיף קג
 <strong>פטור</strong><br> מדכבר נתבזה ביותר. מיהו בנתקלקל מחמת פחד קודם שהתחיל להלקותו, לא נפטר:
### סעיף קד
 <strong>והאשה במים</strong><br> דבשתה מרובה:
### סעיף קה
 <strong>נפטרו ידי כריתתם</strong><br> לאו דוקא, אלא אפילו לכתחלה לוקה ופטור מכרת כששב. והכי קיי"ל [רמב"ם פי"ז מסנהדרין]:
### סעיף קו
 <strong>אמר ר' חנניא בן גמליאל מה אם העובר עבירה אחת נוטל נפשו עליה</strong><br> דהרי אפשר שיטעה המאמדו וימות ע"י המלקות [כמי"ד]:
### סעיף קז
 <strong>על אחת כמה וכמה שתינתן לו נפשו</strong><br> דמדת תשלומי מצוה מרובה ממדת תשלומי עבירה [כיומא ע"ו א'] ולפיכך זה שנתחייב כרת, ועשה מצוה על ידה מדקבל ענשו, תנתן לו נפשו ופטור מכרת:
### סעיף קח
 <strong>ר' שמעון אומר ממקומו הוא למד</strong><br> מחייבי כריתות דאיירינן בה, נלמד ג"כ דמפורש שם דבמקיים מצוה מחיה נפשו:
### סעיף קט
 <strong>ואומר</strong><br> בסיום #א)הפרשה נאמר:
### סעיף קי
 <strong>הא כל היושב ולא עבר עבירה נותנין לו שכר כעושה מצוה</strong><br> בכבש יצרו מלעבור עבירה שנזדמנה לפניו. וכ"ש בלקה שעשה מצוה ממש, מכ"ש שהחיה נשמתו:
### סעיף קיא
 <strong>ומה אם הדם שנפשו של אדם קצה ממנו הפורש ממנו מקבל שכר</strong><br> שנאמר בדם, למען ייטב לך ולבניך עד עולם כי תעשה הטוב והישר בעיני ה':
### סעיף קיב
 <strong>רבי חנניה בן עקשיא אומר רצה הקדוש ברוך הוא לזכות את ישראל לפיכך הרבה להם תורה ומצות</strong><br> נ"ל דתורה נקראה אותן המצות שהשכל מחייב לעשותן או שלא לעשותן מצד היושר, כגזל ושפיכות דמים וכדומה, או כאכילת שקצים ורמשים שהטבע קץ בהן. ונקראו בשם תורה, מדא"צ לצוות עליהן, מדמצווה האדם בטבעו עליהן, רק שהתה"ק תורנו לאמר זה הדרך לכו בו. אמנם מצות, הן אותן מצות שבתורה שאין השכל משיגם, ככל חוקות התורה, שעטנז וחזיר וכדומה. ולהכי קאמר תנא, כלא היה צריך הקב"ה לצוות על חלק הראשון שהשכל משיגם, אבל רק מפני שרצה לזכותם, דאין דומה מצווה ועושה [שיצרו תוקפו] לאין מצווה ועושה [כקידושין ל"א א']. א"נ נ"ל דאמשנה ט"ו קאי, דתורה דהיינו דם שנפשו של אדם קצה ממנו ולא היתה תורה צריכה להזהיר עליו, ומצות היינו גזל ועריות שנפש של אדם חומדתן, וצריך היה הקב"ה לאסרן:
### סעיף קיג
 <strong>ה' חפץ למען צדקו</strong><br> להצדיק ישראל ברבוי שכר:
### סעיף קיד
 <strong>יגדיל תורה ויאדיר</strong><br> לכן הגדיל חלק הנקרא תורה הנ"ל, וחיזק אותם לבני ישראל בצווי אחר צווי, כדי שיאדרו ויתחזקו טפי, לשמרן מאד, ויגדל שכרן, כמ"ש מה רב טובך אשר צפנת ליראיך:
