# יכין בבא מציעא
ישראל ליפשיץ‎‎
## פרק א
### סעיף א
 <strong>שנים אוחזין בטלית</strong><br> ה"ה כל דבר, ולא אחזו בו בשיעור שיהיה נחשב בעיניהם שיטלו כל א' מה שבידם, מלבד חלוקתן בגוף הכלי. [אב"י לפמ"ש ע"ר סי' ו' דדוקא בשניהן אוחזין בחוטין שבשפת הטלית וכ"כ [בגמ' ד"ז א'] לפ"ז שפיר נקט טלית לאשמעינן הא]:
### סעיף ב
 <strong>זה אומר כולה שלי וזה אומר כולה שלי</strong><br> ר"ל או שאומר כולה שלי בטענה אחרת, ולא מיירי במחולקים באריגה שאומר כל א' אני ארגתיה, דא"כ פשיטא שיחלוקו בשבועה, מדודאי איכא רמאי. שידע א' מהן שלא ארגה, ואפשר ע"י השבועה יפרוש, רק מיירי הכא במחולקים מי קנאה, דאפשר שאין בהן רמאי, ששניהן רצו לקנותה, וסבור כל אחד שאליו נתרצה המוכר, דומיא דמציאה שסבור כל א' שהוא הגביהה, ואפ"ה ישבע. ומיירי דנקט זוזי מתרווייהו, מחד מדעתיה ומחד בע"כ, ומסופק המוכר ממי לקח מדעתו, ומיירי נמי שאין מקחו בידו וכדקתני שנים אוחזין בטלית, דבמקחו בידו מסתמא ידע למי נתרצה כדי שלא יעבור במי שפרע:
### סעיף ג
 <strong>זה ישבע</strong><br> דשבועה זו בדתפסי תרוויי' תקנת חכמים היא, דאל"כ לא יהא מנוחה לאדם בשוק, שיתפוס כל א' בטליתו ואומר שלו היא. והך דהכא דומיא לתוקף טלית שלובש חבירו מדמוחזקין שניהן בו:
### סעיף ד
 <strong>שאין לו בה פחות מחציה</strong><br> אינו נשבע שכולה שלו, דהרי לא יטול כולו. וגם אינו נשבע שחציה שלו, דבהא מרעי ליה לטענתיה שאמר שכולו שלו, רק כך ישבע, שבועה שיש לי בה, ולדבריכם שאין אתם מאמינים לי על כולה, שבועה שאין לי בה פחות מחציה [וי"א דסגי בשישבע שאין לי בה פחות מחציה, ולא חיישינן לרמאות, שבאמת אין לו בה כלל ונשבע שפיר שאין לו בה פחות מחציה מדבאמת אין לו בה כלום. ליתא. דהרי על דעת ב"ד הוא נשבע. וק"ל כח"מ [פ"ז ס"כ], דאעפ"כ צריך לפרוט בשבועתו כל צד רמאות. ואף שזה דעת החולקים עכ"פ ק' מלקמן ז', דמוכח דצריך לפרוע בשבועתו כל הצורך]:
### סעיף ה
 <strong>וזה ישבע שאין לו בה פחות מחציה</strong><br> ואפילו לבן ננס [שבועות פ"ז מ"ה] דבגוונ' שא' מהן נשבע לשקר, לא ישביעו כלל. הכא שאני, דאפשר ששניהן נשבעין באמת, שמצאוה או קנאוה ביחד:
### סעיף ו
 <strong>ויחלוקו</strong><br> ואם יפסיד הטלית כשיחתכוהו לשנים, יחלוקו דמיו. ודוקא בששניהן אוחזין רק בחוטין שבשפת הטלית, והטלית תלוי באמצע, אבל באוחזין ממש בשיעור חשוב, כל א' נוטל בשבועה עד מקום שידו מגעת, וכשיש עוד מקצת טלית תלוי ביניהן, חולקין התלוי בשוה בשבועה [וי"א דבמה שאוחזין ממש א"צ שבועה רק ע"י גלגול בשבועת השאר [ח"מ קל"ח]:
### סעיף ז
 <strong>האומר כולה שלי ישבע שאין לו בה פחות משלשה חלקים</strong><br> להכי נקט הך בבא, לאשמעינן דלא תימא ישבע רק על אותו רביע שנחלק עם חבירו, דא"כ אפשר דמורה היתירא להתכוון בשבועתו על הרביע שבאותו חלק שהודה לו חבירו:
### סעיף ח
 <strong>והאומר חציה שלי ישבע שאין לו בה פחות מרביע</strong><br> דהיינו חצי טענתו:
### סעיף ט
 <strong>היו שנים רוכבין על גבי בהמה</strong><br> קמ"ל הך בבא, לאשמעינן דרכוב קנה כמנהיג [ח"מ רע"א]. מיהו באדם בינוני, קונה רכוב רק בשדה, אבל אדם חשוב או מזולזל, קונה רכוב אפילו בעיר, מדדרכם לרכוב שם [קצ"ט]:
### סעיף י
 <strong>בזמן שהם מודים</strong><br> בש"ס קאמר דמהכא שמעינן דמגביה מציאה לחבירו קנה חבירו. [ונ"ל דר"ל דמרישא לא מוכח מידי. דהרי כל א' אומר אני הגבהתיה כולה ונשבע, והאיך יוציא אחר מידם, אבל מסיפא דקתני כשהן מודים ששניהן הגביהוה יחד א"צ שבועה. משמע ודאי נגד אחר שמכחישן, ואמר שהוא הגביה אותה והם חטפוה מידו, ואמאי. נימא אף לפי טענתם לא זכו בה כלל. אע"כ דהמגביה מציאה לחבירו, קנה חבירו, וא"צ שבועה נגד האחר שאינו תופס בה]:
### סעיף יא
 <strong>או שיש להן עדים</strong><br> אי בעדים ממש מיירי, פשיטא. אלא נ"ל דה"ק או שמכחישים זא"ז, אבל יש לכל א' עד שהוא הגביהו. אע"ג דע"א בהכחשה לאו כלום הוא [כקידושין דס"ה ב'], אעפ"כ פוטר משבועה. ואף לי"א [חו"מ פ"ז ה'] דעד אחד אינו פוטר משבועה, נ"ל דבשבועת התקנה לכ"ע פוטר:
### סעיף יב
 <strong>היה רוכב על גבי בהמה</strong><br> אורחא דמלתא נקט, דאי היה מהלך היה נוטלה מעצמו:
### סעיף יג
 <strong>נטלה</strong><br> המהלך הגביהה בשתיקה:
### סעיף יד
 <strong>זכה בה</strong><br> ודוקא באמר תנה לי, שלא רצה לזכות בה עד שתבוא לידו, ולהכי אף שמתכוון שמגביהה להרוכב, יכול לחזור בו קודם שיתנה לו, אבל באמר זכה לי מדהגביה זה בשתיקה, נתכוון שיהיה להרוכב, ואינו יכול לחזור בו. מיהו באמר בשעת הגבהה או קודם לכן לעצמי אגביה, קנה [רס"ט], וי"א דה"ה בידע סחורה בזול ואמר לחבירו קנה אותה לנו וקנה סתם קנו שניהן, וי"א דבאין מעות לראשון לא קנה. דלא דמי למציאה שיכול לטלה בעצמו [שם]:
### סעיף טו
 <strong>אם משנתנה לו אמר אני זכיתי בה תחלה</strong><br> ר"ל קודם שהגבהתיה נתכוונתי לזכותה לעצמי:
### סעיף טז
 <strong>לא אמר כלום</strong><br> נ"ל דמה"ט לא קאמר אינו נאמן דקמ"ל דאפילו נאמינהו שכך חשב, ולא הגביהה לצורך חבירו, עכ"פ גם הוא עצמו לא קנאה, מדלא אמר תחלה בפירוש לעצמי אגביהה, והו"ל כהפקר עד שנתנה להרוכב, וקנאה הרוכב במשיכה, והיינו דקמ"ל הך כולה מתניתין [עי' גיטין פ"א מ"ו]:
### סעיף יז
 <strong>זה שההזיק בה זכה בה</strong><br> ודוקא בר"ה או בשדה חבירו, אבל בצידי ר"ה, או בסימטא [והוא זוית שבולעת בר"ה], שד' אמות קונות שם, קנה. וי"א מדנפל עליה לא קנה ליה ד' אמות בשום מקום [רס"ח]:
### סעיף יח
 <strong>ראה אותן רצין אחר מציאה</strong><br> דהיינו אחר וכו':
### סעיף יט
 <strong>אחר גוזלות</strong><br> נקט לשון רבים מדדרכן לפרוח ולילך הרבה ביחד ועוד משום שהן הרבה יש רבים הרצין לזכות בהן:
### סעיף כ
 <strong>שלא פרחו</strong><br> שכל אלו כשלא יטלום אחרים, ישתמרו בשדהו:
### סעיף כא
 <strong>זכתה לו</strong><br> וקיי"ל דחצר המשתמרת קונה אפילו שלא מדעתו [ר"ל אפילו אינו עומד בצדה]ואפילו לא אמר שתקנה לו דגם משום שליחות אתרבאי חצר ולהכי אפילו אינו עומד בצדה קני [ובא"א שיקנה החצר כשליח. כגון חצר של קטנה דלא מצי משווי שליח, קונה לה משום יד, ולהכי אז צריכה שתהיה סמוכה אצל החצר, כיד, אבל קטן דלא רבייה קרא לידיה, לא קנה לי' חצר כלל]. מיהו בחצר שאינה משתמרה כשדה וגינה, צריך שיעמוד בצדה, ויאמר שתקנה לו, וי"א דבעומד אצלה סגי. וכל זה בידע שהמציאה בחצירו, או שהוא דבר המצוי שם, אבל בנמצא שם מטמון, או שאר אבידה שאין לה בעלים, שלא ידע בעל החצר ממנה, גם אינו מצוי שיאבד אדם שם. הרי היא של מוצאה. וי"א דהיכא דצריך בעל החצר לקנות במעות אותה הסחורה שבאה לחצירו קודם שיזכה בה, אפילו אמר שתקנה חצירו לו, כל הקודם לקנותה זכה [רס"ח ג' ד' ה', ורמ"ג כ"ב וכ"ג]:
### סעיף כב
 <strong>היה צבי רץ בדרכו</strong><br> שרץ אחריו ואינו מגיעו, וה"ה שבור בכה"ג:
### סעיף כג
 <strong>לא אמר כלום</strong><br> ואפילו בדעת אחרת מקנה כמתנה וכדומה, לא קנה בכה"ג:
### סעיף כד
 <strong>מציאת בנו ובתו הקטנים</strong><br> בין קטן בין גדול, כל שאביו מפרנסו, וקטנה ונערה אף שאינו מפרנסה. מיהו המפרנס יתום או את אחר, מציאתו למוצאה [ע"כ]:
### סעיף כה
 <strong>הרי אלו שלו</strong><br> וטעמא משום איבה שיכול לקדשה למנוול. וה"ה בהרוויחו במלאכה או בסחורה, אבל מתנה סתם שקבלו, צריך ב' לטיבותא, שיהיה קטן ואביו מפרנסו, אז היא לאביו [שם]:
### סעיף כו
 <strong>מציאת בנו ובתו הגדולים</strong><br> בין גדול או קטן כל שאין מתפרנס מאביו נקרא גדול:
### סעיף כז
 <strong>אף על פי שלא נתן כתובתה</strong><br> בגמ' מוקי לה בהשליך לה גט, ספק קרוב לו או לה, דבכה"ג אין חייב ליתן כתובתה, ולהכי קאמר שפיר, אף על פי שלא נתן כתובתה, דלפיכך חייב לזונה, וסד"א דמדזנה מציאתה שלו, קמ"ל מדלא תקנוה לבעל רק משום איבה, והכא כבר יש איבה.
### סעיף כח
 <strong>אם יש בהן אחריות נכסים</strong><br> שכתוב בהן ששעבד הלוה קרקעותיו למלוה:
### סעיף כט
 <strong>לא יחזיר</strong><br> למלוה אף שהלוה מודה, וגם ללוה לא יחזיר אולי צדקו דברי המלוה:
### סעיף ל
 <strong>שבית דין נפרעין מהן</strong><br> למלוה מהלקוחות שקנו מהלוה אחר שלוה. ואפילו מצאו קודם זמן הפרעון, עכ"פ מדאבד השטר חיישינן שפרעו כבר, ולהכי לא נזהר בו ונאבד, והשתא עשו קנוניא המלוה והלוה, שיגבה בו מהלקוחות, ויחלקו ביניהן:
### סעיף לא
 <strong>שאין בית דין נפרעין מהן</strong><br> מהלקוחות:
### סעיף לב
 <strong>מפני שבית דין נפרעין מהן</strong><br> מדקיי"ל אחריות טעות סופר בהלואה ומכירה. וקיי"ל כחכמים ולא יחזיר בשום גונא לזה או לזה ואפילו נותנים סימן זה או זה ועכ"פ חיישינן לקנוניא. מיהו בכתוב בשטר שלא התחייב באחריות, או ביש ללוה קרקעות בני חורין כסך החוב, או שנמצא ביום שנכתב ומקויים בב"ד, בכולן אם לוה מודה יחזיר. וי"א דבנמצא ביום שנכתב ומקויים, אפילו אין לוה כאן יחזיר [ס"ה ו']:
### סעיף לג
 <strong>דייתיקי</strong><br> בלשון יון נקרא כך מתנת שכיב מרע [וחז"ל נתנו טעם למה בחרו במלה זאת, ע"ש נוטריקון, דא תהא קאי. דדברי שכ"מ כל שלא חזר בו, ככתובים ומסורים דמי. ועמ"ש פסחים פ"י סי' מ"ט]:
### סעיף לד
 <strong>ושוברים</strong><br> הוא כתב שנותן מלוה ללוה שפרע השטר חוב שבידו, ושובר כח השט"ח. ונקט בקצת במתני' ל"ר, מדמצויין טפי מאינך:
### סעיף לה
 <strong>שאני אומר כתובים היו ונמלך עליהם שלא ליתנם</strong><br> הא אמר תנו, נותנים:
### סעיף לו
 <strong>מצא אגרות שום</strong><br> ששמו ב"ד, והורידו למלוה בפני הלוה בנכסי לוה לגבותן, דליכא למיחש לנמלך, דב"ד לא ממלכי, ופרעון לא שייך בו, מדהגבו אותן. ואף למאי דקיי"ל דשומת קרקע הדרא לעולם [כסי' ק"ג ט']. הכא אי הדרה ללוה, צריך שיתן לו מלוה שטר מכירה מחדש, ואי לא עבוד הכי הפסיד הלוה לנפשיה:
### סעיף לז
 <strong>ואגרות מזון</strong><br> שקבל עליו לזון בני אשתו שמבעל אחר:
### סעיף לח
 <strong>ומיאונין</strong><br> כתב שהוא לראיה ליתומה שמיאנה בנשואין שהשיאוה אמה או אחיה בקטנותה, שאז אין צריכה גט:
### סעיף לט
 <strong>ושטרי בירורין</strong><br> שביררו להן בעלי דין, זה אחד וזה אחד לדון בפניהן:
### סעיף מ
 <strong>וכל מעשה בית דין</strong><br> שהחליטו נכסי לוה למלוה, כשאין הלוה כאן:
### סעיף מא
 <strong>הרי זה יחזיר</strong><br> דבכל הנהו ליכא למיחש למידי:
### סעיף מב
 <strong>מצא</strong><br> שט"ח:
### סעיף מג
 <strong>בחפיסה</strong><br> נוד קטן של עור:
### סעיף מד
 <strong>או בדלוסקמא</strong><br> כיס גדול של עור, ויש סימן בהכלים ומה"ט לא דמי להך דלעיל משנה ו'. וא"ת אם הלוה נותן סימן הכלי, אם נחזיר לו נחיש לקנוניא שיעשה עם המלוה שיחזיר לו השטרות. י"ל דוקא אנחנו לא נסבב הקנוניא, בשנמסר השטר למלוה ע"פ דברי הלוה, אבל הכא שנותן סי' בהכלי הלוה, הרי בודאי בידו היה כשפרעו והרי הוא עתה בידו כבתחילה קודם שאבדו, ולא איתרע ע"י נפילה:
### סעיף מה
 <strong>תכריך של שטרות</strong><br> ר"ל או שמצא ג' שטרות כרוכים כל א' לבד, זה בתוך זה:
### סעיף מו
 <strong>או אגודה של שטרות</strong><br> ר"ל שמצא כריכה, ובתוך הכריכה מונחים ג' שטרות זה על זה בלי כריכה, ובאלו הוה המניין סימן. ואם אינן כרוכים מבחוץ ואינן אגודים יחד, מתיאש, דחושב שלא נפלו ממנו ביחד. מיהו טפי הו"ל למינקט הך בבא בפרקן דלקמן גבי ואלו חייב להכריז [שם מ"ב]. רק נקט לה הכא, דקמ"ל דאפילו גטי נשים ואינך דנקט לעיל דלא יחזיר, אפ"ה ביש סימן יחזיר:
### סעיף מז
 <strong>שלשה קשורין זה בזה</strong><br> לא שכשהן ב' אין חייב להכריז, אלא מדקיי"ל דאין כריכה סימן [ח"מ סי' ס"ה ס"י] וא"כ קמ"ל דצריך להכריז שטרות מצאתי וזה יאמר ג' הן, הא כשיכריז אגודה שטרות מצאתי הרי הודיעו המניין דרק ג' רגילין לאגוד, מיהו ביש רק ב' אין כאן מנין סימן וצריך סימן אחר:
### סעיף מח
 <strong>רבן שמעון בן גמליאל אומר אחד הלוה משלשה יחזיר</strong><br> המוצאן:
### סעיף מט
 <strong>ללוה</strong><br> אפילו אינו יודע סימן והמלוה יודע הסימן, אפ"ה ודאי מלוה נפלו, דאל"כ מי קבצם למקום א'. ודוקא במקויימין בב"ד, דאל"כ שמא מסופר הדיינין שניתנו לו לקיימן נפלו, ולהכי בכה"ג יחזירם רק בסימן, אבל במקויים כבר, ליכא למיחש להכי, דלא משהי מלוה שטר מקויים ביד הסופר:
### סעיף נ
 <strong>שלשה הלוין מאחד יחזיר למלוה</strong><br> ודוקא שהן כתיבת יד ג' סופרים, אבל כתיבת יד סופר אחד, יחזירם רק בסימן, דאל"כ שמא מסופר נאבדו [ס"ה י"א]:
### סעיף נא
 <strong>מצא שטר בין שטרותיו ואינו יודע מה טיבו</strong><br> שמא הלוה הפקידו בידו, או המלוה, או שפרע במקצת והפקידוהו שניהן:
### סעיף נב
 <strong>יהא מונח עד שיבא אליהו</strong><br> ולא יחזיר לשום א' מהן:
### סעיף נג
 <strong>אם יש עמהן</strong><br> עם שטרותיו:
### סעיף נד
 <strong>סמפונות</strong><br> ר"ל אם מצא בין שטרותיו שובר על אחד משטרותיו [ונ"ל דביד הלוה נקרא שובר, מדשובר כח השטר, אבל ביד המלוה נקרא סמפון שהוא כקנוקנא חלולה שאינו חזק כל כך לשבר השטר. ונ"ל דמה"ט נקרא נמי מום סמפון, וכ"כ קנוקנות שבריאה סמפונות, דהכל כנוי לדבר חלל וחסור, שנחסר כח השטר, או שנחסר שלימות העבד, או שנחסר בשר הריאה שבמקום הקנוקנות]:
### סעיף נה
 <strong>יעשה מה שבסמפונות</strong><br> והשטר פרוע, אף שנמצא השובר ביד המלוה ואין עליו עדים, אמרי' דהאמינו לוה והפקידו בידו. ודוקא שנמצא השטר בין שטרות קרועים, אף שהשטר לא נקרע אפילו הכי איתרע השטר:
## פרק ב
### סעיף א
 <strong>אלו מציאות שלו מצא פירות מפוזרין</strong><br>כללא דפרקן, בהשבת אבידה יש עשה דהשב תשיבם, ולא תעשה דלא תוכל להתעלם, אבל צריך שיהיה שם ח' דברים: (א) שמצאה במקום שאפשר שישראל אבדה לאפוקי במצאן במקום שרוב עכו"ם מצויין שם, אפילו נתן ישראל סימן אינו חייב להחזיר רק לפנים משורת הדין, ולהכי בכה"ג אם הבעל אבידה עשיר והמוצא עני, פטור [רנ"ט ה']: (ב) שמצא באופן שאפשר' להסתפק שמא לא נתיאש, לאפוקי המציל מנהר ושלולית וליסטין, אפילו בעל האבידה עומד וצווח, הר"ז שלו [שם ז']: (ג) שמצאה במקום שניכר שהיא אבידה, לאפוקי פרה רועה בדרך ביום במקום הפקר [משא"כ בשדה אחר, חייב להוציאה משום אבידה בעל הקרקע, או כדי שלא יצטרך בעל הפרה לשלם הפסדה], או שמצאה ברפת שאינו משתמר והוא תוך תחום העיר [רס"א]: (ד) שמצאה במקום שאין להסתפק שהונח שם מדעת. לאפוקי טלית או קרדום בצד הגדר או גוזלות מקושרים אחר הגדר וגפה, או בשאר מקום צנוע וכדומה [ר"ס ס"ט וכו']: (ה) שמצא דבר ששוה פרוטה בשעת אבידה וגם בשעת מציאה [רס"ב]: (ו) שמצא דבר שיש סי' בגופה או במקום, לאפוקי במצא מעות או פירות מפוזרין, דליכא לא הא ולא הא [שם ו']. מיהו באפשר שיכירו אותו בטביעת עין, חייב להכריז, דאולי אבדה ת"ח דנאמן בטב"ע. וצ"ע אם יש בזה דין ת"ח בזה"ז [שם סכ"א וסמ"ע שם]: (ז) שמצא דבר שאם היה שלו היה מתטפל להחזיר, לאפוקי איש נכבד שמצא דבר קל, אינו חייב להחזיר רק לפנים משורת הדין [רס"ג]: (ח) שמצא דבר של ישראל אפילו הוא רשע ואוכל נבילות לתיאבון לאפוקי עובר עבירות להכעיס ואפיקורס, או מומר לע"ז או לחלל שבת אפילו לתיאבון, [רס"ו ב']. כל אלו ח' דברים הם תנאי השבת אבידה. מיהו יש כח בב"ד לגזור להשיב אפילו ליכא כל הנהו, דהפקר ב"ד הפקר [כיבמות דפ"ט ב'], וכ"כ אם יש דינא דמלכותא להחזיר כל אבידה, אפילו ליכא כל הנהו גוונא חייב להחזיר [רנ"ט ו']:
 דאגב כובדן או חשיבתן כבר הרגיש שנאבדו, ומדמפוזרין אין בהן סי' בכלי או במקום ונתיאש ובכה"ג אין מנין סי' מדמונחין מפוזרין:
### סעיף ב
 <strong>כריכות</strong><br> עמרים קטנים, דבגדולים ומצאן בדרך הנחה, הוה מקומן סימן:
### סעיף ג
 <strong>ברשות הרבים</strong><br> כל מקים הליכת רבים, ר"ה מקרי, דעי"ז מתוך קטנותם מתגלגלין ממקום למקום, ולהכי אפילו מצאן בדרך הנחה אין מקומן סימן:
### סעיף ד
 <strong>ועגולי דבילה</strong><br> תאנים יבשים דרוסים יחד בעיגול כככר:
### סעיף ה
 <strong>ככרות של נחתום</strong><br> הרבה קונין ממנו, ואין הסי' מוכח של מי הוא, משא"כ של בעה"ב יש לכל א' סי':
### סעיף ו
 <strong>מחרוזות של דגים</strong><br> דגים חרוזים יחד בחוט, וכולן חורזין כך:
### סעיף ז
 <strong>וחתיכות של בשר</strong><br> כולן נחתכו במשקל אחד:
### סעיף ח
 <strong>וגיזי צמר הבאות ממדינתן</strong><br> ר"ל בעוד שלא באו לבית האומן שעושה בהן סימן של מי הן:
### סעיף ט
 <strong>ואניצי פשתן</strong><br> פשתן דדייק ונפיץ ועומד לטווייה [סוכה די"ב ב']:
### סעיף י
 <strong>ולשונות של ארגמן</strong><br> צמר נבוע [פורפורראטה], ומסורק כעין לשון:
### סעיף יא
 <strong>הרי אלו שלו</strong><br> דבכולן אין סימן:
### סעיף יב
 <strong>ככר ובתוכו מעות</strong><br> שאין דרך ליתנן לתוכן, ולת"ק דלמא ממילא נפל לשם, ולר"י זמנין דיתן על לבו לזכור שנפל לשם. וי"א דהלכה כת"ק [רס"ב ט"ו]:
### סעיף יג
 <strong>רבי שמעון בן אלעזר אומר כל כלי אנפוריא</strong><br> [קראם וואארע] בל' לאטינא, שאין בו סי', ומדניכר שהוא חדש, לא שבעתן העין עדיין שיכירה בטביעת העין [וחז"ל נתנו טעם למה בחרו מלה זאת, מדהוא נוטריקון "אין פה ראיה"]:
### סעיף יד
 <strong>אין חייב להכריז</strong><br> באין בה סי' והוא מצאה במקום שת"ח מצויין, היה חייב להכריז, דת"ח נאמן בטביעת עין, אבל באנפוריא פטור, מדאין בה גם טביעת עין:
### סעיף טו
 <strong>מצא פירוח בכלי</strong><br> שסימן בכלי:
### סעיף טז
 <strong>או כלי כמות שהוא</strong><br> ריקן:
### סעיף יז
 <strong>צבורי פירות</strong><br> שמנין או מקום סימן:
### סעיף יח
 <strong>שלשה מטבעות זה על גב זה</strong><br> דרך הנחה, ודוקא במונחות כמגדל, וה"ה ביותר מג':
### סעיף יט
 <strong>כריכות ברשות היחיד</strong><br> שאין רוב אדם דורסין שם:
### סעיף כ
 <strong>מצא אחר הגפה</strong><br> כותל של עץ או קנים:
### סעיף כא
 <strong>או אחר הגדר</strong><br> חומת אבנים:
### סעיף כב
 <strong>גוזלות מקושרין</strong><br> אף שמקושרין, אין הקשר סימן, שהכל קושרין בשוה:
### סעיף כג
 <strong>או בשבילין שבשדות</strong><br>:
### סעיף כד
 <strong>הרי זה לא יגע בהן</strong><br> מדמשתמר שם קצת, חיישי' שהונח שם בכוונה. וקיי"ל דבכה"ג רק באין בו סי' לא יגע בו, ואם נטלו בידו אפילו לא הוליכו עדיין לביתו, לא יחזיר, מדאין המקום משתמר יפה, רק יהא מונח אצלו עד שיבא אליהו, ובמקום שמשתמר יפה., כגון טלית וקורדם בצד גדר, והוא ספק הנוח, בין יש סימן או אין בו סי' לא יגע בו, ובעבר ונטלו והוליכו לביתו, שאפשר שחזר המניח ובקש ולא מצא, אם יש בו סי' יכריז, ובאין סי' יהא מונח עד וכו', ובלא הוליכו לביתו, יחזור ויניחנו על מקומו. ובמקום שאין משתמר כלל, אפילו ודאי הונח, ואין בו סי' בהחפץ או בהמקום, ביש בו סי' נוטל ומכריז, ובאין בו סי', הוה שלו [ר"ס]:
### סעיף כה
 <strong>אם מכוסה לא יגע בו</strong><br> אפילו יש בו סימן, מדמשתמר שם יפה. ונ"ל דנקט אשפה, לאשמעי' דאפילו באשפה לא אמרי' רגלים לדבר שנאבדה שם. ודוקא באשפה שאינה רגיל לפנות, דאל"כ אבידה מדעת היא ואינו זקוק לה, וי"א דהוה הפקר ושרי לכל [רס"א ד']:
### סעיף כו
 <strong>מצא בגל</strong><br> כותל שנפל:
### סעיף כז
 <strong>ובכותל ישן</strong><br> שאינו זוכר מי בנאה:
### סעיף כח
 <strong>הרי אלו שלו</strong><br> ובהיה החור שנמצח שם המעות מקום משתמר, צריך שהעלה המעות חלודה דאז ניכר דמזמן רב הונח שם, וגם שהיה מונח בעומק, ובחסר חד מהנך לא יגע בו. ובאינו חור משתמר, אז אפילו לא העלה חלודה, אבידה מדעת היא [ר"ס א']:
### סעיף כט
 <strong>מצא בכותל חדש</strong><br> שידוע שאבותיו של הדר בו בנאוה, ולא יצא מרשותם מעולם, ולא אמרי' אפילו בל"ז תקנה לו חצירו. ליתא, דהרי לא ידע מהמציאה [כפ"א סי' כ"א]:
### סעיף ל
 <strong>מחציו ולחוץ שלו</strong><br> של המוצאה, אפילו ביש סי', והוא שהעלו חלודה, דאז מסתמא נתיאש הטומנה שם:
### סעיף לא
 <strong>מחציו ולפנים של בעל הבית</strong><br> אפילו באין סימן, ואפילו העלה חלודה, ודוקא שהבעל בית טוען ברי שהיא שלו, או שמא של אביו. ובממלאה המציאה כל רוחב הכותל, בספק ממון כזה לכ"ע חולקין, כמו ב' שהגביהו מציאה. מיהו סכין או כיס שנמצא שם, רואין, דלאיזה צד שפונה הבית יד, משם מסתמא נטמן:
### סעיף לב
 <strong>אם היה משכירו לאחרים</strong><br> לשלשה עכו"ם כאחת [וי"א בב' עכו"ם וישראל אחד סגי], דאז הו"ל כפונדק, ולא מהימן בעה"ב שיטמין בפונדק. ואם הבעה"ב דר שם עדיין, צריך שידורו גם העכו"ם עדיין שם דאל"כ אזלינן בתר בתרא [תוס']:
### סעיף לג
 <strong>מצא בחנות הרי אלו שלו</strong><br> וי"א אפילו יש בו סי'. ודוקא שמצא מהתיבה ולחוץ. אבל על התיבה גופה, י"א של חנווני [ר"ס ה'], ולפ"ז יתישב דצריך למתני חנווני ושולחני, מדדיניהם משונים זמ"ז:
### סעיף לד
 <strong>בין התיבה</strong><br> הוא הארגז המפסיק בין החנווני להקונים:
### סעיף לה
 <strong>בין הכסא</strong><br> הוא הארגז המפסיק בין השולחני להבאים אליו:
### סעיף לו
 <strong>הלוקח פירות מחבירו או ששלח לו חבירו פירות ומצא בהן מעות הרי אלו שלו</strong><br> ודוקא בלקחן מתגר או מב"ב שקנאן מתגר, וה"ה במצאן תגר גופי' שקנה מבע"ה ומצאן אחר שכבר שהו בידו בכדי שיערבן בפירותיו, דאז אפילו יודע ממי קצאן, כבר נתיאש המוכר. אבל בע"ב שלקח מבע"ב שדש בעצמו או ע"י בני ביתו ומצאן קודם ששהו כשיעור הנ"ל, אפילו אין סימן יחזיר, דשלהן הוא [רס"ב י"ז]:
### סעיף לז
 <strong>אם היו צרורין נוטל ומכריז</strong><br> מדיש סי' לא נתיאש. ולפע"ד אפשר דאחנות וחנווני נמי קאי ודלא כי"א הנ"ל סי' ל"ג [ועי' סמ"ע ר"ס סקי"ח]:
### סעיף לח
 <strong>אף השמלה היתה בכלל כל אלה</strong><br> בכלל הכתוב, כל אבידת אחיך:
### סעיף לט
 <strong>למה יצאת</strong><br> דכתיב וכן תעשה לשמלתו:
### סעיף מ
 <strong>שיש בה סימני'</strong><br> דאז לא מיאש מסתמא, אבל בשמע דאמר וי לחסרון כיס, אפילו יש סי' הוה שלו. ודוקא באבידה, אבל בחוב שיש לו על א', אפילו אמר הכי לא מיאש [רס"ב ה']:
### סעיף מא
 <strong>ויש לה תובעים</strong><br> מדאין שמלה נעשית מאליה, ובעליה תובעי' אותה, לאפוקי בהניחה בעליה במקום שאינו משתמר, שאין בעליה תובעין אותה, דאבידה מדעת היא [כנ"ל כוונת רש"י הכא, ומתורץ קו' תוס' [בב"ק דס"ו א']:
### סעיף מב
 <strong>עד כדי שידעו בו שכניו</strong><br> שכיני המקום שנמצאת שם האבידה:
### סעיף מג
 <strong>ואחר הרגל האחרון</strong><br> ר"ל השלישי:
### סעיף מד
 <strong>כדי שילך</strong><br> השומע ההכרזה:
### סעיף מה
 <strong>לביתו שלשה ויחזור שלשה</strong><br> כשירגש שהוא אבדה. והא דאמרי' [תענית ד"י] דשיעור הילוך מירושלים לקצה א"י ט"ו יום. עכ"פ מדיש שהולך כן בג"י הוא יפרסם ההכרזה בביתו ובאבידה הקילו [ש"ע]:
### סעיף מו
 <strong>ויכריז יום אחד</strong><br> ר"ל כשיחזור ימצא עדיין להמוצא שמכריז יום א' יבוא זה ויתן סי' [ודברי הר"ב תמוהין ועי' תוס' כ"ב ב' ד"ה או]. ובזה"ז מכריזין בביה"כ אחר התפלה [רס"ז ג']:
### סעיף מז
 <strong>אמר את האבדה</strong><br> נ"ל דר"ל אפילו הכריז סתם, "מצאתי דבר" וזה אומר דבר פלוני שלי מצאת:
### סעיף מח
 <strong>ולא אמר סימניה לא יתן לו</strong><br> עד שיביא עדים שהיא שלו:
### סעיף מט
 <strong>עד דרוש אחיך אותו עד שתדרוש את אחיך אם רמאי הוא אם אינו רמאי</strong><br> וקיי"ל דבאין עדים שאינו רמאי צריך שיאמר סימן מובהק, דהיינו מדה או משקל או מנין, או נקב בצד פלוני וכדומה [רס"ז ו']:
### סעיף נ
 <strong>כל דבר</strong><br> שנמצא:
### סעיף נא
 <strong>שעושה ואוכל</strong><br> שמשתכרת כהוצאת אכילתה:
### סעיף נב
 <strong>יעשה ויאכל</strong><br> אף שכלו ימי ההכרזה הנ"ל לא ימכרם עדיין, דניחא ליה לבעל האבידה בבהמתו:
### סעיף נג
 <strong>ודבר שאין עושה ואוכל</strong><br> ר"ל שאינה משתכרת כדי אכילתה:
### סעיף נד
 <strong>ימכר</strong><br> אף קודם שכלו ימי ההכרזה הנ"ל:
### סעיף נה
 <strong>והשבותו לו ראה היאך תשיבנו לו</strong><br> ולא פי' מתני' בב' מיני' אלו עד כמה יקיימן, ובברייתא מפרש, דפרה וחמור ותרנגולת המטלת ביצים, יקיימן י"ב חודש, ועגל וסייח הרועים, מקיימן ג' חדשים, ושל פיטום רק ל' יום, ואוזים ותרנגולים זכרים גדולים ל' יום, וקטנים וכל דבר שטיפולו מרובה משכרו, ג' ימים, ואחר זמנים הנ"ל מוכרן בב"ד. וי"א דא"צ ב"ד, רק שמן ולוקחן לעצמו [רס"ז]:
### סעיף נו
 <strong>לפיכך אם אבדו אין חייב באחריותן</strong><br> וקיי"ל כר"ט דישתמש במעות, וחייב באונסן אפילו קודם שנשתמש בהן. ונל"פ דאפילו מצאן צרורים [עיין פ"ג מי"א] דהכא שאני דלא גלי דעתי' שצררן לפני המוצא, וגם במצאן מותרים לא דמי הכא למפקיד אצל בעל הבית התם שלא ישתמש בהן, דהתם שאני דלא על דעת שישתמש בהן הפקידן בידו משא"כ הכא. מיהו במצא מעות לא ישתמש בהן, וכ"כ בכל אבידה עצמה, ואפ"ה באבדו י"א דהוה כש"ש וי"א דדינו כש"ח [שם]:
### סעיף נז
 <strong>מצא ספרים קורא בהן אחת לשלשים יום</strong><br> שלא יתעפשו:
### סעיף נח
 <strong>ואם אינו יודע לקרות גוללן</strong><br> מתחלתן לסופן כל ל' יום:
### סעיף נט
 <strong>אבל לא ילמוד בהן בתחלה</strong><br> דבר שלא למד עדיין:
### סעיף ס
 <strong>ולא יקרא אחר עמו</strong><br> בב' עניינים, אבל בענין א' שרי. אבל בג' אפילו בכה"ג אסור [שם]:
### סעיף סא
 <strong>מצא כסות מנערה אחת לשלשים יום</strong><br> אבל טפי מזה או בפחות מזה, לא דמתקלקל:
### סעיף סב
 <strong>ושוטחה לצרכה אבל לא לכבודו</strong><br> אפילו הוא ג"כ לצרכה:
### סעיף סג
 <strong>משתמש בהן לצרכן אבל לא לשחקן</strong><br> ר"ל בתשמיש ששוחק מגוף הכלי, כגון באש וכדומה:
### סעיף סד
 <strong>כלי זהב וכלי זכוכית</strong><br> שאינן מחלידין:
### סעיף סה
 <strong>מצא שק או קופה</strong><br> [פאסס]:
### סעיף סו
 <strong>וכל דבר שאין דרכו ליטול</strong><br> שאם היה שלו היה בוש מליטלן. ולא חשש שיגנבו ביני ביני קודם שיקרא אחר:
### סעיף סז
 <strong>הרי זה לא יטול</strong><br> א"צ ליטלן להחזירן [רס"ג]:
### סעיף סח
 <strong>איזו היא אבדה</strong><br> שניכר שלא ידעו בעלים שהיא שם:
### סעיף סט
 <strong>מצא חמור או פרה רועין בדרך</strong><br> ביום דוקא:
### סעיף ע
 <strong>חמור וכליו הפוכין פרה רצה בין הכרמים</strong><br> שמזקת ברגליה, וברועה בכרם יחזיר משום נזק הכרם ומשום הקנס שישלם בעל הפרה מדינא דמלכותא [רס"א]:
### סעיף עא
 <strong>החזירה וברחה החזירה וברחה אפילו ארבעה וחמשה פעמים חייב להחזירה</strong><br> קמ"ל דלא אמרינן מדברחה איזה פעמים פשע בעל אבידה דמדידע דנקטה נגרי ברייתא הו"ל לשמרה יפה [כב"ק קי"ח ב']:
### סעיף עב
 <strong>השב תשיבם</strong><br> מדכתיב השב, שהוא המקור, שכולל ההוה והעתיד, והיינו אפילו ק' פעמים:
### סעיף עג
 <strong>היה בטל מסלע לא יאמר לו תן לי סלע</strong><br> דהרי כשישתכר סלע, היה צריך לטרוח הרבה במלאכתו:
### סעיף עד
 <strong>אלא נותן לו שכרו כפועל בטל</strong><br> שאומדין כמה רוצה ליטל פחות משכרו שהיה משתכר, כשלא יטריח במלאכה כבידה כמלאכתו, ויתעסק במלאכה קלה הימנה כהשבת אבידה. ואם שכר השבת האבידה היא יותר משכר מלאכתו, והחזיר, א"צ ליתן רק שכר מלאכתו, וכל זה באין בעלים כאן, דבישנם כאן ולא התנה המשיב, הפסיד לנפשו המותר משכר ההשבה [רס"ה] (ועיין לעיל בב"ק פ"י מ"ד):
### סעיף עה
 <strong>אם יש שם בית דין מתנה בפני בית דין</strong><br> שיטול כל מה שהפסיד:
### סעיף עו
 <strong>אם אין שם בית דין</strong><br> והפסידו טפי משכר ההשבה:
### סעיף עז
 <strong>מצאה ברפת</strong><br> שאינה משתמרת ואינה מתאבדת:
### סעיף עח
 <strong>אין חייב בה</strong><br> וברפת חוץ לתחום י"א דחייב, והכל לפי הענין [ר"ס א']:
### סעיף עט
 <strong>ואם היתה בית הקברות</strong><br> והוא כהן או כזיר:
### סעיף פ
 <strong>לא יטמא לה</strong><br> דאין עשה אע"ג דאיכא לא תעשה בהדה, דוחה ללא תעשה ועשה, ובעבר, לוקין עלה:
### סעיף פא
 <strong>אם אמר לו אביו היטמא</strong><br> אף דהשתא הו"ל ב' עשה, מורא אב והשבת אבידה:
### סעיף פב
 <strong>או שאמר לו אל תחזיר</strong><br> והאבידה במקום שמחוייב להחזיר, וקמ"ל אף דהו"ל שב ואל תעשה:
### סעיף פג
 <strong>לא ישמע לו</strong><br> דאסור לשמוע בקול האבות כשיצוו לחטוא:
### סעיף פד
 <strong>פרק וטען</strong><br> הרואה בהמת חבירו רובצת תחת משאה, תוך רס"ו אמה וד' טפחים ממנו, דאז חייב לעזרה [רע"ב]:
### סעיף פה
 <strong>עזוב תעזוב</strong><br> עי' סי' ע"ב:
### סעיף פו
 <strong>הלך</strong><br> בעל הבהמה:
### סעיף פז
 <strong>זקן</strong><br> ת"ח:
### סעיף פח
 <strong>או הולה חייב</strong><br> חייב הפוגעו לפרוק לבדו., וה"ה באין בעליה שם. ובבהמת עכו"ם והמשא של ישראל, ועכו"ם מחמר אחריה, י"א דפטור וי"א דאפילו בהמה ומשא של עכו"ם חייב לעזור, משום צער בע"ח, דקיי"ל דהוה דאורייתא [שם]:
### סעיף פט
 <strong>מצוה מן התורה לפרוק</strong><br> בחנם:
### סעיף צ
 <strong>אבל לא לטעון</strong><br> אבל בשכר חייב [שם]:
### סעיף צא
 <strong>משאוי שיכול לעמוד בו</strong><br> מדהוי סגי למכתב תחת משא ולא קיי"ל כן:
### סעיף צב
 <strong>אבדתו ואבדת אביו אבדתו קודמת</strong><br> כששוויין שוה, דכיבוד רק משל אב [כי"ד ר"מ], [ונ"ל דבאביו כאן ומצוה ולבקש אבידתו, של אביו קודמת, דהרי אפילו בזורק ארנקי שלו לים מחוייב לשתוק. ואף דיש לחלק, דהכא גרע מדמפסיד בעצמו. י"ל דהכא עדיף מדמצווהו וחייב בכבודו לשמוע בקולו, וגם הכא עדיף דהאב מרוויח עי"ז, ולא גרע הך עדיפותא, מעדיפות שוייא, שאז היה חייב להחזיר. ועכ"פ פשוט דחייב האב לשלם לו אבידתו [כי"ד ר"מ ח']. ולתוס' הכא, דוקא בשגוף האב נהנה מההפסד. כגון שא"ל שחוט לי בהמתך, חייב לשמוע בקולו, ולא בא"ל הניח אבידתך ותן לי לאכול]:
### סעיף צג
 <strong></strong><br> ודוקא ברבו מובהק, שרוב חכמתו ממנו. מיהו בשילם אביו או אחר שכר לימודו, הן קודמין לרבו [י"ד רמ"ב]:
### סעיף צד
 <strong>ואם אביו חכם</strong><br> שקול כרבו:
### סעיף צה
 <strong>של אביו קודמת</strong><br> אף דרבו הביאו לעה"ב אפ"ה מדאביו חכם, ודאי גם הוא למדו בינקותו וסייע להביאו לעה"ב:
### סעיף צו
 <strong>ואם היה אביו חכם</strong><br> אף שאינו שקול כרבו, מדאיכא צערה דגופא בהנך תרתי, אביו קודם [שם], ונ"ל דנקט ג' בבי, דבאבידה איכא הפסד ממון, ובמשא מיירי, במשא שאינה כבדה, וליכא אלא אבידת הכבוד [כמגילה כ"ח א'] ולהכי לא מחלק גבה בין שהיה חכם או לא, דבכל גוונא רבו קודם, ובפדיון דיש צער בגוף אין חילוק בין שאביו שקול כרבו או לא:
## פרק ג
### סעיף א
 <strong>המפקיד אצל חבירו</strong><br>הקדמת פרק זה, ד' שומרים הן, שומר חנם, שומר שכר, שוכר, ושואל. וכך דינן, שומר חנם, אינו חייב לשלם כשנפסד רק בפשע או שלח בה יד, דהיינו שהשתמש בהפקדון, ושומר שכר ושוכר, חייבים גם בגניבה ואבידה, ושואל חייב גם בנאנסה, ורק במתה מחמת מלאכה פטור. וכל ד' שומרין כשפטורים מלשלם, חייבין לישבע שבועת השומרים דהיינו שישבע שנגנבה או נאנסה או שמתה מחמת מלאכה, ונשבע ע"י גלגול שלא פשע ושלא שלח בה יד [ר"ל שלא נהנה ממנה או ממלאכתה [רצ"ד ש"ך סק"ד], דהא דאמרה תורה שבועת ה' תהיה וגו' אם לא שלח ידו, אין הכוונה שעיקר השבועה היא שלא שלח יד, רק ה"ק קרא, אם לא שלח ידו אז שבועת ה' תהיה שנגנבה. ולפ"ז ביש עדים שנגנבה, דאז פטור מעיקר השבועה, א"צ לשבע נמי שלא פשע ושלא שלח יד. וי"א דגם שלא פשע הוא עיקר השבועה, והגלגול הוא רק שלא שלח בה יד, דבלא גלגול אינו משביעו על זה להחזיקו כגזלן [שם ב'], מיהו אפילו כשמשלם השומר, צריך עכ"פ לשבע שבועה דרבנן בנקיטת חפץ שאינה ברשותו., כשהוא דבר שאינו מצוי לקנות, דחיישי' שמא עיניו נתן בה [רצ"ה].
 בשומר חנם מיירי, מיהו ה"ה בשומר שכר רק נקט ש"ח לרבותא אע"ג דרק להנאת חבירו באה לידו אפ"ה כששלם זכה בגוף הפרה. א"נ קמ"ל אע"ג דפשע, דהרי כל חיובו רק בפשע אפ"ה קנה כפל:
### סעיף ב
 <strong>בהמה או כלים</strong><br> קמ"ל בהמה אף דמרובה כפילה, דאפשר בד' וה', וקמ"ל כלים, אף דלא טרח בשמירתן, אפ"ה כשמשלם מקני לי' כל שבחא דלה דמעלמא:
### סעיף ג
 <strong>ונגנבו או שאבדו</strong><br> אפילו טוען שומר שפשע בגניבתה קני כפילא. ונקט אבידה, אע"ג דלית בה כפילא, אפשר בה רווח כשתתיקר אחר שישלם.
### סעיף ד
 <strong>שילם</strong><br> שיווי הפקדון:
### סעיף ה
 <strong>ולא רצה לישבע</strong><br> שבועת השומרין דהיינו שלא שלח בה יד, ושלא פשע, ושאינה ברשותו [וסי' ש'פ'ר]:
### סעיף ו
 <strong>שהרי אמרו שומר חנם נשבע ויוצא</strong><br> ר"ל ופטור מלשלם:
### סעיף ז
 <strong>נמצא הגנב</strong><br> הרי משלם וכו':
### סעיף ח
 <strong>משלם תשלומי ארבעה וחמשה למי משלם למי שהפקדון אצלו</strong><br> דאמרינן בשעה שמסרו להשומר מסתמ' הי' דעתו שכשתאבד אפילו בפשיעה וירצה לשלם כפי שוויי' בשעה שנאבדה, יקנה מעכשיו הפקדון וכל שבחו דמעלמא ככפל וד' וה' ויוקרא, כל שיבוא הרווח אחר התשלומין [ש"ך רצ"ה ז' וסק"ט], אבל לא שבחא דמגופה, כגיזה וולדות. וסגי בשאמר בב"ד הריני משלם [עי' רא"ש אות ב'. והא דנקט שילם ממש. ה"ט. מדבעי למתני ולא רצה לשבע, והיינו לא רצה לעמוד בשבועתו [כמ"ש תוס'], ור"ל דקמ"ל דאפי' נשבע כבר, אפ"ה כששוב משלם קנה הכפל, והרי בשנשבע כבר, דוקא כששילם ממש קנה הכפל, והא דנקט מתני' בש"ח. היינו משום דמתני' סתמ' קתני נגנבה אפי' עדים, ועל כרחך בנגנבה בעדים מיירי, מדמשלם הגנב, ובנגנבה בעדים לא קנה השומר שכר הכפל בדיבורו, מדלא מצי פטיר נפשי' בכלום. והא דקאמר למי שהפקדון אצלו, ולא קאמר לשומר, קמ"ל דאפילו הפקידו שומר שוב לשומר, אף שאינו רשאי. אם אמר השני הריני משלם קנה כפל. אמנם כשחייב מדינא לשלם, כש"ש שטען נגנבה וש"ח שטען שפשע, דוקא כשהתרצה מעצמו בב"ד לשלם קנה הכפל, אבל בהכריחוהו ב"ד לשלם, אפילו כבר גבו ממנו לא קנה הכפל. אולם שואל לא קנה בשום אופן בדיבורו, עד שישלם ממש, ובאטרחי' בב"ד. גם בכה"ג לא קנה הכפל]:
### סעיף ט
 <strong>נשבע ולא רצה לשלם</strong><br> אבל בנשבע ושילם אח"כ, קנה שבח דמעלמא, מיהו אז דוקא כשישלם ממש וכמ"ש לעיל [תוס' ב"מ דל"ד א' ד"ה אלא].
### סעיף י
 <strong>השוכר פרה מחבירו והשאילה לאחר</strong><br> מיירי שהרשוהו להשאיל' בימי שכירתו, או שהשאיל אף שאינו רשאי [סמ"ע ש"ז סק"ה]:
### סעיף יא
 <strong>ומתה כדרכה</strong><br> באונס:
### סעיף יב
 <strong>ישבע השוכר</strong><br> להמשכיר:
### סעיף יג
 <strong>שמתה כדרכה והשואל</strong><br> שחייב באונסין:
### סעיף יד
 <strong>א"ר יוסי כיצד הלה עושה סחורה בפרתו של חבירו אלא תחזור פרה לבעלים</strong><br> והכי קיי"ל [ש"ז]:
### סעיף טו
 <strong>ואיני יודע איזה מכם</strong><br> והן ג"כ מסופקין:
### סעיף טז
 <strong>הפקיד לי מנה</strong><br> אבל א' מכם הפקיד אצלי, והוא והן אינן יודעין מי, פטור, אפי' ברוצה לצאת ידי שמים [שם]:
### סעיף יז
 <strong>נותן לזה מנה ולזה מנה שהודה מפי עצמו</strong><br> מן הדין נותן המנה וחולקין, ולא יהא מונח עד שיבוא אליהו, מדהן עצמן מסופקין לא יודו עי"ז, אבל מיירי הכא בבא לצאת ידי שמים [ש' ושס"ה] [ועי' פ"י דב"ק מ"ז]:
### סעיף יח
 <strong>זה אומר שלי מאתים וזה אומר שלי מאתים</strong><br> לרי"ף ורמב"ם מיירי שהפקידו כל הג' מאות בכרך א', דאל"כ חייב לשלם לכל א' ר', מדפשע שלא כ' שם כל א' בכיס שלו. ולרש"י מיירי אפי' בב' כרכים, רק שהפקידו זה בפני זה, מדלא קפדו הן עצמן אהדדי, גם הוא לא הקפיד למרמי אנפשיה של מי הן הר':
### סעיף יט
 <strong>והשאר יהא מונח</strong><br> אצלו, וי"א אצל הב"ד:
### סעיף כ
 <strong>עד שיבא אליהו</strong><br> או עד שיודו. ואי"ל לרש"י מדתבע כל א' ר' והוא הודה ק', והשאר אינו יודע, הו"ל מחוייב לשבע ואינו יכול לשבע ומשלם [כפ"ח מ"ב]. י"ל דהכא מדהודה כל הש' לשניהן, והכפירה וההודאה הוא רק בין המפקידין, אינו מחוייב שבועה כלל. מיהו בבא לצאת יד"ש, י"א דגם בכה"ג חייב ליתן לכל א' ר':
### סעיף כא
 <strong>אלא הכל יהא מונח עד שיבא אליהו</strong><br> וקיי"ל כת"ק [שם]:
### סעיף כב
 <strong>והשאר יהא מונח עד שיבא אליהו</strong><br> קתני ק' ור' לרבותא דר' יוסי, דאע"ג דאין הפסד בחלוקה, אפ"ה הכל יהא מונח, וקתני כלים לרבות' דרבנן דאף שכשימכרו או ישברו הכלי הגדול אפשר שיפסיד עי"ז בעל הכלי הגדול, ושמא יתברר אח"כ ששלו הייתה, אפ"ה ל"א יהא מונח.
### סעיף כג
 <strong>המפקיד פירות אצל חבירו אפילו הן אבודין</strong><br> ע"י רקבון או עכברים:
### סעיף כד
 <strong>לא יגע בהן</strong><br> למכרן, דניחא ליה להמפקיד במעט שישאר משלי יותר ממרובה של אחר. ודוקא בנחסר כפי המורגל, אבל ביותר מזה יודיע להמפקיד, ובאינו בעיר, מוכרן בב"ד וכן מוכח דאל"כ מ"ש הכא מהך דפ"ב מ"ז:
### סעיף כה
 <strong>מפני שהוא כמשיב אבידה לבעלים</strong><br> וקיי"ל כת"ק [רצ"ב]:
### סעיף כו
 <strong>המפקיד פירות אצל חבירו</strong><br> ועבר ועירבן הנפקד בפירותיו שאינן מדודין:
### סעיף כז
 <strong>הרי זה יוציא לו חסרונות</strong><br> כשמחזירן לו ינכה כמורגל לחסור בכל שנה:
### סעיף כח
 <strong>לחטין ולאורז</strong><br> קלוף:
### סעיף כט
 <strong>תשעת חצאי קבין לכור</strong><br> הכור הוא ל' סאין והסאה ו' קבין, לפ"ז ינכה חלק המ':
### סעיף ל
 <strong>תשעה קבין לכור</strong><br> הוא חלק הכ':
### סעיף לא
 <strong>שלש סאין לכור</strong><br> הוא חלק הי':
### סעיף לב
 <strong>הכל לפי המדה</strong><br> כן לכל כור:
### סעיף לג
 <strong>הכל לפי הזמן</strong><br> כן לכל שנה, והיינו לפי חשבון מה שנשתייר אחר החסרון שמשנה הקודמת [כעשוריית' דבי רבי [כתובות ס"ח א'], כך נ"ל, ומתורץ קו' ל"ש דבשהפקיד י' כורין כוסמין על י' שנים. לבסוף לא יתן לו כלום]:
### סעיף לד
 <strong>אלא אינו מוציא לו חסרונות אלא לכור אחד בלבד</strong><br> וקיי"ל כת"ק:
### סעיף לה
 <strong>רבי יהודה אומר אם היתה מדה מרובה</strong><br> י' כורין:
### סעיף לו
 <strong>אינו מוציא לו חסרונות מפני שמותירות</strong><br> ר"ל שכשהחזירן היו מדה מרובה, דהיינו שקבלן בקיץ יבישות ומחזירן בחורף כשנתנפחו הגרעינין, מותירות במדה יותר ממה שנחסר מהעכברים, והכי קיי"ל. מיהו ר' יהודה דקאמר דרק בשהפקיד י' כורין אינו מנכה חסרונות מפני שמותירות, ע"כ דכר' יוחנן בן נורי ס"ל דרק לכור א' מנכה, לפיכך קאמר שפיר דהמותר מי' כורין משלים החסרון של כור א'. ודו"ק. ובהא לא קי"ל כוותי', אלא דכך מנכה לכל כור, וקי"ל נמי דכל כור יש בו מותר כהחסרון שבו.
### סעיף לז
 <strong>יוציא לו שתות ליין</strong><br> בהפקיד יין, ועירבו ביינו שאינו מדוד, מנכה שתות שהקנקני' בולעין, בצירוף מעט מהשמרי' שנשאר בקנקנים:
### סעיף לח
 <strong>רבי יהודה אומר חומש</strong><br> וקיי"ל כת"ק [שם]:
### סעיף לט
 <strong>יוציא לו שלשת לוגין שמן למאה</strong><br> דשמן מדהוא עב טפי מיין, סגי ליה בג' לוגין למאה, דאינו נבלע כ"כ הרבה כביין דהיינו לוג וכו':
### סעיף מ
 <strong>רבי יהודה אומר אף המוכר שמן מזוקק לחבירו כל ימות השנה</strong><br> ר"ל כשמכר לו שמן סתם, והלוקח נוטלו מעט מעט מהמוכר, וביני ביני מזדקק השמן אצל המוכר:
### סעיף מא
 <strong>הרי זה מקבל עליו לוג ומחצה שמרים למאה</strong><br> ומנכה לו מוכר ללוקח כן [עי' דכ"ט ב', דהכל לפי המנהג].
### סעיף מב
 <strong>המפקיד חבית אצל חבירו ולא יחדו לה הבעלים מקום</strong><br> לומר לשומר זוית זו השאילני:
### סעיף מג
 <strong>וטלטלה ונשברה</strong><br> באונס:
### סעיף מד
 <strong>אם מתוך ידו נשברה לצרכו</strong><br> שטלטלה לתשמישו, ונשתמש בה:
### סעיף מה
 <strong>לצרכה</strong><br> לצורך החבית שלא יפסיד:
### סעיף מו
 <strong>אם משהניחה נשברה</strong><br> שאחר תשמישו הניחו במקום המשתמר, ונשברה:
### סעיף מז
 <strong>בין לצרכו בין לצרכה פטור</strong><br> דמשהחזיר' אחר תשמישה, חזרה לרשות בעלי' כבתחילה, ואפילו לא הודיע לבעלי' שנשתמש בה והחזירה. ובבא זו ר' ישמעאל היא, דס"ל כשמחזיר הגזלן א"צ להודיע לבעלים [עי' ב"ק פ"י מ"ח] ונקט לא יחדו לה בעלים מקום לרבותא, דאף שלא החזירה למקום המיוחד לה אפ"ה פטור בנשברה אחר שהחזירה, ומכ"ש בהחזירה למקום שיחד לה:
### סעיף מח
 <strong>יחדו לה הבעלים מקום וטלטלה ונשברה בין מתוך ידו ובין משהניחה לצרכו חייב לצרכה פטור</strong><br> הך בבא ר"ע היא, דס"ל דגזלן שלא הודיע לבעלים שהחזירה, עדיין חייב באונסיה, ונקט רבותא איפכא, אף דהחזירה למקום המיוחד לה, אפ"ה בנשברה חייב באונסי'. וקיי"ל כר"ע [רצ"ב ו']:
### סעיף מט
 <strong>צררן</strong><br> בסודר.
### סעיף נ
 <strong>והפשילן לאחוריו</strong><br> אף דשמר כראוי, עכ"פ כספים, בדרך אין להן שמירה רק בידו ממש, או קשורים על בטנו לפניו, ובביתו צריך לקברם וטפח עפר ע"ג. וקיי"ל דבמקום שאין גנבים מצויין, סגי כשישמרם כשלו [רצ"א ט"ו]:
### סעיף נא
 <strong>או שמסרן לבנו ולבתו הקטנים</strong><br> אבל גדולים, ישבע הנפקד שמסר להן, והן נשבעין ששמרו כראוי, שכל המפקיד על דעת בני ביתו מפקיד. מיהו בפשעו ואין להן לשלם, י"א דהשומר חייב לשלם, וי"א דפטור. ודוקא במעות צריכים שניהן לשבע, אבל בדבר מסויים ככלי וכדומה, א"צ לשבע רק השני [רצ"א כ"ג וכ"ד]:
### סעיף נב
 <strong>ונעל בפניהם שלא כראוי</strong><br> ר"ל או נעל בפני המעות שלא כראוי.
### סעיף נג
 <strong>ואם שמר כדרך השומרים</strong><br> נ"ל דר"ל אם דרך השומרין לשמור כן ולבלי להטמין בקרקע:
### סעיף נד
 <strong>המפקיד מעות אצל שולחני</strong><br> [וועכסלער] שצריך תמיד למעות, וה"ה בהפקיד ספרים אצל ת"ח, מותר ללמוד בהן באין לו כמותן, דהו"ל כשולחני, אבל בחתומין או אצל ע"ה אסור אפילו רק להעתיק ממנו אות א' [רצ"ב כ']:
### סעיף נה
 <strong>אם צרורין</strong><br> בקשר משונה:
### סעיף נו
 <strong>לא ישתמש בהן</strong><br> נ"ל דר"ל אפילו אינו רוצה לפתוח הקשר ולהוציא המעות, רק להשתמש עם גוף הצרור:
### סעיף נז
 <strong>לפיכך אם אבדו אינו חייב באחריותן</strong><br> דרק שומר חנם הוה.
### סעיף נח
 <strong>מותרין</strong><br> בלי קשר משונה:
### סעיף נט
 <strong>ישתמש בהן לפיכך אם אבדו חייב באחריותן</strong><br> בהשתמש בהן כבר, אז אפילו אחר שהחזירן חייב באונסין כשואל, ובלא השתמש עדיין בהן, חייב כש"ש בגניבה ואבידה:
### סעיף ס
 <strong>לפיכך אם אבדו אינו חייב באחריותן</strong><br> ולמרדכי, אנן שאין פרנסתינו רק במו"מ, כ"ע דינן כשולחני [רצ"ב]:
### סעיף סא
 <strong>השולח יד בפקדון</strong><br> בשליחות יד שמחסרו, אז כשהגביהו לחסרו, מיד חייב באונסיה, ואפילו אחר שהחזירה, מדהו"ל כגזלן, אבל שליחות יד שאינו מחסרה, אינו חייב באונסין עד שישתמש, ואחר שהחזירו דינו כשאר שומר, מדלא הו"ל רק כשואל שלא מדעת [רצ"ב]:
### סעיף סב
 <strong>בית שמאי אומרים ילקה בחסר וביתר</strong><br> דבשלח יד בבהמה מעוברת, ואח"כ ילדה, או טעונה וגזזה אחר ששלח יד, ונאבדו שניהן, משלם כשעת הגזילה., ובנטענה או נתעברה אחר ששלח יד ונאבדו שניהן, משלמה כשהיא השתא:
### סעיף סג
 <strong>ובית הלל אומרים כשעת הוצאה</strong><br> ר"ל כשעה ששלח יד, שאז הוציאה מרשות בעלים:
### סעיף סד
 <strong>רבי עקיבא אומר כשעת התביעה</strong><br> העמדה בדין בין שנתייקר או הוזל אז. וקיי"ל כב"ה מיהו ביוקרא וזולא כ"ע מודו דהדין כב"ש [רצ"ב] ועי' רפ"ט דב"ק:
### סעיף סה
 <strong>החושב לשלוח יד בפקדון</strong><br> שאמר בפני עדים שישלח יד:
### סעיף סו
 <strong>בית שמאי אומרים חייב</strong><br> דכתיב על כל דבר פשע, אפילו רק דיבר:
### סעיף סז
 <strong>אם לא שלח ידו במלאכת רעהו</strong><br> ודבר פשע דרשו ב"ה לרבות בשלח יד ע"י דיבור לשליח, אף דידע השליח שעושה עבירה, יש שליח לעבירה הכא. וחייב שולחו [שם]:
### סעיף סח
 <strong>כיצד</strong><br> חייב שולח יד:
### סעיף סט
 <strong>הטה את החבית</strong><br> שלא הגביה כולה ונקט הטייה לרבותא, דאע"ג שהטה לא מחשב הגבהה:
### סעיף ע
 <strong>ונטל הימנה רביעית ונשברה</strong><br> אח"כ אפילו באונס.
### סעיף עא
 <strong>אינו משלם אלא רביעית</strong><br> אבל בהחמיצה ע"י שנטל הרביעית, חייב, דגירא דיליה הוא:
### סעיף עב
 <strong>הגביהה</strong><br> על דעת שיטול רביעית:
### סעיף עג
 <strong>ונטל הימנה רביעית</strong><br> לאו דוקא. אלא ר"ל הגביה ע"מ ליטל, אפילו לא נטל, אפ"ה חייב בכולה ועי' לעיל ס"א:
## פרק ד
### סעיף א
 <strong>הזהב</strong><br>הקדמת פרק זה, צריך להקדים ג' דברים. (א) דבר תורה במכירה רק מעות קונות, רק חכמים תקנו דכל שלא התנה בפירוש שיהיה מעות קונות, לא יהיו מטלטלין נקנין רק בהגבהה או משיכה, והטעם, דחששו חז"ל שמא כשיתן הלוקח הדמים קודם שימשך החפץ, ישרף או יאנס המפץ ברשות המוכר, ולא ישתדל בהצלתו, משא"כ כשתקנו שמעות אינן קונות, לא חששו שלא יטרח המוכר להציל המעות, דהרי חייב באחריותן אפילו הן בעין, דעדיף טפי ממעות פקדון מותרין [פ"ג סי' צ"ה], ותו דודאי יציל המעות, מדאין טורח בהצלתן. (ב) אמנם בליכא למיחש להכי, דהיינו בהיה הבית שבו המטלטלין, מושכר ללוקח, ואח"כ קנה המטלטלים שבו, או בהיה החפץ הנמכר מונח בבית הלוקח שמושכר למוכר, אף שאין הלוקח דר שם, עכ"פ כיון שהלוקח מצוי אצל המטלטלין, קנה במעות [קצ"ח סמ"ע ט' וש"ך ה']. ומה"ט כששכר מטלטלין, מדג"כ ליכא למיחש להתעצלות המשכיר בהצלתן, י"א דקנה בכסף [שם]. (ג) ומעתה צריך לבאר מהו מעות ומהו מטלטלין. מטבעות של כל מיני מתכות [או שאר דבר שתיקן המלכות שיהיה כמטבע [כטרעזארשיין] וכדומה], דין מעות יש להן נגד מטלטלין ממש, או נגד מטבעות כמותן, אבל במכר מטבע של מין זה במטבע של מין אחר, אז אותו מין שהוא חריף וקל יותר להוציאו, הוא הנקרא מעות, ושכנגדו נקרא פירות שקונה במשיכתן את המעות שכנגדו. ומפרש תנא בפרקן איזה מטבע חריף יותר ונקרא מעות, ואיזה שאינו חריף ונקרא פירות:
 מטבע זהב:
### סעיף ב
 <strong>קונה את הכסף</strong><br> מטבע כסף:
### סעיף ג
 <strong>והכסף אינו קונה את הזהב</strong><br> דכסף קל טפי להוציאו יותר משל זהב ושל נחושת, לפיכך כשמשך הזהב או הנחושת, נתחייב שכנגדו ליתן לו המטבע כסף כפי שפסק, אבל במשך המטבע כסף, ולא קיבל עדיין המטבע של זהב או נחושת. עדיין שניהן יכולין לחזור בהן [ר"ג]:
### סעיף ד
 <strong>הנחושת</strong><br> מטבע נחושת:
### סעיף ה
 <strong>מעות הרעות</strong><br> שאין יוצאין באותה מדינה. וי"א אפי' ביוצאין באותה מדינה בדוחק:
### סעיף ו
 <strong>אסימון</strong><br> בלשון יון נקרא מטבע שאין עליה צורה אסעמיינאס, וחז"ל כדרכן הכריחו המלה להתייהד ונתנו לה משקל עברות. כמו קמצן וותרן [ובזה מיושב קו' תוס' לרש"י ע"ש]:
### סעיף ז
 <strong>והמטבע אינו קונה את המטלטלין</strong><br> קמ"ל דמטלטלין קונין לאסימן ומעות הרעות, אבל הן אינן קונין למטלטלין:
### סעיף ח
 <strong>זה הכלל כל המטלטלין קונין זה את זה</strong><br> לאתויי בהחליף כיס מעות בכיס מעות. אבל מטבע זהב בשל נחושת, י"א דנחושת פירא, וי"א דדהבא פירא. ומטבע כסף שלנו שרובן מעורבין בנחושת, הוה טיבעא לגבי מעות שמכסף מזוקק [ר"ג ה' ו']:
### סעיף ט
 <strong>כיצד</strong><br> זהב ונחושת שהוא פירא, קונה לכסף ולא להיפך:
### סעיף י
 <strong>משך הימנו פירות ולא נתן לו מעות אינו יכול לחזור בו</strong><br> כל א' מהן:
### סעיף יא
 <strong>אבל אמרו מי שפרע מאנשי דור המבול ומדור הפלגה</strong><br> בברייתא [דמ"ח א']מסיים ומאנשי סדום וממצרים בים, והכי קיי"ל [ר"ד]:
### סעיף יב
 <strong>הוא עתיד להפרע ממי שאינו עומד בדבורו</strong><br> והב"ד אומרים לפניו כן. וכן הקונה בכל דבר שנוהגין לקנות בו כדארויפגעלד, והאנדשלאג, ורושם בחבית ובסחורה, החוזר בו צריך לקבל מי שפרע. ובנהגו לקנות בהן קניין גמור, אינו יכול לחזור בו כלל [ר"א. ואילה"ק א"כ מה מקשה בש"ס [קידושין כ"ה ב'] פיל במה קנה, נחזי במה נהגו בני המדינה לקנות. ודוחק לומר דבמקום שאין מנהג מיירי. ונ"ל ע"פ מ"ש הש"ך [י"ד ק"צ סק"ג, ורש"ד סק"ב, ושמ"ב סק"מ, ושצ"א סק"ח] דבדבר שאינו מצוי לא אזלינן בתר מנהגא, ומכירת פיל אינו מצוי]: מיהו הקונה בדברים בלבד, א"צ לקבל מי שפרע, אבל נקרא מחוסר אמנה, וי"א דאפי' בתרי תרעי הוה מחוסר אמנה, אבל בקנה במעות אפילו בתרי תרעי צריך לקבל מי שפרע, ודוקא בחוזר מחמת יוקרא וזולא, אבל בחוזר לוקח מדנאנסו או נפסדו ביד המוכר. או שחושש שיטלהו גזלן וכדומה, בבירר כן א"צ לקבל מי שפרע [ר"ד]:
### סעיף יג
 <strong>רבי שמעון אומר כל שהכסף בידו ידו על העליונה</strong><br> ס"ל דרק מוכר יכול לחזור בו קודם משיכת הפירות ולא לוקח, ולא קיי"ל כן [שם]:
### סעיף יד
 <strong>האונאה</strong><br> דמוכר או לוקח שנתאנה במקח. אע"ג שכבר נתן המעות ומשך הפירות אפ"ה אם האונאה פחות משתות, היה מחילה. שתות קנה ומחזיר האונאה, יתר משתות, נתבטל המקח. ומפרש הכל התנא איך חשבינן השתות:
### סעיף טו
 <strong>ארבעה כסף</strong><br> ר"ל ד' מעה:
### סעיף טז
 <strong>מעשרים וארבעה כסף לסלע</strong><br> ר"ל דסלע הוא כ"ד מעה:
### סעיף יז
 <strong>שתות למקח</strong><br> ר"ל שתות ממה ששוה הדבר שקנה דאם המקח שוה כ"ד מעה, ונתן בעדו כ"ח מעה או כ' מעה, מחזיר המאנה האונאה. מיהו קיי"ל דשתות מעות נמי תנינא, דאם נתן כ"ד ושוה כ' או כ"ח, נמי מחזיר כל האונאה [רכ"ז]:
### סעיף יח
 <strong>עד מתי מותר להחזיר</strong><br> לתבוע האונאה כשהיא שתות או לבטל המקח כשנתאנה יתר משתות. ונקט מותר, דבחוזר בכה"ג אפילו מי שפרע ליכא:
### סעיף יט
 <strong>עד כדי שיראה לתגר או לקרובו</strong><br> ובנאנס מלחקור תוך הזמן, נותנין לו זמן טפי. מיהו מוכר שאין מקחו בידו להראותו לקרובו, חוזר בו לעולם, רק בדבר שכל מינו שוה נותנין לו זמן רק עד כדי שישאל עליו בשוק, וה"ה בבא לידו מקח כיוצא בו וידע שנתאנה ושתק, או במכר מחמת דוחקו למעות וידע שמכרו בזול, או שרוצה עתה לחזור מדנשתנה השער, בכל אלו אינו יכול לחזור בו [רכ"ז]:
### סעיף כ
 <strong>ושמחו תגרי לוד</strong><br> מדהיו בקיאין בסחורה ומוכרין ביוקר:
### סעיף כא
 <strong>כך אונאה לתגר</strong><br> אע"ג דבקי יכול לחזור בו, ולא אמרי' דמחל:
### סעיף כב
 <strong>אין אונאה לתגר</strong><br> וקיי"ל כת"ק [שם י"ד]:
### סעיף כג
 <strong>מי שהוטל עליו</strong><br> ר"ל מי שנתאנה יותר משתות:
### סעיף כד
 <strong>או תן לי מה שאוניתני</strong><br> וה"ה בנתאנה מוכר יכול לומר תן לי החפץ, או תן לי כל מה שאוניתני, אבל המאנה אינו יכול לחזור בו, רק יכול לומר למתאנה, או חזור במקחך או ישאר במה שנמכר ולא שאחזיר לך רק מה שאיניתך [שם]:
### סעיף כה
 <strong>כמה תהא הסלע</strong><br> ה"ה כל מטבע היוצא, לפי שיעורו:
### סעיף כו
 <strong>חסרה ולא יהא בה אונאה</strong><br> דאע"ג דבכל דבר שיעור אונאתו הוא שתות, במטבע שעשוי להוצאה, אפילו בפחות מכן לא מחל:
### סעיף כז
 <strong>ר"מ אומר ארבע איסרין</strong><br> לסלע:
### סעיף כח
 <strong>איסר לדינר</strong><br> והוא א' מכ"ד, דסלע ד' דנרין, ודינר ו' מעין, ומעה ב' פונדיון, ופונדיון ב' איסרין ואיסר ח' פרוטות [דובב ח' סי'] #א):
### סעיף כט
 <strong>פונדיון לדינר</strong><br> דהיינו א' מי"ב:
### סעיף ל
 <strong>שני פונדיונות לדינר</strong><br> הוא שתות, והכי קי"ל, וי"א דקיי"ל כר"י. מיהו מטבע שנמכר במשקל, בחסר מעט מהראוי חוזר [שם]:
### סעיף לא
 <strong>עד מתי מותר להחזיר</strong><br> בחסר המטבע שיעור הנ"ל. דלא דמי לחפץ [במ"ג] דבמטבע לאו כל אדם בקי בה:
### סעיף לב
 <strong>בכרכים</strong><br> עיר גדולה שיש בה שולחני:
### סעיף לג
 <strong>ער ערבי שבתות</strong><br> שמוציאה לצרכי שבת, יוודע אם מתקבלת בשווייה:
### סעיף לד
 <strong>אם היה</strong><br> זה שנתן הסלע:
### סעיף לה
 <strong>מכירה</strong><br> שהוא אותו הסלע שנתן לו:
### סעיף לו
 <strong>אפילו לאחר שנים עשר חדש מקבלה הימנו</strong><br> במדת חסידות כשירצה:
### סעיף לז
 <strong>ואין לו עליו אלא תרעומת</strong><br> כשמכירה ואפ"ה אינו רוצה לקבלו לחזרה, אין לו דין עליו, דהרי לא החזירו בזמן הראוי:
### סעיף לח
 <strong>ונותנה למעשר שני</strong><br> ר"ל מותר לחלל מעשר שני בשיווי סלע, על סלע חסירה כזה:
### סעיף לט
 <strong>ואינו חושש שאינו אלא נפש רעה</strong><br> ר"ל שמי שאינו לוקחו בשווייה, אינו רק קמצן:
### סעיף מ
 <strong>האונאה ארבעה</strong><br> [נ"ל. דלפי מ"ש הר"ן ריש שבועת הדיינין. דמדנקט לשון נקיבה הטענה שתי כסף, ש"מ דבמעה משתעי, א"כ לפע"ד צ"ל נמי הכא, ארבע לשון נקיבה]:
### סעיף מא
 <strong>כסף</strong><br> ר"ל ד' מעה לדבר ששוה סלע, כלעיל סי' ט"ו. וחזר תנא ושנאה, מדבעי למתני הטענה ב' כסף ואינך, תני נמי הא:
### סעיף מב
 <strong>וההודאה שוה פרוטה</strong><br> ר"ל שאין מודה מקצת חייב שד"א, עד שיכפור לכל הפחות שוויי ב' מעין, שהן כסף נקי במשקל ל"ב שעורות, ויודה לכל הפחות פרוטה, שהוא כסף נקי במשקל חצי שעורה [ח"מ פ"ח]. [והא דלא נקט ברישא נמי שוה ד' כסף. ה"ט דברישא ליכא למטעי לומר דד' כסף דוקא קאמר. דהרי במטבע פליגי לעיל במ"ה, די"א דא"צ גבה שתות, ומה"ט לא צריך למנקט נמי גבי טענה מלת שוה, דמדכסף דגבי אונאה בשוה מיירי, ה"נ גבי טענה, אבל בהודאה דאיכא למטעי דדוקא קאמר, להכי מפרש מלת שוה. א"נ אי הוה נקט אצל מלת כסף שוה ברישא סד"א דהיינו דוקא קרקעות, דהרי מטלטלין כסף ממש מקרי [ועי' ב"ק פ"א מ"ג סי' כ"ח] משא"כ בפרוטה שהיא שם מטבע דליכא למטעי גבה ניחא ליה טפי למנקט מלת שוה דהיינו שוה לטענתו וקמ"ל שיהיה ההודאה ממין הטענה, ואגבה נקט נמי בכל הפרוטות מלת שוה]:
### סעיף מג
 <strong>והגוזל את חבירו שוה פרוטה ונשבע לו</strong><br> ואח"כ הודה [ועי' ב"ק פ"ט מ"ה]:
### סעיף מד
 <strong>האוכל תרומה</strong><br> תרומה גדולה או וכו':
### סעיף מה
 <strong>ותרומת מעשר של דמאי</strong><br> ר"ל אפילו של דמאו דהיינו הלוקח תבואה מע"ה, מפריש מדרבנן תרומת מעשר, ולא ת"ג מדהכל זהירין בה [ועי' מ"ש ריש דמאי], ומתני' ר"מ היא דס"ל חכמים חזקו דבריהם כשל תורה:
### סעיף מו
 <strong>והבכורים</strong><br> הנהו כולהו כחד חשיב להו, דכולהו אקרי תרומה:
### סעיף מז
 <strong>מוסיף חומש</strong><br> באכל א' מאלו בשוגג, מוסיף בתשלומיו חומש יותר על מה שאכל:
### סעיף מח
 <strong>והפודה נטע רבעי</strong><br> פירות אילן בשנה ד' מנטיעתו שאסור לאכלן בלי פדייה חוץ מירושלים:
### סעיף מט
 <strong>ומעשר שני שלו</strong><br> ששניהן צריך להעלותן לירושלים, וכשירצה פודן ומעלה המעות. והנך ב' נמי כחד חשיב להו, דמחד קרא נפקי:
### סעיף נ
 <strong>הפודה את הקדשו</strong><br> ולא של אחר:
### סעיף נא
 <strong>הנהנה בשוה פרוטה מן ההקדש</strong><br> בשוגג:
### סעיף נב
 <strong>וההקדשות</strong><br> הקדש גבוה, אבל של עניים או של ביהכ"נ וכדומה הכל חולין הוא. וי"א דבנתאנה באלו דמתני' יותר מחצי שוויין נתבטל המקח [רכ"ז]:
### סעיף נג
 <strong>אין להן תשלומי כפל</strong><br> כשגנבן:
### סעיף נד
 <strong>ולא תשלומי ארבעה וחמשה</strong><br> הקדישות שטבחן או מכרן הגנב:
### סעיף נה
 <strong>שומר חנם אינו נשבע</strong><br> ה"ה שאין בהם שום שד"א, רק יקט ש"ח, מדבו מפירש השבועה בתורה תחלה. מיהו ע"י גלגול משביעו גם באלו שד"א, וכ"כ בכל גוונא משביעו בהן עכ"פ שבועה דרבנן [ח"מ צ"ה]:
### סעיף נו
 <strong>ונושא שכר אינו משלם</strong><br> ה"ה כל שומר כשחייב לשלם, בהנך פטור. ולא נקט שואל. מדלא שייך שאלה בהקדש. מיהו בפשיעה י"א דחייב לשלם, מדהו"ל כמזיק. ואע"ג דתני בש"ש דפטור מלשלם, עכ"פ מפסיד שכרו עד שישבע ששמר כראוי [ח"מ ס"ו וש"א]:
### סעיף נז
 <strong>רבי שמעון אומר קדשים שהוא חייב באחריותן</strong><br> שאמר הרי עלי קרבן והפרישו והומם ומכרו:
### סעיף נח
 <strong>יש להן אונאה</strong><br> וה"ה כפל וד' וה', דמדחייב באחריותו, כדיליה דמי:
### סעיף נט
 <strong>ושאינו חייב באחריותן</strong><br> שאמר כשהקדישה הרי זו והומם ומכרו:
### סעיף ס
 <strong>רבי יהודה אומר אף המוכר ספר תורה</strong><br> דיקרה היא מפנינים ואי אפשר שיתאנה בה:
### סעיף סא
 <strong>ומרגלית</strong><br> מדרגיל לתת בעדן יותר משוויין כדי לזווגן להשוה להם:
### סעיף סב
 <strong>אמרו לו לא אמרו אלא את אלו</strong><br> עבדים וכו'. וכן הלכה [רכ"ז]:
### סעיף סג
 <strong>אם הוא בן גרים לא יאמר לו זכור מעשה אבותיך</strong><br> ומכ"ש שלא יאמר לגר זכור מעשיך:
### סעיף סד
 <strong>אין מערבין פירות בפירות</strong><br> מעט רעים בהרבה יפים, כדי למכור הכל בחזקת יפין:
### סעיף סה
 <strong>ואין צריך לומר חדשים בישנים</strong><br> שהישנים עושין קמח טפי:
### סעיף סו
 <strong>באמת</strong><br> כל באמת הלכה פסוקה היא [עי' שבת פרק א' מ"ג]:
### סעיף סז
 <strong>ביין התירו לערב קשה ברך</strong><br> שמתקיים יותר, וכ"ש איפכא [ודלא כר"ב]. ודוקא בין הגתות שרי לערב יין. דאז אינו פוגמו עי"ז:
### סעיף סח
 <strong>מפני שהוא משביחו</strong><br> מיהו כל שנרגש טעמו ללוקח, מותר לערב:
### סעיף סט
 <strong>אבל נותן לו את שמריו</strong><br> במכר חבית יין לפי מדותיו, מותר לערבו בשמרי אותה חבית שמכר:
### סעיף ע
 <strong>מי שנתערב מים ביינו לא ימכרנו בחנות</strong><br> אחת אחת:
### סעיף עא
 <strong>התגר נוטל</strong><br> קונה תבואה:
### סעיף עב
 <strong>מחמש גרנות ונותן לתוך מגורה אחת</strong><br> [שפייכער] א':
### סעיף עג
 <strong>מחמש גתות ונותן לתוך פיטם</strong><br> [טאננע] גדולה:
### סעיף עד
 <strong>אחד</strong><br> דהכל יודעים שקונה מהרבה אנשים:
### סעיף עה
 <strong>ובלבד שלא יהא מתכוין לערב</strong><br> שלא יקנה הרוב ממקום היפה כדי שיצא קול שקנה הכל משם:
### סעיף עו
 <strong>וחכמים מתירין</strong><br> וכן הלכה [רכ"ח]:
### סעיף עז
 <strong>לא יבור את הגריסין</strong><br> דמדנראות יפות, מעלה בדמיהן יותר מדמי הפסילת שלקח:
### סעיף עח
 <strong>ומודים שלא יבור מעל פי מגורה</strong><br> למעלה ויניח הפסולת שלמטה, אף שמודיעו שבירר רק למעלה, אפ"ה יחשוב שאין כל כך פסולת למטה:
### סעיף עט
 <strong>אין מפרכסין</strong><br> [אויפפוטצעו]:
### סעיף פ
 כגון להשחיר שערות לבנות של עבד זקן בהמכרו, או להשקות בהמה מי סובין שתראה עי"ז שמינה, וכ"כ לנפח הבשר כמו שנהגו הקצבים כדי שיראה הבשר שמן [ובל"ז דבר מתועב ומסוכן הוא, כמ"ש הרופאים שכשיש שום חלי בהקצב הנופח הבשר, מתדבק החולי ההוא ח"ו באוכל הבשר], וכ"כ אסור לצבוע כלים ישנים, כדי שיראו חדשים ויפין [שם]:
## פרק ה
### סעיף א
 <strong>ואיזהו תרבית</strong><br> רבית דאו' הוא רק דרך הלואה. ונקרא נשך, שנושך ממנו ונוטל יותר ממה שנתן לו, ורבית דרבנן, הוא שנתהווה ע"י מכר ונקרא תרבית, שנתרבה ממילא, ולא מחמת שנתן לו המלוה פחות. והחילוק בין דיני רבית דאו' לדרבנן. רבית דאורייתא יוצא בדיינין, משא"כ דרבנן רק בבא לצאת ידי שמים יחזיר, מיהו בתפס לוה, אין צריך להחזיר [י"ד קס"א]:
### סעיף ב
 <strong>המרבה בפירות</strong><br> שנתרבה הרווחתו בקניית פירות:
### סעיף ג
 <strong>כיצד לקח הימנו חטין בדינר זהב</strong><br> הוא כ"ה דנרי כסף.
### סעיף ד
 <strong>הכור</strong><br> הוא ל' סאה:
### סעיף ה
 <strong>וכן השער</strong><br> כך נמכרין אז בשוק, ונתן המעות, וחיטין לא היו להמוכר, ואפ"ה מותר לוקח ליטול אחר כך החיטין כשיתיקרו, מדכבר יצא שער הזול בשעת נתינת המעות. היה יכול ליקח באותן המעות בכל מקום שירצה:
### סעיף ו
 <strong>אמר לו הרי חטיך עשויות עלי בשלשים דינרין והרי לך אצלי בהן יין ויין אין לו</strong><br> ואף שכבר יצא שער היין אפ"ה כשיתיקר אח"כ היין, אסור מדרבנן ליטלו אפילו בשער של עכשיו, מדלא נתן לו מעות בעין, וגם יין אין לזה בשעת הפסיקה [קס"ג וקע"ה]. והוה מצי למנקט היה נושה בו מנה, ומכר לו בעדו יין ויין אין לו דאסור, רק לרבותא דהיתירא נקט ברישא מקח של חיטין, דאף שאין לו חיטין, עכ"פ מדנתן מעות, ויצא השער שרי:
### סעיף ז
 <strong>ולא ישכור ממנו בפחות</strong><br> אפילו בחצר ואדם כאינן עומדים להשכיר [קס"ו]:
### סעיף ח
 <strong>מרבין על השכר</strong><br> מותר ליתן שכר יותר מהראוי בעבור שממתין לו בתשלומי השכירות:
### סעיף ט
 <strong>ואין מרבין על המכר</strong><br> ליתן טפי מהראוי מדממתין לו בתשלומי המכר:
### סעיף י
 <strong>השכיר לו את חצרו</strong><br> ה"ה אדם בהמה וכלים:
### סעיף יא
 <strong>ואמר לו</strong><br> קודם שהחזיק בו:
### סעיף יב
 <strong>ואם של חדש בחדש</strong><br> ה"ה באמר אם הכל יחד בסוף, רק אורחא דמלתא נקט:
### סעיף יג
 <strong>בסלע לחדש מותר</strong><br> דאף דישנה לשכירות מתחלה ועד סוף, עכ"פ אינו משתלם עד לבסוף, ומה שנותן לבסוף יותר, אינו אגר נטר, כי אז ראוי לשלם [קע"ו ו'], ולפיכך בשכירות גופה, אם מרבה לו על השכר מדממתין לו משם ואילך אסור, ולפיכך נמי שאל התנא כיצד:
### סעיף יד
 <strong>מכר לו את שדהו</strong><br> ה"ה מטלטלין רק נקט קרקע אף דאין אונאה לקרקעות [והא דנקט לעיל חצר, והכא נקט שדה. נ"ל משום דרגיל יותר להשכיר בית מלהשכיר שדה. דבשדה יוכל בעצמו ליקח הרווחתו. משא"כ גבי מכירה, רגיל טפי למכור שדהו שא"צ כל כך כבית [כערכין ד"ל ע"ב]:
### סעיף טו
 <strong>אם לגורן</strong><br> נקט לגורן מדאורחא דמילתא הכי שיתנה כך דאז יהיה להקונה מעות מהתבואה שיגדל מהשדה שקנה, ואעפ"כ אסור:
### סעיף טז
 <strong>בשנים עשר מנה אסור</strong><br> דתיכף כשמשך המקח או החזיק בקרקע נתחייב לשלם, ומה שנותן לבסוף יותר מהשתא, אגר נטר הוא. מיהו בלא פירש אם מעכשיו בכך וכך, שרי להעדיף בדמי קרקעות בהמתנה, דמדאין אונאה לקרקעות אמרינן כך הן דמיה, ולא אגר נטר. ובמטלטלין, אם שומתן ידוע, אפילו בלא פירש אם מעכשיו בזול, אסור, ובאין שומתן ידוע, שרי בלא פי' [י"ד קע"ג]:
### סעיף יז
 <strong>מכר לו את השדה ונתן לו מקצת דמים ואמר לו אימתי שתרצה הבא מעות</strong><br> שאר מעות המקח:
### סעיף יח
 <strong>וטול את שלך אסור</strong><br> ודוקא כשא"ל כשתביא מעות תקנה מעכשיו, ולפיכך אסור המוכר לאכל הפירות ביני ביני שמא יביא הלוקח מעות, ואכל המוכר פירות שדה הלוקח בשכר המתנת מעותיו, וגם הלוקח אסור לאכל הפירות, דשמא לא יביא מעות לבסוף ויחזיר לו המוכר מעותיו, ונמצא אכל פירות שדה המוכר בשכר קצת המעות שנתן לו מיד, לכן ישלישו הפירות עד לבסוף, אמנם בהתנו שכשיתקיים המקח. ינכה למוכר דמי פירות שאכל, או שכשלא יתקיים המקח ינכו ללוקח דמי אכילתו, מותרין שניהן לאכלן. אבל בלא אמר שיקנה מעכשיו, אז רק מוכר אוכל פירות [שם קע"ב]:
### סעיף יט
 <strong>הרי היא שלו</strong><br> ובאמר מעכשיו מיירי, דאז לאו אסמכתא היא [כח"מ ר"ז ט'], ולהכי ישלישו הפירות או יתנו כסי' י"ח. ובלא אמר מעכשיו, המוכר אוכל פירות ביני ביני ולא לוקח [י"ד קס"ד] וקיימא לן הכא לענין רבית דאין אומרים דמדאין עשוי זה למכור שדהו רק משום הלוואה התרצה כן והו"ל רבית קמ"ל:
### סעיף כ
 <strong>אין מושיבין חנוני למחצית שכר</strong><br> שיתן סחורה לחנווני בשער שבשוק, שיתעסק בהן החנווני, ושיחלקו בשוה הרווח וההפסד:
### סעיף כא
 <strong>ולא יתן מעות ליקח בהן פירות למחצית שכר</strong><br> דזהו עיסקא, שהוא פלגא מלוה, דהיינו אותה חצי שלקח הוא ממנה הריוח, וחצי הב' שהנותן נוטל ריוח שלה, הוא כפקדון, ונמצא זה מתעסק בחצי של נותן, בשכר חצי השני שהלוה לו [שם קע"ז].
### סעיף כב
 <strong>אלא אם כן נותן לו שכרו</strong><br> בשכר שעמל עם חלקו:
### סעיף כג
 <strong>כפועל</strong><br> שישומו כמה היו צריכים ליתן לאדם בטל שאין לו עסק להשתכר, כדי שיתעסק בחלקו של זה, וקיי"ל דמדמתעסק גם במעותיו עם מעות הנותן, להכי בפסק לו רק מעט בשכר עמלו סגי. מיהו כששניהן נותנין מעות להשותפות. אפילו א' מעט וא' הרבה, ואפילו אחד מתעסק לבד, אין כאן ריבית [שם]:
### סעיף כד
 <strong>אין מושיבין תרנגולין למחצה</strong><br> כלעיל, שנותן לו תרנגולת וביצים בשומא, שיושיבה על הביצים ויטריח בהם זה עד שיגדלו ויחלקו בשוה הריוח וההפסד:
### סעיף כה
 <strong>ואין שמין עגלין וסייחין למחצה</strong><br> שנותן לו עגל וסייח לגדלו באופן הנ"ל. ונקט כל הנך, לאשמעי' דבכה"ג בין בתרנגולי' שטרחתן מרובה. ובין בעגל שטרחתו מועט צריך ליתן שכר מזונתן:
### סעיף כו
 <strong>אבל מקבלין עגלין וסייחין למחצה</strong><br> בלי שומא., דמתנין שכשימותו לא ישלם כלום, ואם יחיו יחלקו ביניהן:
### סעיף כז
 <strong>ומגדלין אותן עד שיהו משולשין</strong><br> כשיעמדו על שליש גידולן:
### סעיף כח
 <strong>וחמור עד שתהא טוענת</strong><br> משא, שכך נהגו בכולן:
### סעיף כט
 <strong>שמין פרה וחמור</strong><br> גדולים:
### סעיף ל
 <strong>וכל דבר שהוא עושה ואוכל</strong><br> שיהיה כל מלאכתן להמקבל:
### סעיף לא
 <strong>למחצה</strong><br> לחלוק הרויח כשיתפטמו או כשילדו:
### סעיף לב
 <strong>מקום שנהגו לגדל יגדלו</strong><br> ואע"ג דלקבל עגלים אסור, וכמשנה ד' בתרנגולים, הרי הכא מה שימות מהן אינו משלם כלום מדלא הוברר של מי הוא:
### סעיף לג
 <strong>רבן שמעון בן גמליאל אומר שמין עגל עם אמו</strong><br> וא"צ ליתן שכר עמל ומזון לולד מדמרוויח המקבל במלאכת אמו:
### סעיף לד
 <strong>ומפריז על שדהו</strong><br> לגירסת מפריז הוא כמו ערי פרזי, ר"ל מרחיב שדהו ולגירסת מפרין הוא לשון פרי וריבוי [או מלשון פורנא ליתמי [כתובות דכ"ד], שפירש רש"י שם הריווח ליתומים]. ור"ל שיאמר החוכר להמחכיר, בחכירות שדך יתנו לך י' כורין לשנה, הלוני ק' זוז, כדי שאוכל לזבל ולחרוש שדך יפה, ואתן לך בחיכורו ט"ו כורין לשנה, וזה מותר, דמה שמוסיף לו, לא שכר הלואת הק' הוא, רק בעבור שחכר ממנו שדה משובחת יותר, והכי קיי"ל [י"ד קמ"ו ה']:
### סעיף לה
 <strong>אין מקבלין צאן ברזל מישראל</strong><br> ר"ל שמקבל ממנו צאן על שנה, שיהיה גיזה וחלב וולדות, לחצאין, ואם ימותו או יפסידו, יפסד המקבל לבד, וה"ה שאר סחורה שקבל באופן כזה, ואף דכבר שמעינן לה, דאפילו במקבל חצי ההפסד אסור [כמ"ד], מכ"ש הכא דכל ההפסד על המקבל הצאן. אפילו הכי הדר תנא לי' הכא משום סיפא, דלקבל מעכו"ם אפילו בכה"ג שרי [ונקרא אופן זה צאן ברזל, שכל צאן יש בהן תקוות רווח הרבה, גיזה, חלב, וולדות, ונקרא מה"ט עשתרות שמעשרות בעליהן [חולין ד' פ"ד], אבל בחלשתן עלולות נמי להפסד, כחולי, מיתה, גניבה, וזול, הוצאה, וטורח, אבל צאן זה כשל ברזל הן, אין עלולות להפסד ויש בהן כל מעלות ורווח של צאן]:
### סעיף לו
 <strong>אבל מקבלין צאן ברזל מן העכו"ם</strong><br> נ"ל דקמ"ל דאף שמקבל עליו כל ההפסד אין בו משום לא תחנם, דאסור ליתן לעכו"ם מתנה [כי"ד קנ"א]:
### סעיף לז
 <strong>מלוה ישראל מעותיו של עכו"ם מדעת העכו"ם</strong><br> אין ר"ל שמותר ישראל להלוות מעותיו של נכרי שבידו לישראל חבירו ע"פ ציווי הנכרי, דליתא, דהרי מדאין שליחות מעכו"ם לישראל או להיפך [רק לחומרא], א"כ ראובן הוא המלו' לשמעון ואסור, ואפילו כותב שטר על שם העכו"ם, וגם נותן משכנות לעכו"ם, וגם המקבל הרבית נותנו אח"כ ליד העכו"ם, אפילו הכי אסור, דהעכו"ם לא הלוה כלום, ורק הישראל הלוה ברבית [קס"ח א', ודלא כר"ב], רק הכא מיירי, שנטל העכו"ם בעצמו מעותיו שביד ראובן והלוום לשמעון, אף שע"י השתדלות ראובן הלוום לשמעון, לא אמרינן עכו"ם אדעתיה דראובן קעביד, ושרי, אף שאח"כ אומר העכו"ם לראובן, תהיה במקומי ליקח הקרן והרבית משמעון, וכן עשה, אפ"ה שרי [קס"ח ב'], ודוקא כשמחזיר ראובן הריבית להעכו"ם. אבל כשהקנה העכו"ם לראובן הקרן והריבית, אז דוקא בהקנהו לאחר שהגיע זמן פרעון הקרן והריבית שרי, אבל במכר או נתן העכו"ם לראובן החוב קודם זמן פרעון הריבית, אסור ראובן ליקח הריבית [שם י' ורט"ז שם]. אם גם כל זה בהיה מעות העכו"ם בהלואה ביד ראובן, אבל עכו"ם שהפקיד מעותיו לראובן, שאינו חייב באחריותן, אז בכל גוונא מותר לראובן, להלוום לשמעון ע"פ ציווי העכו"ם דמשום דבפקדון אתא המעו' לידי' הו"ל מעותיו של עכו"ם, וברשות עכו"ם הם, ומותר להלותם ברבית אף שאין שליחות לעכו"ם [שם כ"ב], וכ"כ באמר שמעון לראובן. לוה לי מעות מעכו"ם על שמי והעכו"ם סומך רק על שמעון, שרי [שם י"ז], וכ"כ בא"ל ראובן לשמעון הילך משכון ולווה לי עליו מעכו"ם ברבית על שמך, ואפילו כבר היה המשכון ביד ראובן, וא"ל שמעון כן, שרי כשהעכו"ם סומך רק על המשכון [שם י"ז וכ"ו]:
### סעיף לח
 <strong>אבל לא מדעת ישראל</strong><br> לרש"י ר"ל עכו"ם שלוה מעות מראובן ברבית, אסור להעכו"ם להלוותן באותן רבית לשמעון בציווי ראובן, דיש שליחות לעכו"ם לחומרא. ולר"ת גם זה שרי, רק שלא יקחם ראובן מהעכו"ם ויתנם לשמעון. מיהו שלא בציווי ראובן, לכ"ע שרי לעכו"ם להלוותן לשמעון., אף שאח"כ יתן שמעון הקרן והריבית לראובן, בעד העכו"ם הוא נתן לו [שם ו']:
### סעיף לט
 <strong>אין פוסקין על הפירות</strong><br> שיתן מעות למוכר ליתן לו בהם פירות בסך כך וכך בזמן פלוני:
### סעיף מ
 <strong>עד שיצא השער</strong><br> דאל"כ שמא יתיקרו אח"כ, ונמצא שמכרם בזול בשכר מעותיו:
### סעיף מא
 <strong>יצא השער</strong><br> קבוע:
### סעיף מב
 <strong>פוסקין</strong><br> דהרי יוכל לקנות כן בכל מקום, והחוזר בו מקבל מי שפרע, ואפילו יוזל אח"כ:
### סעיף מג
 <strong>ואף על פי שאין לזה יש לזה</strong><br> ר"ל אף שאין למוכר, הרי יכול לקנות השתא בכל מקום שירצה, ולהניחם בידו עד שיתיקרו, ואף דלא משך. עכ"פ כיון דכשחוזר בו מקבל מי שפרע, ברשותו אתייקר [קע"ה א' ז'], וכשיתיקרו, מותר לשומן בדמים כשעת היוקר, ונותן לו המוכר תחתיהן פירות אחרות, אבל לא מעות, וי"א דגם מעות שרי [שם ו']:
### סעיף מד
 <strong>היה הוא</strong><br> המוכר:
### סעיף מה
 <strong>תחלה לקוצרים</strong><br> שכבר יש לו תבואה, אבל לא יצא השער.
### סעיף מו
 <strong>פוסק עמו</strong><br> באיזה שער שירצה, אף דלא משך הלוקח, עכ"פ כיון דריבית דרך מקח, אפילו אין לו, רק מדרבנן אסור, להכי כי יש לו לא גזרו, דאמרינן ברשות לוקח נתייקרו:
### סעיף מז
 <strong>על הגדיש</strong><br> תבואה גדושה:
### סעיף מח
 <strong>ועל העביט של ענבים</strong><br> כלי גדול שהענבים צבורין בו שיתחממו קודם שיכבשום, כדי שיוציאו יינם יפה:
### סעיף מט
 <strong>ועל המעטן של זיתים</strong><br> הוא כעין של יין הנ"ל. רק דגבי זתים נקרא מעטן:
### סעיף נ
 <strong>ועל הביצים של יוצר</strong><br> כדורי טיט, שמעגל הקדר לעשות מהן קדירות:
### סעיף נא
 <strong>ועל הסיד מששקעו בכבשן</strong><br> שכבר שקע אבני הסיד והעצים בכבשן, ואף דכולן לא נגמרו מלאכתן עדיין, אפ"ה פוסק, ודוקא בחסר רק ב' מלאכות לגמרן [קע"ה]:
### סעיף נב
 <strong>ופוסק עמו על הזבל כל ימות השנה</strong><br> אפילו בתחלת חורף שאין זבל מצוי:
### סעיף נג
 <strong>רבי יוסי אומר אין פוסקין על הזבל אלא אם כן היתה לו זבל באשפה</strong><br> מדאין אדם מוכרו לו, רק מקיימו לעצמו:
### סעיף נד
 <strong>וחכמים מתירין</strong><br> ודוקא בתחלת קיץ שזבל מצוי, שנרקב ונישף ברגלים בגשמים בחורף שעבר:
### סעיף נה
 <strong>ופוסק עמו כשער הגבוה</strong><br> ארישא קאי, דכשיצא השער פוסק אפי' על שער הגבוה, ר"ל גבוה במניין מדת הפירות, דכשיוזל השער טפי מהשתא יתן לו כשער הזול, וכשיתיקר יתן כדהשתא:
### סעיף נו
 <strong>רבי יהודה אומר אף על פי שלא פסק עמו כשער הגבוה יכול לומר תן לי כזה או תן לי מעותי</strong><br> דסתם הטתן מעות אשער זול פסק, אף שלא התנה בפירוש. ולא קיי"ל כן [שם]:
### סעיף נז
 <strong>מלוה אדם את אריסיו חטין בחטין לזרע</strong><br> אף דאסור להלות סאה בסאה [וי"א גם מטבע זהב במטבע זהב אסור, ונוהגין להקל], אפ"ה באריס מותר. ודוקא כשנהגו שהאריס נותן זרע השדה ואח"כ חולקין התבואה, וא"כ כשאין לאריס לזרוע מסלק לי' בעה"ב, להכי כשנותן לו הבעה"ב השתא הזרע, אינו הלואה רק פיסוק חדש דהרי יכול לסלקו, והו"ל כפסקו מחדש שיתן הבעה"ב הזרע על מנת שיטול האריס פחות משאר האריסין, כשיעור שיקח הבעה"ב לסוף מחלקו [קס"ב]:
### סעיף נח
 <strong>אבל לא לאכול</strong><br> שלא ילוה לו תבואה לאכל. ולהכי אצטריך מתני', משום שהיה וכו':
### סעיף נט
 <strong>נוטל מהן כשער הזול</strong><br> דכשהוזל התבואה נוטל רק מדת התבואה שנתן, וכשהוקר נוטל תבואה רק כפי הדמים ששוה כשנתן:
### סעיף ס
 <strong>אלא שרצה להחמיר על עצמו</strong><br> וקמ"ל מתניתין דר"ג רק מחמיר על עצמו היה:
### סעיף סא
 <strong>ואני אתן לך לגורן</strong><br> דשמא יתיקר, אף שאינו מצוי שיתיקר בגורן טפי מהשתא:
### סעיף סב
 <strong>או עד שאמצא מפתח</strong><br> וביש לו סאה, לוה עליו אפילו כמה כורין, דעל כל סאה שילוה, נאמר זו היא תחתיה, דהרי איו הסאה שלו קנויי' להמלוה, ואחר שהלוה לו סאה ראשונה יכול לאכל שניהן, וכשלוה בהיתר לוה:
### סעיף סג
 <strong>והלל אוסר</strong><br> וקיי"ל כת"ק:
### סעיף סד
 <strong>וכן היה הלל אומר לא תלוה אשה</strong><br> נ"ל דאפשר דוקא באשה מחמיר הלל דעיניה צרה אפילו במאכל מועט [כב"מ פ"ו א']:
### סעיף סה
 <strong>שמא יוקירו חטים ונמצאו באות לידי רבית</strong><br> דרבנן. ונוהגין להקל בככר, דבדבר מועט כזה לא קפדי אינשי [שם]:
### סעיף סו
 <strong>אומר אדם לחבירו נכש</strong><br> [יעטען], לעקור עשבים רעים:
### סעיף סז
 <strong>ואנכש עמך</strong><br> ר"ל נכש עמי היום ואנכש עמך למחר:
### סעיף סח
 <strong>ואעדוד עמך</strong><br> ר"ל חפור עמי היום וכו':
### סעיף סט
 <strong>ואנכש עמך</strong><br> אפילו בזמן שוה, דלפעמים אחת קשה מחברתה, ויש אגר נטר:
### סעיף ע
 <strong>כל ימי גריד</strong><br> דבימי קיץ שהארץ יבישה וקלה לחפור:
### סעיף עא
 <strong>אחד</strong><br> ולא חיישי' שיום א' גדול מחבירו, דלא קפדי אינשי בהא:
### סעיף עב
 <strong>כל ימי רביעה</strong><br> זמן ירידת גשמים, שרובעין הקרקע ומלחלחין אותה, וקשה עבודתה:
### סעיף עג
 <strong>לא יאמר לו חרוש עמי בגריד ואני אחרוש עמך ברביעה</strong><br> ונקט הכא חרישה, דקמ"ל דאפילו טרחת בהמתו אסור, וכ"ש עידור, שבחפירתו מיגע גוף עצמו, מכ"ש דאסור:
### סעיף עד
 <strong>ויש רבית מאוחרת</strong><br> מיהו כל כה"ג רק מדרבנן אסור:
### סעיף עה
 <strong>והיה משלח לו</strong><br> מתנה:
### סעיף עו
 <strong>זו היא רבית מוקדמת</strong><br> אבל בשיגר לו סתם מתנה, מועטת מותר ומרובה אסור [ק"ס]:
### סעיף עז
 <strong>והיה משלח לו ואמר</strong><br> בלבו [ולכך נקט מתני' "בשביל מעותיו" וכן בש"ע, ולא בנוכח כברישא, כך נ"ל. וי"ג מעותיך]:
### סעיף עח
 <strong>לא יאמר לו דע כי בא איש פלוני ממקום פלוני</strong><br> ר"ל שהלוה מבשרו להמלוה שבא פלוני, וכ"ש כשאמר לו המלוה שיבשרו כן. ודוקא בשלא היה עושה כן אם לא הלוהו [שם ז']:
### סעיף עט
 <strong>לא תתן</strong><br> כספך לא תתן בנשך, ובמרבית לא תתן וגו', הרי ב' לאוין [רמב"ם פ"ד ממלוה]:
### סעיף פ
 <strong>בל תקח מאתו</strong><br> אל תקח מאתו נשך [ואע"ג דבקרא כתיב לא תתן בתר לא תקח. אפ"ה אקדמי' תנא, משום דעל כספך לא תתן עובר מיד כשהלוה ברבית [כב"ק ד"ל ע"ב], אבל על לא תקח לא עבר עד שלוקח הרבית, משא"כ בקרא נקט כספך לבסוף לגלויי דאף שאינו לוקח הריבית אח"כ, עבר [כך נ"ל]:
### סעיף פא
 <strong>לא תהיה לו כנושה</strong><br> שלא ידחקו לפרוע כשאין לו [ולכאורה תמוה, מדאין דבר זה תלוי בהלואה בריבית. ונ"ל דמשום דפתמא דמילתא דהמלוה בריבית דוחק טפי לפרעון יותר מבשאר הלואה, דבשאר הלואה לא שכיח שיהיה הלוה כפוי טובה לעכב התשלומין טפי מזמן הקצוב, משא"כ לוה בריבית, מסתמא עני הוא ודחוק למעות, גם חושב מה בכך, שכר מעותיו הוא נוטל, והמלוה גם הוא בהול ודוחק על הפרעון מדהלוה עני, וירא שיאבד הקרן והריבית לכן שפיר תלוי דוחק הפרעון בהלואה בריבית. או נ"ל שאפשר שאפילו לא ידחקנו לפרוע עובר משום לא תהיה לו כנושה, דע"י שלוה ממנו בריבית. הלוה דוחק א"ע לפרוע מהר, כדי שלא יתמוטט בריבוי רווחים, וכן משמע לישנא דקרא "כנושה בכף הדמיון"]:
### סעיף פב
 <strong>ולא תשימון עליו נשך</strong><br> לא תהא כנושה ולא תשימון, כתיבי בפרשת משפטים, ולא תתן ולא תקח כתיבי בפרשת בהר. [והא דהזכירן תנא בהיפך. נ"ל משום דעל דלא תקח ולא תתן ולא תהיה כנושה, עובר רק המלוה, ועל לא תשימון עברו גם עדים וערב, ועל לפני עור עבר גם הלוה וגם העדים והערב, אם לא רצה להלוות לו בלעדן, להכי סדרן תנא כך]:
### סעיף פג
 <strong>ולפני עור לא תתן מכשול ויראת מאלהיך אני ה'</strong><br> מייתי סיפא דקרא דרצה לסיים בדבר טוב [ובש"ס אמרי' דלוה עובר על לא תשיך לאחיך, ולאחיך לא תשיך. ונ"ל דלהכי לא הוזכרו במשנה. משום דתנא לא נקט רק חיובי דמלוה שהוא עובר בכולן, ויש בחיוביו מה שגם הלוה עובר, ומה שגם העדים וערב עוברים, משא"כ לא תשיך ולאחיך לא תשיך שהן חיובי דלוה שיש בכללן גם לפני עור, אינו ברור שהעדים והערב יהיו חייבים על לפני עור כשרצה להלוותו בלעדן]:
## פרק ו
### סעיף א
 <strong>השוכר את האומנין</strong><br> בג' אופנים אפשר שיעשה אדם מלאכה לחבירו: או ששכרו לכל מלאכה שיזדמן באותו יום, והוא הנקרא שכיר יום, או ששכרו למלאכה ידועה באותו יום, והוא הנקרא פועל, או ששכרו לשלם לו שכר כל המלאכה, ולא לפי היום, והוא הנקרא קבלן. אולם כולם משמעותן לרוב, שעובדים בכח גופן, ולא בדבר שצריך לימוד והשכלה, כחוטבי עצים ושואבי מים לעבוד ולמשא, אבל כל מעשה חרש וחושב, שצריך לימוד הרבה, הוא הנקרא אומן כחייט וסנדלר וכדומה. מיהו תנא הכא נקט אומן וה"ה השאר:
### סעיף ב
 <strong>והטעו זה את זה</strong><br> הפועלים הטעו זה את זה, שאמר ב"ב לא' מהן שישכרם בד' זוז ליום, ושכרן הוא בג'. דאפילו אמר שכרכם על בעה"ב, אפ"ה א"צ ליתן יותר [של"ב], או ר"ל הטעו זא"ז, שחזר בו בעה"ב או הפועל קודם שהתחילו במלאכה ולא רצו לעשותה:
### סעיף ג
 <strong>אין להם זה על זה אלא תרעומת</strong><br> מדלא קאמר "יש להן תרעומות זע"ז", קמ"ל דאין להן זע"ז שום חיוב, אפילו לצאת ידי שמים:
### סעיף ד
 <strong>שכר את החמר</strong><br> הוא המוליך משא על חמורו:
### סעיף ה
 <strong>ואת הקדר</strong><br> בב' רישין גרסינן, והוא בלשון לטינא מוליך עגלה, וכן בלשון אשכנז [קאררע] הוא עגלה קטנה שמוליכין עליה משא, משא"כ קדר הוא המוכר קדירות:
### סעיף ו
 <strong>להביא פרייפרין</strong><br> גבעולין מצויירין לחופת חתנים:
### סעיף ז
 <strong>וחלילים</strong><br> לנגן:
### סעיף ח
 <strong>או למת</strong><br> וחשיב לי' דבר האבד, מדנצרך להם עתה בזמנו. ונ"ל דלהכי נקט הנהו, דקמ"ל דאפילו הנך שאין בהן הפסד ממון וצורך כל כך, אפ"ה מקרי דבר האבד:
### סעיף ט
 <strong>ופועלין להעלות פשתנו מן המשרה</strong><br> דגבעולי הפשתן שורין אותן עד שיתרככו, ואח"כ מייבשין אותן בתנור, אח"כ מנקשין עליהן לעשותן פשתן, ואם יניחום במשרה יותר מדאי, ירקבו. ונ"ל דקמ"ל הא, אף שיוכל ב"ב לעשות כן בעצמו [ועי' ח"מ של"ג ס"ה]:
### סעיף י
 <strong>וחזרו בהן</strong><br> אפי' קודם שהתחילו במלאכה:
### סעיף יא
 <strong>מקום שאין שם אדם</strong><br> שאין שם השתא פועל אחר שיתרצה בכמה ששכר אלו:
### סעיף יב
 <strong>שוכר עליהן</strong><br> אפי' בכפל משכירתן, והן ישלמו:
### סעיף יג
 <strong>או מטען</strong><br> מבטיח להן הרבה, ואח"כ אינו נותן רק כפסיקתו תחלה. ובחזר בו בעה"ב ואמש היה אפשר להו להשכיר א"ע בדמים האלה לאחר, והיום אינן מוצאין מי שישכירן, הו"ל נמי דבר האבד, דכשנשכרין היום בפחות, ישלם להן הבעה"ב הפחת. ובאין נשכרין כלל. ישלם להם שכר פועל בטל, דהיינו שישומו כמה יפחות פועל משכרו אם יניחוהו לישב בטל. וכל זה בלא נאנס, אבל בהיה שם אונס, שהוחלה א' מבני ביתו, וכדומה, אז בין פועל בין בעה"ב יכול לחזור בו [של"ג]:
### סעיף יד
 <strong>השוכר את האומנין</strong><br> קבלן, דאלו פועל חוזר בו אפילו בחצי היום כשאינו דבר האבוד [שם]:
### סעיף טו
 <strong>וחזרו בהן</strong><br> בחצי המלאכה, ואינו דבר האבד:
### סעיף טז
 <strong>ידן על התחתונה</strong><br> דכשהוקרו פועלין, ינכה מחצי שכרן, כפי מה שהוסיף להגומר המלאכה, ובהוזלו, ישלם להן רק שכר חצי המלאכה, וכפי שפסק מתחלה, ולא שינכה משכרן רק מה שצריך ליתך עכשיו לגמור המלאכה:
### סעיף יז
 <strong>אם בעל הבית חוזר בו ידו על התחתונה</strong><br> בהוזלו פועלים, יתן להן שכר כל המלאכה, וינכה רק מה שיוציא בהשלמתה, ובהוקרו פועלים, יתן להן חצי שכרן כפי שפסק תחלה:
### סעיף יח
 <strong>כל המשנה ידו על התחתונה</strong><br> דבנתן לקבלן צמר לצבוע אדום, וצבעו שחור, וכדומה, אז אם השבח יתר על היציאה, נותן להקבלן רק היציאה, וכשהיציאה יתירה על השבח, נותן רק השבח [ועי' ב"ק פ"ט מ"ד]:
### סעיף יט
 <strong>וכל החוזר בו ידו על התחתונה</strong><br> לאתויי במכר שדהו באלף זוז, ונתן לו מהן ר', אז בחזר המוכר, יד הלוקח על העליונה, לתבוע או ר' שנתן או קרקע השוה ר', ובחזר לוקח, יד המוכר על העליונה, ליתן לו ר' או קרקע כנגד ר' שלו. ודוקא כשהמוכר עייל ונפיק אזוזי, דאז אנן סהדי, דאדעתא דהכי שיחזור בו הלוקח לא מכר, דאל"כ, או בנתן הר' בתורת פרעון המקח, והשאר זקף במלוה קנה כולה, ואין יכולין לחזור בהן [ק"צ י']:
### סעיף כ
 <strong>והוליכה בבקעה</strong><br> דאוירן רגיל להיות משונה:
### סעיף כא
 <strong>וזו עשר מילין</strong><br> ואפי' פחות מאותו הדרך ששכר:
### סעיף כב
 <strong>חייב</strong><br> דיכול לומר דע"י האויר המשונה שם מתה [ש"ט ב']:
### סעיף כג
 <strong>השוכר את החמור והבריקה</strong><br> שבאמצע הדרך נתעוורה [ונקט תנא לישנא מעליא, לשין ברק מאיר, וסגי נהור], וה"ה שאר חולי שעדיין ראויי' למלאכה, אבל בקושי קצת:
### סעיף כד
 <strong>או שנעשית אנגריא</strong><br> שנלקחה לעבודת המלך אפילו שאינה חוזרת כלל, ומיירי שכך מצוי, ואדעתא דהכי שכר [ובלשון לטינא נקרא פראהנדינשט אנגריא]:
### סעיף כה
 <strong>אומר לו</strong><br> משכיר לשוכר:
### סעיף כו
 <strong>הרי שלך לפניך</strong><br> ומשלם לו כל שכרו, אפילו בהשכיר לו חמור סתם ולא אמר "זה". מיהו בהבריקה דוקא בשכרה למשא שאינה נפסדת כשתפול הבהמה עמה, דאל"כ או כששכרה לרכיבה, אז בהשכיר לו חמור סתם חייב להעמיד לו חמור אחר אפילו בעד כמה וכמה, וכשהשכיר חמור זה, אין משועבד רק חמור זה, שרשאי שוכר למכרו ולהשכיר בדמיו חמור אחר [ש"י סמ"ע סק"ה]:
### סעיף כז
 <strong>חייב להעמיד לו חמור</strong><br> ואפילו בשכרה למשא שאינה נפסדת כשתפול. ודוקא בשכר חמור סתם, אבל בשכר חמור זה, ואין בדמי הנבילה. כדי לשכור בהמה אחרת לדרכו, אז אם יוכל השוכר למכור סחורתו כאן אפילו במעט רווח, נותן להמשכיר שכר חצי הדרך, ואל"כ אין נותן לו כלום [ולרמב"ם גם בחמור זה יש חילוק בין שכרו לרכיבה או למשא, ועי' סמ"ע שם סק"ט].
### סעיף כח
 <strong>אם החליקה פטור</strong><br> דאינה כתחילת' בפשיעה וסופה באונס, מדאין האונס מחמת הפשיעה [עי' ב"ק פ"ב מ"ג ופ"ה מ"ו]:
### סעיף כט
 <strong>אם מחמת המעלה</strong><br> שהוחמה בעלותה בהר. וברישא דמחמת המעלה פטור, מיירי שעלתה בלי טורח וזיעה, עד זמן רב אח"כ הוחמה:
### סעיף ל
 <strong>השוכר את הפרה</strong><br> עם כלי מחרישה:
### סעיף לא
 <strong>וחרש בבקעה</strong><br> שצוה משכיר לפועליו שיחרשו להשוכר בהר, והשוכר צוה להן שיחרשו בבקעה:
### סעיף לב
 <strong>אם נשבר הקנקן</strong><br> יתד המחרישה:
### סעיף לג
 <strong>פטור</strong><br> השוכר, רק דין המשכיר עם הפועל:
### סעיף לד
 <strong>אם נשבר הקנקן חייב</strong><br> דע"י שההר קשה נשבר. מיהו דין השוכר עם הפועל שלא נזהר [ש"ט]:
### סעיף לה
 <strong>פטור</strong><br> בהוחלקה:
### סעיף לו
 <strong>השוכר את החמור להביא עליה חטים</strong><br> במשקל ידוע:
### סעיף לז
 <strong>והביא עליה שעורים</strong><br> אפילו כמשקל החיטין:
### סעיף לח
 <strong>חייב</strong><br> במה שנפסד עי"ז, דאף דמשקלן שוה, עכ"פ נפוח השעורין רב משל חיטין, וזה קשה לבהמה, ועי"ז נתקלקלה:
### סעיף לט
 <strong>חייב</strong><br> נ"ל דקמ"ל דאפילו תבן דנפוחו רב אפ"ה דוקא במשקלן שוה חייב:
### סעיף מ
 <strong>להביא לתך</strong><br> הוא חצי כור, וכור ל' סאה:
### סעיף מא
 <strong>פטור</strong><br> דהרי זה הוא קל מלתך חיטין ונפוח מדתן שוה ואפילו הוסיף פחות משיעור דבסיפא, שיש נפח קצת, אפ"ה אינו מכביד כשיעור כבידת החיטין משעורין:
### סעיף מב
 <strong>ואם הוסיף על משאו</strong><br> בחיטין והביא חיטין מיירי, אבל בחיטין והביא שעורין, אפי' הוסיף על מדת החיטין פטור עד שיוסיף סאה ללתך, דאז משקל השעורין כמשקל החיטין שהתנה, אבל נפוחן הוא יותר:
### סעיף מג
 <strong>שלשה קבין לחמור</strong><br> ר"ל בהוסיף חלק ט"ו ממה שפסק לגמל. וחלק ל' לחמור, דבשכרו ללתך מיירי [ש"ח]:
### סעיף מד
 <strong>כל האומנין</strong><br> קבלן שעושה מלאכה בבית האומן:
### סעיף מה
 <strong>שומרי שכר הן</strong><br> מדנהנה לתפסו אשכרו, הוה ש"ש, וחייב בגניבה ואבידה כש"ש:
### סעיף מו
 <strong>וכולן שאמרו טול את שלך והבא מעות</strong><br> שהתכוון להודיעו שגמרה, ואינו תופסו אשכרו:
### סעיף מז
 <strong>שומר חנם</strong><br> וכ"ש באמר בהדיא גמרתיו, שהודיעו שכלתה שמירתו. אבל בא"ל הבא מעות וטול את שלך, דינו כש"ש, רק בא"ל בפירוש איני שומרו עוד, אינו אפילו ש"ח [ש"ו]:
### סעיף מח
 <strong>שמור לי</strong><br> היום:
### סעיף מט
 <strong>ואשמור לך</strong><br> מחר, וה"ה ביום א' ושעות מחולקות. וה"ה בהשאלה:
### סעיף נ
 <strong>שומר שכר</strong><br> אבל בהתנו שיהיה שמירתן זל"ז בזמן א', הו"ל שמירה בבעלים, דפטור אפילו בפשיעה [ש"ה ושמ"ו]. וי"א דבהיה א' מהן או שניהן. בשאלה, אפילו בזמן א' לא הוה שמירה בבעלי', מדאין הבעלים של החפץ אז במלאכתו של שומר [ועי' ש"ך ש"ה סק"ו]:
### סעיף נא
 <strong>שמור לי ואמר לו הנח לפני שומר חנם</strong><br> אבל הנח לפניך, או הנח סתם, או הרי הבית לפניך, אז אפילו מקבל שכר, פטור לגמרי, רק בא"ל כן במקום הפקר או בדרך, והמפקיד הלך לו, י"א דהוה ש"ח [רצ"א ב']:
### סעיף נב
 <strong>הלוהו על המשכון</strong><br> בין שהלוהו מעות או פירות, בין שמשכנו בשעת הלואה או אח"כ:
### סעיף נג
 <strong>שומר שכר</strong><br> במשכנו אחר הלואה ע"י ב"ד, הרי קנה המשכון מדאוריי' וודאי דחייב עליו כש"ש, וכשמשכנו אחר ההלואה בעל כרחו. שלא בב"ד, הו"ל נמי גזלן וחייב אפילו באונסין אף על מה ששוה יותר מההלואה [ש"ך ח"מ ע"ב סק"ט], אולם אף בנתן לו הלוה משכן בשעת הלואה, נמי הוה עכ"פ ש"ש, ולא משום דתפס המשכון אחובו כבאומנין לעיל סי' מ"ה. דהכא שאני דאינו מרוויח במה שהלוהו, אבל יש כאן הנאה אחרת, דאילו הזדמן לו עני באותו שעה שהלוהו א"צ ליתן לו פרוטה, דהעוסק במצוה פטור ממצוה, אפילו אפשר לקיים שניהן [לאפוקי כשמקיים מצוה בלי התעסקות, כלובש תפילין, חייב במצוה שיזדמן לו, ר"ן סוכה דרמ"א ב'], ומדנהנה בזה בשעה שהלוהו הו"ל ש"ש כל שעה שהמשכן אצלו, אף אחר שפרעו [ואף שלא הזדמן עני באותה שעה, אפ"ה מדאפשר כך, הו"ל ש"ש. כמו המפקיד מעות לחבירו מותרים, דהו"ל ש"ש מדיכול להרוויח בהן אף שבאמת לא הרוויח [כב"מ פ"ג מי"א], ואפילו הזדמן לו עני אז ונתן, נ"ל דאפ"ה הוה ש"ש, דעכ"פ מחיובו היה נפטר ע"י ההלואה, ואיהו דיהיב מצוה יתירתא הוא דעביד, וראייתי מש"ס [נדרים דל"ג ב'] דקאמר דבשנכסי בעל אבידה אסורים על המחזיר. לא יחזיר אבידתו, מדמהנה לי' פרוטה דרב יוסף. וק"ל יחזיר ויתן פרוטה להקדש. כדקאמרי' התם במקום שנוטלין שכר. דתפול הנאה להקדש. אע"כ כיון דעכ"פ פטור ע"י קיום המצוה, א"כ הרוויח על ידו, ופרוטה דיהיב להקדש מצוה יתירתא דעביד, א"כ ה"נ הכא. ומה"ט לפע"ד נטה הר"ן [שם בנדרים] בפירושו מפי' רש"י התם, דרש"י פי' פרוטה דרב יוסף לא שכיח, דלא שביק מליתן לעני, ולר"ן לא היה ניחא לי' בהך פי'. דהרי אף דלא שביק, עכ"פ הרוויח. להכי פי' הר"ן שם דלא שכיח שיבוא אצלו עני מכוון באותה שעה. מיהו בהלוהו באמת במקום שאין עני מצוי, לא הוה ש"ש [כתוס' שבועות דמ"ד ב']:
### סעיף נד
 <strong>רבי יהודה אומר הלוהו מעות שומר חנם</strong><br> דלית לי' שכר מצוה לעניין דינא:
### סעיף נה
 <strong>הלוהו פירות שומר שכר</strong><br> דדרך פירות להרקב. וקיי"ל כת"ק. דבכל גוונא הוה ש"ש, ואפילו צריך המלוה להמשכן להשתמש בו בנכייתא, נמצא שלא הלוהו בשביל המצוה, רק משום דצריך להמשכן אפ"ה מצוה קעביד [כך כ' רש"י. ואילה"ק בכה"ג בל"ז חייב כש"ש, דהרי הו"ל כשוכר המשכן, דבשביל שישתמש במשכן ינכה מחובו. ושוכר דינו כש"ש [כב"מ פ"ז מ"ח]. י"ל דזהו דוקא בשכרו להשתמש בו בודאי, אז משעת משיכה הו"ל ש"ש, אבל זה שלא לקחו להשתמש בודאי רק כשיזדמן, לא הוה ש"ש רק כשמשתמש, ומיירי שלא השתמש. ואי"ל דעכ"פ משום האי הנאה דכשיזדמן לו תשמיש יהיה מוכן לפניו מה"ט יהיה ש"ש [וכלעיל סי' נ"ג וכב"מ ע"ג מי"א]. י"ל דהכא משלם עבור תשמישו לא הוה ש"ש]. מיהו י"א דעל מה ששוה המשכן יותר מהחוב, אינו רק ש"ח [ח"מ ע"ב ב']. ולרש"י וש"ך [שם סק"ט]במשכנו אחר ההלואה ע"י ב"ד, חייב אפילו באונסין על שוויי שבמשכן נגד החוב, ועל המותר דינו כש"ש:
### סעיף נו
 <strong>מותר אדם להשכיר משכונו של עני</strong><br> שבידו משכירו לאחרים:
### סעיף נז
 <strong>להיות פוסק עליו</strong><br> שכר:
### סעיף נח
 <strong>והולך</strong><br> מלת "הולך" רגיל התנא להשתמש בו על דבר ההווה תמיד, וה"נ ר"ל שפוחת תמיד מהחוב השכר שמקבל. ודוקא במרא וקרדום וכדומה, דנפיש אגרי' וזוטר פחתיה:
### סעיף נט
 <strong>מפני שהוא כמשיב אבדה</strong><br> וי"א דלעצמו אסור להשתמש כן משום חשדא, מיהו בהתנה עמו מתחלה כן, שרי לכ"ע [שם]:
### סעיף ס
 <strong>המעביר חבית ממקום למקום ושברה בין שומר חנם בין שומר שכר ישבע</strong><br> שלא פשע ופטור:
### סעיף סא
 <strong>ר' אליעזר אומר זה וזה ישבע</strong><br> ר"ל כך שמעתי גם אני:
### סעיף סב
 <strong>ותמה אני אם יכולין זה וזה לישבע</strong><br> דקרוב לפשיעה הוא, מדלא נזהר כראוי. וקיי"ל דאף דנתקל לאו פושע הוא [כח"מ תי"ב], אפ"ה הרי ש"ש רק באונס פטור, והאי לאו אונס הוא, ומן הדין היה חייב לשלם, רק תקנת חכמים הוא שיפטור א"ע בשבועה [ד"ש]:
## פרק ז
### סעיף א
 <strong>השוכר את הפועלים ואמר להם להשכים ולהעריב</strong><br> ששכרן סתם, ואח"כ א"ל להשכים ולהעריב יותר מהמורגל:
### סעיף ב
 <strong>אינו רשאי לכופן</strong><br> אפילו פסק להן שכר יותר מהמורגל, לא אמרינן שהתכוון להוסיף על שכר המורגל כדי שישכימו ויעריבו, רק אמרינן שהתכוון שייפו מלאכתו:
### סעיף ג
 <strong>מקום שנהגו לזון</strong><br> ליתן להם מזונותן:
### סעיף ד
 <strong>לספק במתיקה</strong><br> ליתן להם לפעמים גם מיני מתיקה להשיב נפשם, כיי"ש אצלנו [של"א]:
### סעיף ה
 <strong>מעשה</strong><br> חסורי מחסרא וה"ק, ואם פסק להם מזונות במקום שנהגו לזון גם בלי תנאו, התכוון לרבות מזונות יפה, ומעשה וכו':
### סעיף ו
 <strong>וכשבא אצל אביו אמר לו בני אפילו אם אתה עושה להם כסעודת שלמה בשעתו</strong><br> דהיינו קודם שירד מגדולתו בסוף ימיו [כגיטין דס"ח ב']:
### סעיף ז
 <strong>שהן בני אברהם יצחק ויעקב</strong><br> וראויין יותר לכבוד:
### סעיף ח
 <strong>אלא עד שלא יתחילו במלאכה</strong><br> דאז ליכא עדיין רק פסוק דברים ויכול לחזור בו:
### סעיף ט
 <strong>ואלו</strong><br> הפועלים:
### סעיף י
 <strong>אוכלין מן התורה</strong><br> כשעוסקין במין המאכל, ומשום דלעיל מיירי שאוכלין ע"י מנהג או ע"י פסיקתו קתני הכא דאוכלין מן התורה, אפילו בלי מנהג ופסיקה:
### סעיף יא
 <strong>העושה במחובר לקרקע בשעת גמר מלאכה</strong><br> דהיינו כשתולשין מהקרקע.
### סעיף יב
 <strong>ובתלוש מן הקרקע</strong><br> ר"ל בעוסק בתלוש:
### סעיף יג
 <strong>עד שלא נגמרה מלאכתו</strong><br> ר"ל דוקא כשעוסק בהמאכל קודם שנגמרה המלאכה המחייבת אותו בחיוב מצוה אחרון שבו, דהיינו אם בר מעשר הוא, למעשר, ואם בר חלה הוא, לחלה:
### סעיף יד
 <strong>העושה במחובר לקרקע בשעה שאין גמר מלאכה</strong><br> כחופר תחת הגפנים, או מכסה שרשי אילן מגולין, או שעוקר בצלים קטנים מבין השאר, כדי שיתעבו הנשארים:
### סעיף טו
 <strong>ובתלוש מן הקרקע מאחר שנגמרה מלאכתו</strong><br> כמבדיל תמרים שכבר נגמרו מלאכתן למעשר, או עוסק בעיסה אחר שכבר נתחייב בחלה:
### סעיף טז
 <strong>ובדבר שאין גדולו מן הארץ</strong><br> כחלב ובשר וביצים וכדומה, ואע"ג דכולהו מדיוקא דרישא ש"מ, אפ"ה קמ"ל מדסד"א מדיוק דעכ"פ אוכלין מדרבנן, מלבד דאורחא דתנא הכי ברוב דוכתי:
### סעיף יז
 <strong>רבי יוסי בר' יהודה אומר עד שיעשה בידיו וברגליו</strong><br> בשניהן יחד [כן מוכח בש"ס, דאל"כ מה מבעייא ליה בדש בתרנגולים] כשור במלאכתו, דמלא תחסום שור יליף, וקיי"ל כת"ק:
### סעיף יח
 <strong>היה עושה בתאנים לא יאכל בענבים</strong><br> אפילו שכרו לעשות בשניהן:
### סעיף יט
 <strong>אבל משום השב אבדה לבעלים אמרו</strong><br> ר"ל תקנו חכמים:
### סעיף כ
 <strong>פועלין אוכלין בהליכתן מאומן לאומן</strong><br> ר"ל כשגמרו שורה והולכין להתחיל שורה אחרת:
### סעיף כא
 <strong>ובחזירתן מן הגת</strong><br> אף דאז לא הוה שעת מלאכה, ניחא לי' לב"ב בהא, כדי שלא יתבטלו לאכל בשעת מלאכה:
### סעיף כב
 <strong>ובחמור כשהיא פורקת</strong><br> לא קאי על הטעם של השבת אבידה, רק בבא בפ"ע היא וה"ק, דחמור אוכל עד שפורקת, ור"ל כל זמן שהיא טעונה אוכלת ממשא שעל גבה [והא דקאמר שהיא פורקת. קמ"ל נמי דדוקא כשהיא בעצמה פורקת המאכל שאוכלת מע"ג. לאפוקי שלא יאכילנה בידים [כח"מ של"ח]:
### סעיף כג
 <strong>קישות</strong><br> בלשון רבים נקראים קישואין, ובלשון יחיד קישות:
### סעיף כד
 <strong>אפילו בדינר</strong><br> אפילו שוה דינר:
### סעיף כה
 <strong>וחכמים מתירין</strong><br> והכי קיי"ל [של"א]:
### סעיף כו
 <strong>אבל מלמדין את האדם שלא יהא רעבתן ויהא סותם את הפתח בפניו</strong><br> שימנעו מלשכרו:
### סעיף כז
 <strong>קוצץ אדם על ידי עצמו</strong><br> ר"ל בשביל עצמו, שמתנה עם הבה"ב ליטל מעות ולא יאכל [אב"י ר"ל מהכא על רמג"א [קס"ט א'] שכתב דלענין המאכל לא מהני תנאה. תרצתי לבני הרב שליט"א דכוונת רמג"א דוקא בהתנה בתחלת השנה על כל פעם שיאכל. די"ל אפשר שלבסוף פ"א יתחרט, ולא יהיה יכול לחזור בו, אבל כאן שהתנה בתחלת המלאכה הזאת. אי לאו דקים ליה בנפשיה שלא יצטער לא היה מתנה כך]:
### סעיף כח
 <strong>על ידי בנו ובתו הגדולים</strong><br> דכששכרן יכול אביהן להתנות שיטול מעות ולא יאכלו:
### סעיף כט
 <strong>מפני שיש בהן דעת</strong><br> למחול אכילתן:
### סעיף ל
 <strong>השוכר את הפועלים לעשות בנטע רבעי שלו</strong><br> לתלוש פירות אילן בשנת ד' מנטיעתו, שנאכלין רק בירושלים או פודן ואוכל דמיהן בירושלים:
### סעיף לא
 <strong>הרי אלו לא יאכלו</strong><br> וא"צ ב"ב לפדות ולהאכילן מדלא התנו כן בפירוש:
### סעיף לב
 <strong>אם לא הודיען</strong><br> ששכרן לבצר כרם, ולא הודיען שהוא נטע רבעי:
### סעיף לג
 <strong>נתפרסו עיגוליו</strong><br> שנתפרדו עגולי דבילה שלו ושכר פועלים לחזור ולחברן בעיגול:
### סעיף לד
 <strong>נתפתחו חביותיו</strong><br> ושכר פועלים לסתמן:
### סעיף לה
 <strong>הרי אלו לא יאכלו</strong><br> מדכבר נגמר מלאכתן, ובל"ז כבר הוקבעו למעשר והו"ל טבל:
### סעיף לו
 <strong>אם לא הודיען</strong><br> ששכרן לדרוס בעגולין ולסתום החבית, וסברו שלא הוקבעו עדיין למעשר, ויהיו מותרים לאכול, וא"כ כשלא יאכילם הרי הטען:
### סעיף לז
 <strong>שומרי פירות</strong><br> תלושין, דשומרי מחובר, אפילו מצד מנהג אין אוכלין:
### סעיף לח
 <strong>אוכלין מהלכות מדינה</strong><br> כן נהגו:
### סעיף לט
 <strong>שומר חנם נשבע על הכל</strong><br> נשבע שבאופן כך וכך נאבד בלי פשיעה [ועי' ריש פ"ג]:
### סעיף מ
 <strong>והשואל משלם את הכל</strong><br> גניבה ואבידה ואונסין:
### סעיף מא
 <strong>ונושא שכר</strong><br> ר"ל שומר שכר, ונ"ל דלהכי קראו בכל דוכתא נושא שכר, ולא שומר שכר או מקבל שכר, דקמ"ל דאפילו אינו שומר ולא מקבל שכר אלא אפילו סרסור, שמקבל דבר למכרו וכדי להרוויח בו, ושאם לא מכר יחזירו, נמי הוה ש"ש:
### סעיף מב
 <strong>ועל השבויה</strong><br> כשנשבית על ידי לסטין מזויין, אפילו א':
### סעיף מג
 <strong>ועל המתה</strong><br> וה"ה בנשרף בשריפה, ולא היה יכול להציל ע"י שום אדם. מיהו במסופק אם נשרף חייב [ש"ג]:
### סעיף מד
 <strong>ואת הגנבה</strong><br> י"א אפילו שמר כראוי וטמנם בעומק מאה אמה תחת הקרקע, והקיפה חומת ברזל, וקפץ עליו חולי, ועי"ז נגנב, אפ"ה חייב. אמנם קיי"ל דבאונס גמור גם בגניבה פטור [ש"ך שם סק"ד. ועמ"ש רפ"ג]:
### סעיף מה
 <strong>זאב אחד אינו אונס</strong><br> אפילו במשלחת זאבים:
### סעיף מו
 <strong>רבי יהודה אומר בשעת משלחת זאבים</strong><br> כשהזאבים מתפרצים ומתרחבים להתקרב ליישיב [ומשלחת לשון התרחבות הוא, כמו ושלחה חצי אמה, מדות פ"ב מ"ג. אב"י ל"מ נ"ל שהוא מלשון ושן בהמות אשלח בם, דר"ל לשון גרוי והסתה, ועי' תענית [דכ"ב א'] רש"י ד"ה משלחת מן השמים, ר"ל שהקב"ה גירה אותן. וכן ת"א ושן בהמות אגרה בהון. וכ"כ רש"י בחומש שמות [ח' פי"ז] משלוח, אגרה וע"ש]:
### סעיף מז
 <strong>אף זאב אחד אונס</strong><br> וקיי"ל כת"ק [שם]:
### סעיף מח
 <strong>שני כלבים אינו אונס</strong><br> אפי' בבאו מב' רוחות, אבל יותר מב' אונס:
### סעיף מט
 <strong>הארי והדוב והנמר והברדלס</strong><br> [לעאפארד] [ועי' מ"ש ב"ק פ"א סי' מ"ז]:
### סעיף נ
 <strong>סגפה</strong><br> שעשה לה סיגופים, שהעמידה בחמה או בצינה:
### סעיף נא
 <strong>ומתה</strong><br> אפילו לא מתה מיד:
### סעיף נב
 <strong>עלתה לראשי צוקין</strong><br> שתקפתו ועלתה לראשי הרים תלולים:
### סעיף נג
 <strong>העלה לראשי צוקין</strong><br> רבותא קמ"ל, אף שהוא העלה, ומסתמא מדהיה שם מרעה טוב, וכ"ש בעלתה מאליה, והיה יכול למנעה:
### סעיף נד
 <strong>ונפלה</strong><br> אף שתקפתו ונפלה, הו"ל תחלתו בפשיעה וסופה באונס שמחמת פשיעה, וחייב:
### סעיף נה
 <strong>נושא שכר והשוכר להיות פטורין משבועה ומלשלם</strong><br> וה"ה ש"ח שהתנה שכשיפשע יפטור מלשלם. דפטור, והא דלא נקט לה תנא הכי, היינו משום דלאו אורחה להתנות כן, דאטו בשופטני עסקינן כך כ' בשיטה מקובצת, והכי קיי"ל [ש"ה]. מיהו בהגהת אשר"י מדייק באמת מהא דבפשיעה לא מהני תנאי:
### סעיף נו
 <strong>כל המתנה על מה שכתוב בתורה תנאו בטל</strong><br> ובאפילו בדברים שבממון, ושומרים דברישא שאני, דמדהתנה כך, מוכח שלא רצה כלל להיות שומר שלו. וקיי"ל דבממון שיכול למחול, תנאו קיים. ומילי דרבנן כדאוריי' דמי, וי"א דבדרבנן אפי' בממון תנאו בטל. דחכמים עשו חיזוק לדבריהם יותר מבשל תורה [אה"ע ל"ח ה']:
### סעיף נז
 <strong>וכל תנאי שיש מעשה בתחלתו</strong><br> שהקדים בדבריו המעשה לתנאי, כגון שאמר זה יהיה שלך אם תעשה דבר זה, אפילו לא עשה המעשה עד אחר שהתנה. ולרמב"ם ר"ל שעשה המעשה בפועל קודם שהתנה, ולא קיי"ל כוותיה:
### סעיף נח
 <strong>וכל שאפשר לו לקיימו בסופו והתנה עליו מתחלתו תנאו קיים</strong><br> וכל היכא דתנאו בטל, עכ"פ המעשה קיים [ועיי' מ"ש בס"ד בדיני תנאי כפרושינו פ"ג דקדושין משנה ד']:
## פרק ח
### סעיף א
 <strong>השואל את הפרה ושאל בעליה עמה</strong><br> שיעשה בעל הפרה בעצמו מלאכת השואל. ואף דאי אפשר שישאלנה עמו ממש, דהרי גוף המשאיל מיד כשהבטיח לעשות מלאכתו הו"ל שאול שלו, מדאין בו עניין לקנין אחר, [ועיין לעיל פ"ו סי' י' ופ"ז סי' ח'] משא"כ הפרה אינה נקנית עד שימשכנה. אפ"ה משכחת לה שיהיה נשאל עמה ביחד, בדקיימה פרה בחצר השואל בשעה שנתרצה להשאל עם פרתו, או דמיירי שהתנו שלא יהיה המשאיל נשאל עד שימשך הפרה [ולתוס' ורא"ש דגם בעלים אינן נקנין באמירה עד שעה שמכין א"ע לעשות מלאכת השואל. א"כ על כרחך קו' הש"ס דקאמר בעלים באמירה, ר"ל מסתמא כשנתרצה, מיד מכין א"ע. אמנם לש"ך [שמ"ו] באמירה לחוד סגי]:
### סעיף ב
 <strong>שאל הבעלים או שכרן ולאחר כך שאל את הפרה ומתה פטור</strong><br> אפילו נשאל גופו למלאכה אחרת, ובמקום אחר, בשעה שמשך הפרה, ואפילו א"ל באותה שעה השקיני מים הו"ל שאילה בבעלים [ועי' לעיל פ"ו סי' נ']. וכ"כ בשאר שומרים שמירה בבעלים פטור [ש"ה]:
### סעיף ג
 <strong>אבל שאל את הפרה ואחר כך שאל את הבעלים או שכרן ומתה חייב</strong><br> אף דבשעת מיתה היה עמו במלאכתו:
### סעיף ד
 <strong>בעליו אין עמו שלם ישלם</strong><br> נ"ל דדייק כן מדכפל קרא, בעליו אין עמו וגו', בעליו עמו וגו', וק' והרי חדא מכלל חבירתה משתמע. אע"כ דתרווייהו צריכא, ולמעוט א"צ שיהיה עמה בכל ב' הזמנים של שאילה וגם של אונסין, אלא סגי בחדא, ומסתבר דאשעת שאילה קפיד קרא, מדאז נתחייב שואל במזונותיה:
### סעיף ה
 <strong>המשאיל אומר שאולה מתה</strong><br> קאי אשאל א' ושכר א':
### סעיף ו
 <strong>ביום שהיתה שאולה מתה</strong><br> קאי אשאלה היום ושכרה למחר:
### סעיף ז
 <strong>בשעה שהיתה שאולה מתה</strong><br> קאי אשאלה חצי יום:
### סעיף ח
 <strong>והלה אומר איני יודע חייב</strong><br> לשלם. ואף דקיי"ל מנה לי בידך והשיב איני יודע אם נתחייבתי, נשבע היסת שאינו יודע ופטור מלשלם [כח"מ ע"ה], והרי הכא מדנכסי שואל משתעבדו משעת אונסין [כח"מ שמ"א], ואינו יודע אם שאולה נאנסה, הו"ל כאיני יודע אם נתחייבתי. ואי"ל דלהכי חייב לשלם, דהרי אפילו שכורה מתה מחוייב לישבע שמתה כדרכה, ויוכל לגלגל עליו ג"כ שיכבע ששכורה מתה, ומתוך שאינו יכול לישבע משלם, ליתא, דהרי אין מגלגלין בדבר שהנתבע טוען שמא [כח"מ צ"ד ט']. י"ל דמיירי שיש כאן הודאה במקצת שמודה פרה אחרת שאולה שמתה, [ואפילו בסיפא שטוענו ב' פרות, צריכה פרה אחרת שאולה שמתה בשאילתה, דאותה הפרה החיה שמודה לא מחשב הודאה, דמדחיה הילך היא], והו"ל כטוענו ק' והודה נ', ועל הנ' השני משיב איני יודע אם נתחייבתי, דמדהודה חייב שד"א., ומדאינו יכול לשבע על הכפירה, משלם. [ואפי' לרמב"ם דס"ל נכסי שואל משתעבדי משעת שאילה [פ"א משאל' ה"ה], אפ"ה צריך הש"ס לאוקמא בשיש הודאה במקצת, דאל"כ אף דמשתענד משעת שאילה עכ"פ אינו כחיוב גמור דלחשב אח"כ מה"ט כא"י אם החזרתי, דהרי אם הפרה כאן, היה מחזירה ודי, רק לעניין זה אמרי' דמשתעבד משעת שאילה, שכשתמות אח"כ בשעת שאילה, אמרינן דנשתעבד למפרע לשעת שאילה, א"כ הכא לולא שהודה במקצת, אמרי' מדמסופק אם מתה בשעת שאילה, הרי מסופק אם נשתעבד למפרע כלל. והו"ל כא"י אם נתחייבתי. וזה נ"ל כוונת תוס' כאן [דצ"ז ד"ה והלה, השני], שהקשו מה מקשי הש"ס, למה חייב, הרי שפיר חייב דהו"ל כא"י אם פרעתי, ותרצו וז"ל דמדמחזיר אחת הו"ל כא"י שנתחייבתי וכן בפרה א' כשא"י אם מתה בעודה שאולה. עכ"ל. ותמוה, דהרי קושיתנו ודאי ע"כ רק לאוקימתא [דב"ק קי"ב א'] דנכסי שואל משתעבדי משעת שאילה, ותרוצם דבפרה א' כשא"י מתי מתה הו"ל כא"י שנתחייבתי, וודאי ליכא לאוקמא רק בדנימא דנכסי שואל משתעבדי משעת אונשין, ואה זה כוונתה, ל"ל להאריך וגנובי גנובא ל"ל, הול"ל וא"ת הרי נכסי שואל משתעבדי משעת שאילה. וי"ל דמקשן ס"ל דמשתעבדי משעת אונסין. אמנם לפי דברינו הנ"ל הכי כוונתם בתרוצם, דאף דנכסי שואל משתעבדי משעת שאילה, היינו במתה ודאי בשעת שאילה, אבל בא"י מתי מתה הו"ל למפרע כא"י שנתחייבתי. והדר קאמרו ה"ת ברישא דבשעה שמתה הפרה לא ידע אם היה אצלו שאולה כלל, לפיכך שפיר הו"ל כא"י שנתחייבתי, אבל בסיפא שהי' אצלו ב' פרות, א' שאולה וא' שכורה, הרי ודאי בשעת אונסין. עדיין שעבוד נכסיו לשאולה עליו, להכי אם לא שהחזיר א', הו"ל האונס כא"י אם החזרתי. לכן תרצו, דעכ"פ אחר שהחזיר א' הו"ל למפרע כא"י שנתחייבתי, ומקשי הש"ס שעיר אמאי חייב].
### סעיף ט
 <strong>השוכר אומר שכורה מתה</strong><br> אף דמתני' מתחלת לקראותו השואל וכו'. קרי ליה הכא השוכר, מדטעין ברי שהפרה שדנין עליה שכורה היתה, משא"כ במסופק, קרי ליה במתני' והלה אומר וכו':
### סעיף י
 <strong>והלה אומר איני יודע פטור</strong><br> אפילו משבועה, דמדטוען תובע שמא, אין משביעין לשכנגדו רק ברגלים לדבר [כח"מ ע"ה], ואף דשבועת כ"ני שומר שכדרכה מתה, היא רק בטענת שמא [כש"ך ע"ב ס"ק קט"ו]. התם ה"ט משום דרגלים לדבר דשומר קאמר בדדמי [כר"ן שבועות ש"ט ב']. ואי"ל הכא עכ"ע הרי לכה"פ חייב שבועה שכדרכה מתה ויוכל להשביעו בגלגול ששכורה מתה. י"ל דאין מגלגלין שבועה כשהתובע טוען שמא, רק בדהוה דומיא דסוטה, שיש רגלים לדבר שמשקר במה שמגלגל עליו [כח"מ צ"ד]:
### סעיף יא
 <strong>ישבע השוכר ששכורה מתה</strong><br> ר"ל ישבע שבועה דאורייתא:
### סעיף יב
 <strong>זה אומר איני יודע וזה אומר איני יודע יחלוקו</strong><br> היינו כסומכוס דממון שבספק חולקין. ואנן קיי"ל בכל בבי דמתני' המע"ה, רק דבטוענו ברי ישבע שומר היסת ששכורה מתה, או שאינו יודע ששכורה מתה, אפילו כשאין גלגול, כגון שמאמינו משאיל או שיש עדים לשואל שמתה כדרכה, דאז ליכא שבועת שומרי', אפ"ה ישבע היסת כנ"ל, ובטוענו משאיל שמא, אז רק בשחייב שואל לישבע שמתה כדרכה, מגלגל עליו לישבע ששכורה מתה, או שאינו יודע ששכורה מתה, אבל כשיש עדים או שמאמינו שמתה כדרכו, פטור גם משבועת היסת ששכורה מתה, דאין משביעין בטענת שמא [ש"ך שד"מ סק"ג]. [ואילה"ק מזה [לש"ך סי' ע"ב ס"ק קט"ו] שהבאנו לעיל, דבטענת ברי ליכא שבועת שומרים. דנ"ל דלש"ך מיירי הכא בטוענו ברי ע"פ העד, דבכה"ג איכא שבועת שומרים מדיכול להעיז בו, ועי' ש"ך הנ"ל בסי' ע"ב שם]:
### סעיף יג
 <strong>השואל את הפרה ושלחה לו</strong><br> משאיל לשואל:
### סעיף יד
 <strong>ביד שלוחו</strong><br> של משאיל:
### סעיף טו
 <strong>של שואל</strong><br> לא שאמר השואל להשליח, בפני עדים שיביא הפרה, דבכה"ג חייב אפילו לא הזכיר לשון שליחות, אלא מיירי בלא אמר לשליח כן בפני עדים, ואפילו מודה שאמר לשליח שיאמר למשאיל שישלחם לו, כל שלא אמר למשאיל שישלחם לו ע"י זה השליח, פטור [סמ"ע וש"ך קכ"א ו']:
### סעיף טז
 <strong>ומתה</strong><br> בדרך כשהביאוה:
### סעיף יז
 <strong>ביד שלוחי</strong><br> אפילו לא עשאו שליח בעדים, ואפילו היה השליח עכו"ם או קטן ושוטה דלאו בני שליחות נינהו:
### סעיף יח
 <strong>ביד עבדך</strong><br> עברי, דאלו כנעני, כרבו ממש דמי דלא יצא עדיין מרשותו:
### סעיף יט
 <strong>וכן בשעה שמחזירה</strong><br> דבלא אמר משאיל שישלחה לו ע"י אלו, ושלחה ומתה בדרך, חייב השואל, ובא"ל משאיל שישלח, פטור. ודוקא במחזירה תוך זמן שאילתו, אבל לאחר זמן שאילתו, דין שומר שכר יש לו. דאפילו מתה בבית שואל פטור [שם]:
### סעיף כ
 <strong>המחליף פרה בחמור</strong><br> ומשך בעל הפרה את החמור, ועדיין הפרה ברשותו, והרי בהמה נקנה בחליפין, דמשמשך זה, קנה האחר חליפיו אפילו לא משכו האחר.
### סעיף כא
 <strong>וילדה</strong><br> הפרה:
### סעיף כב
 <strong>וכן המוכר שפחתו</strong><br> ועבד כנעני נקנה בכסף, ונתן הכסף ועדיין השפחה ברשות המוכר. וקמ"ל בין שקנה ע"י חליפין או במעות דינן שוה:
### סעיף כג
 <strong>זה אומר עד שלא מכרתי</strong><br> ילדה, והולד שלי:
### סעיף כד
 <strong>יחלוקו</strong><br> מתני' סומכוס היא דס"ל כל ממון שבספק חולקין, ואפילו בברי וברי, כשאין מוחזק בה, כי הכא דמיירי בעומדת באגם, אבל אנן קיי"ל דאפילו טוען לוקח ברי ומוכר שמא, ואפילו הפרה והשפחה אינן בבית המוכר רק באגם, מחשב לוקח מוציא, והמוכר שמודה בפרה הו"ל מודה במקצת, ולא מחשב הילך גמור, מדאין מחזיר הפרה כמו שתבעה, להכי ישבע המוכר שד"א, ועל השפחה ישבע היסת. שאין נשבעין שד"א על העבדים [כסי' צ"ה]. אולם בלוקח מוחזק, והמוכר טוען ברי, ישבע לוקח היסת. ואם שניהן טוענין שמא, ואינן ברשות א' מהן, מחשב המוכר מוחזק, וי"א דיחלוקו [רכ"ג]. [ותמיה היכא איירי, אי בידעו שהיא מעוברת, היכא ס"ד דמוכר להשיב לו פרה ריקנית ושפחה ריקנית והרי שניהן שוין יותר כשהן מעוברות [כב"ק פ"ה מ"ד, ופ"ט מ"א]. ואת"ל שטוען המוכר דמדלא ידע אז שכבר ילדה הו"ל מקח טעות, א"כ היאך לפי מה דקייל"ן יחשב מוכר מודה במקצת וכמש"ל, הרי מדקאמר מוכר מקח טעות אינו מודה כלל, ומה שמודה עכ"פ החמור, הלה לא תבעו והו"ל חטין ושעורין. ואי בשלא ידעו שהיא מעוברת, כ"ש דהו"ל מקח טעות, דאין לדמות זה לקנה טבעת ומכרו בחזקת בדיל ונמצא כסף שזכה לוקח [כח"מ רל"ב סי"ח], התם שאני בשעה שקנה המוכר הטבעת לא ידע שהוא כסף ולא זכה בזהב מעולם, משא"כ הכא מגוף שהוא שלו מניה קרבי, ומה"ט עדיף טפי וטפי ממצא צבי שבור בשדה חבירו [כח"מ ר"ס] והכא אין לך חצר משתמרת טפי מבטן הפרה. ונ"ל דלעולם שידעו שהפרה מעוברת, והמוכר אינו רוצה רק מה שפרה עם וולד שוה יותר מפרה מעוברת, ולא הוה משום שילדתו בינתיים מקח טעות, מדאין במקח גופא שגם שינוי רק בין רב להרבה כקונה אילן ריקן ונמצא בו פירות שפשוט שהן להמוכר [ועי' ח"מ רסי' רל"ב] וראיתי בשטה מקובצת שהתעורר קצת בזה, ולפי קוצר דעתי, לא השקיטו דברי קדשו רעבוני]:
### סעיף כה
 <strong>זכה בגדול</strong><br> מיירי בטוענו דמי עבד גדול והודה דמי עבד קטן, דהו"ל מודה במקצת ועל השאר טען איני יודע, ומתוך שאינו יכול לישבע משלם, אבל בטוענו שדה ועבד ממש, הרי אין נשבעין על קרקעות ועבדים, ועוד דהו"ל הילך ופטור, ועוד דהו"ל טוענו חיטין והודה לו בשעורין, אבל בדמי עבד וקרקע. אף דאתו מחמת קרקע נשבעין [צ"ה ג'. ולרש"י ב"מ ק' ע"א ד"ה דמי עבד, ולר"ן שבועות ש"ז א' וש"י ע"א, גם בכה"ג אין נשבעין]:
### סעיף כו
 <strong>אין לו אלא קטן</strong><br> ואינו נשבע על טענת ספק של תובע:
### סעיף כז
 <strong>ישבע המוכר שהקטן מכר</strong><br> ה"נ מיירי בטוענו דמי עבד כלעיל:
### סעיף כח
 <strong>זה אומר איני יודע וזה אומר איני יודע יחלוקו</strong><br> לסומכוס, וקמ"ל במשנה ב' בשאולה ושכורה, אע"ג דרק שואל הו"ל למידע אפ"ה יחלוקו מדהוא מוחזק, וקמ"ל הכא אע"ג דתרוייהו הו"ל למידע ומוכר מוחזק, אפ"ה יחלוקו. ולדידן המע"ה, וי"א דיחלוקו כדלעיל סי' כ"ד:
### סעיף כט
 <strong>המוכר זיתיו לעצים</strong><br> שיקצצם לוקח להסקה ובישול, ולא התנה מתי יקצצם, והשהן הלוקח [בקרקעו]:
### סעיף ל
 <strong>ועשו פחות מרביעית לסאה</strong><br> שהזיתים רעים, שאין בסאה שלהן רביעי' שמן, אחר הוצאות המסיקה והעצירה:
### סעיף לא
 <strong>הרי אלו של בעל הזיתים</strong><br> דבפחות מרביעית לא קפדי אינשי להוציא מהמוחזק:
### סעיף לב
 <strong>יחלוקו</strong><br> מיהו בהתנו שיקצץ מיד, אז אפי' בפחות מרביעית הו"ל לבעל הקרקע, ובהתנה שיקצץ לכשירצה אז אפילו ביתר מרביעית הכל לבעל הזיתים [קס"ח] דאע"ג דע"י שניהן בא ההרווחה כסי' ל"ד עכ"פ זה מדקיימן שם יותר מהראוי וזה שהתנה שיוכלו להניחם שם כל עוד שירצה מחלו זל"ז:
### סעיף לג
 <strong>שטף נהר זיתיו ונתנם לתוך שדה חבירו</strong><br> ונשרשו שם:
### סעיף לד
 <strong>זה אומר זיתי גדלו וזה אומר ארצי גדלה יחלוקו</strong><br> לא מטעם ספק, רק מדע"י שניהן בא ההרווחה, וכ"כ בזיתים לעיל. מיהו דוקא בנעקרו עם הקרקע שסביבן, בכדי שיוכל לחיות על ידן, אבל לא יוכלו לעשות פירות מהגושין לבד, ומיירי תוך ג' שני' משנשרשו כאן, דאז אף דעיקר גידול הפירות ע"י קרקעית השדה, אפ"ה אי לאו גם הגושין שנעקרו עם האילנות לא הוה מצי אכיל להו משום ערלה להכי יחלוקו, אבל לאחר ג' שנים, או בנעקרו בלי גושיהון, אז הכל לבעל השדה, ומשלם לבעל הזיתים דמי האילנות כשוויין בשעה שנעקרו [שם] ולא דמי לקונה סתם אילנות בשדה חבירו לעיל, דאמרינן יחלוקו. התם קנה אותן נטועין והגושין מחוברין בהן:
### סעיף לה
 <strong>בימות הגשמים</strong><br> בכך וכך לחודש, ולא פי' מתי יצא:
### סעיף לו
 <strong>בימות החמה שלשים יום</strong><br> ר"ל צריך שיודיעו ל' יום מקודם שיצא שיבקש לו דירה אחרת, וה"ה דבלא הודיעו קודם החג ל' יום, שוב אינו מוציאו עד אחר הפסח [שי"ב]:
### סעיף לז
 <strong>ובכרכים</strong><br> עיירות גדולות שאין דירות מצוייות שם:
### סעיף לח
 <strong>אחד ימות החמה ואחד ימות הגשמים שנים עשר חדש</strong><br> ר"ל צריך שיודיעו י"ב חודש קודם שיצא:
### סעיף לט
 <strong>רבן שמעון בן גמליאל אומר חנות של נחתומים ושל צבעים</strong><br> שמלוין לזמן מרובה:
### סעיף מ
 <strong>שלש שנים</strong><br> ר"ל ג' שנים קודם שיצא צריך שיודיעו שיצא. וכשעורין הנ"ל נותנין גם להמשכיר, שלא יעמוד ביתו פנוי, ובלא הודיעו חייב בתשלומי השכירות כולו, אם לא שיעמיד לו אדם הגון כמוהו ושאין בני ביתו מרובין משלו, שידור תחתיו בביתו, ובדר המשכיר גם הוא באותו בית, אז אפילו בפחותים בני בית של האחרון מהראשון, יכול משכיר לעכב [שי"ב ושט"ז]:
### סעיף מא
 <strong>המשכיר בית לחבירו המשכיר חייב בדלת בנגר</strong><br> [ריגעל] שנועלין בו בפנים:
### סעיף מב
 <strong>ובמנעול</strong><br> [שלאסס] שנועלין בו בחוץ:
### סעיף מג
 <strong>ובכל דבר שמעשה אומן</strong><br> כגון חלונות וכדומה., ואפילו בכשנכנס שם השוכר, ראה שלא היו, לא אמרינן ראה ונתפייס. מיהו כשנשברו תוך הזמן ע"י תשמישן או מעצמן, אם השכיר לו בית זה א"צ משכיר לתקנן:
### סעיף מד
 <strong>אבל דבר שאינו מעשה אומן השוכר עושהו</strong><br> והולכין בכל כאלה אחר המנהג [שי"ד]:
### סעיף מה
 <strong>הזבל</strong><br> שנעשה בחצר שהשכירו:
### סעיף מו
 <strong>של בעל הבית</strong><br> כשנעשה הזבל מבהמות של אחרי' שבאו לחצר, דסתם גללים הפקירן בעלי' שלהן, ואף דשכירות ליומא ממכר הוא, חצר האדם קונה לו שלא מדעתו אף ששכורה לאחרים [וי"ח], אבל זבל בהמות השוכר, של שוכר הוא [שי"ג ג']:
### סעיף מז
 <strong>ואין לשוכר אלא היוצא מן התנור ומן הכירים בלבד</strong><br> אפי' ממה שאפו אחרים ששכרו מהשוכר, והטעם מדנתערב באפר של השוכר [שם], [ואילה"ק מדאמרי' [ביצה ל"מ ב'] הרי שנתערב לו קב חיטין בי' קבין חיטין של חבירו יאכל הלה וחדי. הכא שאני דמהפקירא קאתי]:
### סעיף מח
 <strong>השכיר לו לחדשים נתעברה השנה נתעברה למשכיר</strong><br> הך בבא פשיטא, אלא אתא לאשמעינן דרישא אפילו בשנה סתם מיירי ולא בשנה זו:
### סעיף מט
 <strong>ואמרו יחלוקו את חדש העבור</strong><br> דכל שאמר ב' לשונות שאינן סותרין זא"ז, אמרינן תפוס שניהן [כתמורה ד"ל], אבל בסותרים זא"ז, יש חילוק, דבאינן סמוכין אמרינן דחזר בו [כח"מ מ"ב ה'], אבל בסותרין וסמוכי' יחד, יש ספק שמא מדלא בירר שחזר בו, שמא פירוש שרוצה ג"כ בלשון ראשון, או שמא חזר בו. לכן בכה"ג יחלוקו. מיהו אנן קיי"ל דקרקע בחזקת בעליה עומדת אפילו בבא בסוף חודש [שי"ב]:
### סעיף נ
 <strong>המשכיר בית לחבירו ונפל</strong><br> או נשרף:
### סעיף נא
 <strong>חייב להעמיד לו בית</strong><br> ודוקא בהשכיר לו בית סתם, אבל באמר בית זה, פטור מלבנותו כשנפל [כלעיל פרק ו' משנה ג'], ומשלם מה שדר בו, מיהו בנתרועע עד שמסוכן לדירה, חייב לבנותו כשכבר קבל כל דמי השכירות משלם [שי"ב י"ז, וע"ש]:
### סעיף נב
 <strong>לא יפחות מהחלונות ולא יוסיף עליהן אלא מדעת שניהם</strong><br> ודוקא באמר בית כזה אני משכיר לך, משא"כ באמר בית סתם, משנה כרצונו [שם]:
## פרק ט
### סעיף א
 <strong>המקבל שדה מחברו</strong><br> בקבלנות דהינו שיחלקו המקבל והבעל השדה את התבואה, למחצה, שליש, ורביע, או בחכירות דהיינו שיתן לבעל השדה כך וכך כורין לשנה, או בשכירות , דהיינו שהתנה ליתן לו מעות [ש"כ]:
### סעיף ב
 <strong>מקום שנהגו לקצור</strong><br> התבואה:
### סעיף ג
 <strong>יקצור</strong><br> המקבל:
### סעיף ד
 <strong>לחרוש אחריו</strong><br> ר"ל לחרוש אחר הקצירה כדי שימותו שרשי העשבי' הרעי':
### סעיף ה
 <strong>הכל כמנהג המדינה</strong><br> דכשמשנה שניהן מעכבין, דעקירה טובה למקבל שיהיה לו הקש, וטובה לנותן, שמתנקה הקרקע שלו, וכ"כ הקצירה טובה למקבל, שא"צ להטריח כל כך, וטובה לנותן, שע"י הקש הנשאר בהקרקע, מזדבלת השדה. אמנם מנהג בלי טעם, הו"ל מנהג סדום. ואין הולכין אחריו [רתוי"ט כאן וסמ"ע קנ"ז סקי"ב]:
### סעיף ו
 <strong>כשם שחולקין בתבואה כך חולקין בתבן ובקש</strong><br> אותו שנשאר בארץ קרוי קש, והנקצר עם השבולת קרוי תבן [כך פירשו רבותי:
### סעיף ז
 <strong>כשם שחולקין ביין כך חולקין בזמורות ובקנים</strong><br> שסמכו בהם הגפנים:
### סעיף ח
 <strong>ושניהם מספקין את הקנים</strong><br> ר"ל דלהכי חולקים בקנים, מדקנו אותן בשותפות [שכ"ז]:
### סעיף ט
 <strong>המקבל שדה מחבירו</strong><br> בקבלנות או בחכירות:
### סעיף י
 <strong>והיא בית השלחין</strong><br> קרקע עיפה ויבשה שאין די לה בגשמים וצריכים להשקותה, והיה בה מעין שעל ידה ישקה האריס בקלות:
### סעיף יא
 <strong>או בית האילן</strong><br> שע"י האילן והמעין שבשדה, חביבה להאריס:
### סעיף יב
 <strong>יבש המעין ונקצץ האילן אינו מנכה לו מן חכורו</strong><br> דאף שחביבין לו, היה לו לפרש שבשביל אלו חכר:
### סעיף יג
 <strong>יבש המעין ונקצץ האילן מנכה לו מן חכורו</strong><br> ובלא אמר מלת זה, ג"כ מנכה, וי"א דיש חילוק, דבאמר משכיר בית השלחין אחכיר לך, אינו מנכה, ובאמר חוכר בית השלחין אני חוכר, מנכה, דסתם שלחין יש בו מעין, וי"ח [שכ"א]. ורישא מיירי באמר שדה זו סתם [ועי' לעיל פ"ח סי' נ"א]:
### סעיף יד
 <strong>המקבל שדה מחבירו</strong><br> בקבלנות, דבחכירות לא שייך "שמין", דיתן חכירותו ודי:
### סעיף טו
 <strong>והובירה</strong><br> שלא חרש או לא זרע, ואפילו הוביר רק מקצתה.
### סעיף טז
 <strong>שכך כותב לו אם אוביר ולא אעביד</strong><br> ר"ל או שלא אעבוד כראוי:
### סעיף יז
 <strong>אשלם במיטבא</strong><br> ואפילו לא כתב כך, מדנהגו כך ט"ס הוא [ח"מ ל"ט]. מיהו בכתב לשלם יותר מההזיק הו"ל אסמכתא ולא קניא[שכ"ח ור"ז]:
### סעיף יח
 <strong>המקבל שדה מחבירו</strong><br> בחכירות דבקבלנות ודאי אכפית ליה כשלא ינכש:
### סעיף יט
 <strong>ולא רצה</strong><br> המקבלי
### סעיף כ
 <strong>לנכש</strong><br> לעקור השרשים הרעים:
### סעיף כא
 <strong>ואמר לו מה אכפת לך הואיל ואני נותן לך חכורה</strong><br> ורק אנא אפסיד:
### סעיף כב
 <strong>מפני שיכול לומר לו למחר אתה יוצא ממנה ומעלה לפני עשבים</strong><br> לא נקט רעים, דקמ"ל אפילו רוצה לחרשה לכשיצא, החרישה לא תועיל רק לעשבים הרעים, אבל לא להזרע שיפול כשלא ינכש [ש"כ]:
### סעיף כג
 <strong>המקבל שדה מחברו</strong><br> בקבלנות, דאי בחכירות נותן חכורו בכל גוונא:
### סעיף כד
 <strong>ולא עשתה</strong><br> רק מעט תבואה, ילא רצה המקבל לטפל בה מדליכא כדי טרחו:
### סעיף כה
 <strong>אם יש בה כדי להעמיד כרי</strong><br> תבואה, ושעורו שישאר לו סאתיים אחר הוצאותיו:
### סעיף כו
 <strong>אמר רבי יהודה מה קצבה בכרי</strong><br> וכי שיעור א' קצוב לטרחת שדה גדולה וקטנה:
### סעיף כז
 <strong>אלא אם יש בו כדי נפילה</strong><br> כמדת הזרע שהפיל בה. וקיי"ל כת"ק [שכ"ח], [וטעמא נ"ל דמה איפכת לי' לבעל השדה אם טרחת האריס מרובה, עכ"פ בסאתים הפסידו מרובה הוא, ולאו אדעתא דהכי אחכריה]:
### סעיף כח
 <strong>המקבל שדה מחבירו</strong><br> בחכירות. דאי בקבלנות מה ניכוי איכא, מה שימצאו יחלוקו:
### סעיף כט
 <strong>ואכלה חגב</strong><br> [היישרעקקען]:
### סעיף ל
 <strong>או נשדפה</strong><br> שנפלו ע"י סער גרעיני הזרע מהשבולת:
### סעיף לא
 <strong>אם מכת מדינה היא</strong><br> שרוב שדות אותה העיר הוכו כן:
### סעיף לב
 <strong>מנכה לו מן חכורו</strong><br> הכל לפי הפסדו:
### סעיף לג
 <strong>אם אינו מכת מדינה אין מנכה לו מן חכורו</strong><br> שמזל החוכר הוא:
### סעיף לד
 <strong>רבי יהודה אומר אם קבלה הימנו במעות בין כך ובין כך אינו מנכה לו מחכורו</strong><br> שעל המעות לא נגזר אבל בחכרה בפירות כיון דנותן לו מתוכה [כמ"ז] לפיכך גם על חכרותו נגזר:
### סעיף לה
 <strong>לקתה</strong><br> שעשתה תבואה רעה:
### סעיף לו
 <strong>נותן לו מתוכה</strong><br> וא"צ ליתן לו יפות:
### סעיף לז
 <strong>המקבל שדה מחבירו</strong><br> בחכירות, אבל בקבלנות י"א דיכול לשנות אפילו לדבר המכחיש, וי"א דאז אפילו לשאינו מכחיש לא ישנה [שכ"ד]:
### סעיף לח
 <strong>לזרעה שעורים לא יזרענה חטים</strong><br> דחיטין מכחישין השדה טפי משעורין:
### סעיף לט
 <strong>רבן שמעון בן גמליאל אוסר</strong><br> דקשה לקרקע בארץ ישראל כשזורעין בה כל שנה מין אחר [עי' תוס'] ומדפסק עמו מין זה ודאי רגיל הוא לזרעו בה וקיי"ל דהכל לפי השדה:
### סעיף מ
 <strong>תבואה לא יזרענה קטנית</strong><br> דקטנית מכחיש טפי מתבואה:
### סעיף מא
 <strong>המקבל שדה מחבירו לשנים מועטות</strong><br> פחות מז' שנים:
### סעיף מב
 <strong>לא יזרענה פשתן</strong><br> שמכחיש הקרקע ז' שנים:
### סעיף מג
 <strong>ואין לו בקורת שקמה</strong><br> תאנה יערי שדרך לכרות ענפיו לבניין, וחוזרי' וגדלין, ובפחות מז' שנים אין נעשין קורות, להכי בשכרה בפחות מז' שנים, לאו אדעתא דקורות נחית, מדלא יוציאה כמו שהיתה כשירד.
### סעיף מד
 <strong>ויש לו בקורת שקמה</strong><br> דהרי יניחה כשיצא. כמו שהיתה כשירד לה [שכ"ה]:
### סעיף מה
 <strong>דמקבל שדה מחבירו לשבוע אחת</strong><br> שמיטה א':
### סעיף מו
 <strong>השביעית מן המנין</strong><br> ואין מנכה לו בשביל שנת השמיטה:
### סעיף מז
 <strong>שכיר יום גובה כל הלילה</strong><br> שלאחריו, ובבוקר עובר בבל תלין. ופועלין דידן, שאין עושין עד הלילה, מששקעה חמה עובר על ביומו תתן שכרו [של"ט]:
### סעיף מח
 <strong>שכיר לילה גובה כל היום</strong><br> ומששקעה חמה עובר:
### סעיף מט
 <strong>שביר שעות גובה כל הלילה וכל היום</strong><br> ר"ל בכלה שכירתו ביום, מששקעה חמה עובר, ובכלה בלילה משעלה השחר עובר:
### סעיף נ
 <strong>שכיר שבת</strong><br> שבוע:
### סעיף נא
 <strong>שכיר שבוע</strong><br> על כל השמיטה:
### סעיף נב
 <strong>יצא בלילה גובה כל הלילה וכל היום</strong><br> היינו אליבא דר"ש דפליג את"ק. וקיי"ל דגובה כל הלילה:
### סעיף נג
 <strong>לא תבעו אינו עובד עליו</strong><br> וה"ה בתבעו ואין לו [שם]:
### סעיף נד
 <strong>המחהו</strong><br> הגיעו, ור"ל שאמר לשולחני ולחנווני ליתן להפועל שכרו, ונתרצו הם והפועל.
### סעיף נה
 <strong>אצל חנוני או אצל שולחני אינו עובר עליו</strong><br> אפילו אין לבעל הבית בידיהן כלום, מיהו הפועל יכול לחזור מהמחאתו, אם לא שקנו מידו [שם]:
### סעיף נו
 <strong>שכיר בזמנו</strong><br> שתבע לב"ב בזמנו שיתן לו שכרו, וב"ב כופר הכל או מודה במקצת:
### סעיף נז
 <strong>נשבע ונוטל</strong><br> אם היו נדונין על הקציצה, וודאי ב"ב נשבע, דקציצה זוכר שפיר, מיהו בכה"ג אפי' הב"ב כופר הכל שאומר ב' קצצתי לך ופרעתים לך. ופועל אומר ג' קצצת לי. ולא נתתם לי' אפ"ה ישבע ב"ב בנק"ח שכך הוא כדבריו, דאע"ג דהוא כופר הכל החמירו עליו, משום דשכיר נושא נפשו אשכירתו [ח"מ פ"ט ד'], ולש"ך, אם ב"ב כופר הכל אינו נשבע רק היסת [שם]. מיהו הכא מיירי באינן מחולקין על הקציצה, רק בפרעון, שב"ב אמר פרעתי השכר או מקצתו, להכי אמרינן דפועל נשבע בנקיטת חפץ שהוא כדבריו, דב"ב טרוד בעסקיו, ואפשר דשכח. ודוקא ביש עדים ששכרו ושעשה המלאכה, דאל"כ ב"ב נאמן במגו:
### סעיף נח
 <strong>עבר זמנו אינו נשבע ונוטל</strong><br> דכדמטי זמניה, רמי אנפשיה ומדכר, שלא יעבור בבל תלין, להכי ישבע ב"ב היסת ונפטר. [ואי"ל א"כ בתבעו בזמנו, נימא בעה"ב המתינו לי עד סוף הזמן תשלומין, שמא אזכור, ואם לא אזכור, אוכל לשבע אז. י"ל דחזקת בעה"ב שאינו עובר בבל תלין לא מהני רק במסייע נמי שאין שכיר משהה שכרו עד סוף זמנו, ודאי תבעו פרע, אבל אם אנחנו נכריח לשכיר שע"כ ימתין עד סוף זמנו, לא יהיה הב"ב רמי אנפשיה, מדאין אדם תובעו. ומה"ט גם במודה ב"ב במקצת לא מהני דרמי ב"ב אנפשי' שלא ישבע שד"א לבקר, דהרי בהא לא מסייע חזקה דשכיר לא משהה שכרו]:
### סעיף נט
 <strong>אם יש עדים שתבעו</strong><br> ר"ל שכל זמנו היה בתביעה, דהיינו שתבעו בסוף זמנו בעדים, והשיב שישלם אח"כ, א"כ הרי שמעו שלא פרע תוך זמנו:
### סעיף ס
 <strong>הרי זה נשבע ונוטל</strong><br> עונה א' אחר התביעה, והוא או יום א' לילה, דכשהיה זמנו בלילה ותבעו בסוף הלילה, ואמר שישלם אח"כ, אז ביום שאחריה ג"כ נשבע ונוטל, וכן לעולם בתבעו ואמר שיתן אח"כ נשבע ונוטל עונה שלאחר התביעה [ח"מ פ"ט ולרי"ף ורש"י אינו נשבע ונוטל רק יום א' אחר זמנו]:
### סעיף סא
 <strong>גר תושב</strong><br> שקבל עליו בב"ד לקיים ז' מצות, והן אבר מן החי, ברכת השם [היינו שלא לקלל, ודלא כראבינער פהיליפזאהן בק"ק מאגדעבורג, שפירש בחומש שלו בפרשת בראשית, דר"ל לברך ברכות לה', והוא דברי בורות כפול], גזל, דינין [וסי' א' ב' ג' ד'], וג' מצות ראשיות, שהן, ע"ז, ג"ע, ש"ד. ואין מקבלין גר תושב רק בזמן שהיובל נוהג [ערכין כ"ט א']:
### סעיף סב
 <strong>יש בו משום ביומו תתן שכרו ואין בו משום לא תלין פעולת שכיר אתך עד בוקר</strong><br> דכתיב שם ברישא רעך, למעוטי גר תושב:
### סעיף סג
 <strong>המלוה את חברו</strong><br> והגיע הזמן ולא פרעו:
### סעיף סד
 <strong>לא ימשכננו</strong><br> אפילו שלח בביתו:
### סעיף סה
 <strong>אלא בבית דין</strong><br> שב"ד שולחין שלוחן למשכנו:
### סעיף סו
 <strong>ולא יכנס לביתו ליטול משכונו</strong><br> אפילו שליח ב"ד לא יכנס למשכנו, ואפילו לכתוב שם כל אשר להלוה לא יכנס, רק כשימצא לי דבר בחוץ, יקחנו ממנו בחזקה ואפילו להכותו רשאי כשממאן ליתן [צ"ז]:
### סעיף סז
 <strong>היה לו שני כלים</strong><br> וחובו כנגד שניהן:
### סעיף סח
 <strong>ומניח אחד</strong><br> כדמפרש ואזיל, מחזיר וכו':
### סעיף סט
 <strong>ומחזיר</strong><br> מחזיר גרסינן:
### סעיף ע
 <strong>ואת המחרישה ביום</strong><br> ואף דמחרישה דבר שעושה בהן אוכל נפש הוא. אפ"ה כיון דבלילה אין משתמש בה, מותר למשכנו אז. מיהו בנתן לו משכן בשעת הלואה, א"צ להחזיר אפילו כלי אוכל נפש:
### סעיף עא
 <strong>רבן שמעון בן גמליאל אומר אף לעצמו אינו מחזיר אלא עד שלשים יום</strong><br> שהוא זמן ב"ד:
### סעיף עב
 <strong>מוכרן בבית דין</strong><br> ולת"ק כל שהלוה צריך לו, לעולם נוטל ומחזיר, ולא ימכרום לעולם, ואפ"ה מהני שממשכנו, שלא תשמטנו שביעית, ושלא יהיה יוכל לוה לטעון פרעתי, כשמחזירו תמיד בעדים, ושכשימות יגבה ממנו, ולא יהיה כמטלטלין אצל בניו, שאין מטלטלי היורשים משועבדין לבע"ח מדינא דגמ'. מיהו כשאין הלוה צריך להמשכן, לכ"ע מניחו אצלו ל' יום, ואח"כ מוכרו בב"ד:
### סעיף עג
 <strong>אלמנה</strong><br> לש"ך דוקא אלמנה, ולסמ"ע אפילו גרושה נמי, ולרט"ז אפילו בתולה [שם סי"ד]:
### סעיף עד
 <strong>בין שהיא עניה בין שהיא עשירה אין ממשכנין אותה</strong><br> שלא בשעת הלואה, ואפילו ע"י שליח ב"ד:
### סעיף עה
 <strong>החובל</strong><br> ר"ל הממשכן:
### סעיף עו
 <strong>את הרחים</strong><br> של יד, שהוא מתטלטל ואפשר למשכנו:
### סעיף עז
 <strong>ולא רחים ורכב</strong><br> האבן התחתון נקרא רחיים, מדמהודק בהרחיים, שהוא הכן [געשטעלל] בל"א, והאבן העליון הסובב עליו נקרא רכב. ולא הוה לאו שבכללות, דהרי מפורש כל א' בקרא:
### סעיף עח
 <strong>בלבד אמרו אלא כל דבר שעושין בו אוכל נפש</strong><br> אוכל נפש ממש, כעריבות ויורות שמבשלין בהן, וה"ה סכין של שחיטה, או כל דבר שצרך לו מאוד, כמלבוש שעליו, וכלים שאוכל בהן, ומטה ומפץ שישן עליהן, ובמשכן א' מאלו חייב להחזירן לו, אבל שאר כלי אומנות שאין עושין בהן אוכל נפש, כזוג ספרים וחייטין, ופרות של חרישה, או אפילו כלי אוכל נפש גופן כשא"צ להן, ממשכנין. מיהו בנותן לו הלוה בעצמו למשכנות כלים של אוכל נפש, ואפילו שלא בשעת הלואה, מותר לקבלן:
### סעיף עט
 <strong>כי נפש הוא חובל</strong><br> וכל המשנה מיירי רק בממשכן להיות בטוח אחובו, שלא הגיע זמן הפרעון וירא שיבריח, או שהגיע זמן הפרעון, ואפ"ה אין המלוה רוצה לגבות משום שרואה שאין ללוה כדי סידור שמסדרין לבע"ח, ליתן לו ממטלטליו מזונות לל' יום וכסות לי"ב חודש וכדומה [כח"מ סי' צ"ז], ויודע שכשיסדרו לו לא ישאר כדי חובו, לכן רוצה טפי לגבות לבטחון, דאז לא יסדרו להלוה. אבל בהגיע זמן הפרעון, והמלוה רוצה להשתלם, אז שליח ב"ד נכנס לביתו וממשכן אפי' רחיים ורכב. ומוכרן בב"ד ומשלם לזה [שם ט"ז וש"ך שם סק"ז]. וכן באלמנה גובין ממנה כה"ג [ורמב"ם חולק באלמנה. ולא קיי"ל כוותיה]:
## פרק י
### סעיף א
 <strong>הבית והעליה של שנים</strong><br> בית של א' ועלייה של א':
### סעיף ב
 <strong>שניהם חולקים</strong><br> כל א' יטול כפי גובה כתלים:
### סעיף ג
 <strong>בעצים ובאבנים ובעפר</strong><br> ר"ל הטיט והסיד, ואפי' הא' מוחזק, טכ"פ שותפין קודם שחלקו אין להן חזקה זה על זה במילי דשותפות, היכא דלית ליה מגו דהחזרתי או לא נטלתי [קע"ט א']:
### סעיף ד
 <strong>ורואים אילו אבנים הראויות להשתבר</strong><br> דבנתרועע העליון ונפל למרחוק [ונקרא בחבטא], ונהרוס התחתון עמו, אז העליונים דרכן להשתבר ביותר, ובנתרועע התחתון, ועי"ז נכבש העליון ג"כ ונפל [ונקרא בחבסא], אז התחתונים דרכן להשתבר ביותר. ורישא דחולקין מיירי באי אפשר לידע איך נפל:
### סעיף ה
 <strong>אם היה אחד מהן מכיר מקצת אבניו</strong><br> שנשארו שלימות, או שהן גדולות ורוצה ליטלן, ואפילו יטעון אידך איני יודע:
### סעיף ו
 <strong>נוטל</strong><br> מיירי בהודה חבירו במקצת השלימות או הגדולות, והרי מדהודה במקצת חייב שבועה דאורייתא, ואינו יכול לשבע על השאר שטען עליהן איני יודע, ומדהוה לי' למידע, דהרי במורגל כל א' מכיר אבניו, להכי משלם. אבל בלא הודה, נשבע היסת שאינו יודע וחולקין:
### סעיף ז
 <strong>ועולות לו מן החשבון</strong><br> ר"ל דאידך נוטל שלימין כנגדן, ואפילו אינן גדולות וטובות כאלו שלקח הלה [קס"ד]:
### סעיף ח
 <strong>הבית והעליה של שנים</strong><br> מיירי בהשכיר התחתון עלייה שבביתו לאדם א', וא"ל עלייה "זו מושכרת לך, דמדאמר" זו, לפיכך בנפל אינו חייב ליתן לו עלייה אחרת [כלעיל פ"ח מ"ט]:
### סעיף ט
 <strong>נפחתה העליה</strong><br> שהתקרה שדורסין עליה בני עלייה, נפחתה ד' טפחים מרובעין [שי"ב]:
### סעיף י
 <strong>הרי בעל העליה יורד ודר למטה עד שיתקן לו את העליה</strong><br> דמדהשכיר עלייה שע"ג בית זה, שעבד הבית לעליי' שעל גביו:
### סעיף יא
 <strong>רבי יוסי אומר התחתון נותן את התקרה</strong><br> הן הקורות והקרשים שעל גבן:
### סעיף יב
 <strong>והעליון את המעזיבה</strong><br> השוכר נותן הטיט הטוח ע"ג. וצ"ל שעשיית המעזיבה אינה מעשה אומן, דאל"כ הרי המשכיר חייב לעשותה כלעיל [פ"ח מ"ז]. והלכה כת"ק. וי"א כר"י [שי"ד]. מיהו בשותפין ממש, אין על התחתון לתקן רק קלקול הכתלים שמהתקרה ולמטה, אבל התקרה והגג ושאר הכותלים, הכל על בעל העליי' [קס"ד]:
### סעיף יג
 <strong>הבית והעליה של שנים</strong><br> בית לזה ועלייה לזה:
### סעיף יד
 <strong>אמר בעל העליה לבעל הבית לבנות</strong><br> הכותלים התחתונים:
### סעיף טו
 <strong>הרי בעל העליה בונה את הבית</strong><br> התחתון:
### סעיף טז
 <strong>ודר בתוכו עד שיתן לו את יציאותיו</strong><br> ואז יצא ויבנה העלייה:
### סעיף יז
 <strong>רבי יהודה אומר אף זה דר בתוך של חבירו צריך להעלות לו שכר</strong><br> דס"ל כל שזה נהנה אף שזה אינו חסר, חייב לשלם ואם לא יתן לו הו"ל רבית בעבור המעות שהוציא בבניין ביתו. [דאף שמשחיר כותליו. נ"ל דאע"ה מחשב זה לא חסר, דביתא מתבא יתיב [כב"ק דכ"א א'], ולפיכך הנאת התחתון יתירה על חסרונו]:
### סעיף יח
 <strong>עד שיתן לו את יציאותיו</strong><br> דאז ע"י שגמר גם העלייה, לא מחשב תו נהנה [ואף דנהנה שא"צ לעלות. נ"ל שנחשבת מועטת נגד מה שמרוויח הלה שביתו מיושב, כמש"ל]. מיהו כששניהן ממאנין לבנותו, נוטל התחתון ב' שלישי הקרקע והעליון שליש א' [שם]:
### סעיף יט
 <strong>וכן בית הבד</strong><br> בית לעצור הזיתים:
### סעיף כ
 <strong>וגנה אחת על גביו</strong><br> בית לזה וגיגה לזה:
### סעיף כא
 <strong>ונפחת</strong><br> ד' על ד' טפחים בתקרת הבד:
### סעיף כב
 <strong>עד שיעשה לבית בדו כיפין</strong><br> [געוועלב], שיתן העליון עפר ע"ז ויזרע:
### סעיף כג
 <strong>שנפלו לרשות הרבים והזיקו פטור מלשלם</strong><br> דאנוס הוא [תט"ז א']:
### סעיף כד
 <strong>חייב</strong><br> בהזיקו בשעת נפילה חייב משום אשו, ובהזיקו אחר הנפילה, חייב משום בורו [שם].
### סעיף כה
 <strong>מי שהיה כותלו סמוך לגנת חבירו</strong><br> נקט גינה, דבחצר מסתמא שניהן בנוה, מה שאין כן גינה [כב"ב פ"ק מ"ב]:
### סעיף כו
 <strong>ונפל</strong><br> לגינת חבירו:
### סעיף כז
 <strong>ואמר לו הגיעוך</strong><br> שלך יהיו, ותפנה אותן:
### סעיף כח
 <strong>אין שומעין לו</strong><br> כשאין זה רוצה:
### סעיף כט
 <strong>משקבל עליו</strong><br> ופינן בפניו [קס"ו]:
### סעיף ל
 <strong>השוכר את הפועל לעשות עמו בתבן ובקש</strong><br> ללקטן בשדהו:
### סעיף לא
 <strong>ואמר לו תן לי שכרי ואמר לו טול מה שעשית בשכרך אין שומעין לו</strong><br> דשכיר אינו משתלם רק במעות. מיהו בא"ל כן במילי דמאכל, רשאי [של"ו]:
### סעיף לב
 <strong>משקבל עליו</strong><br> ועשה משיכה או הגבהה, או שהוא ברשותו, וסגי בהכי, מדכבר חייב שכרו:
### סעיף לג
 <strong>המוציא זבל לרשות הרבים המוציא מוציא והמזבל מזבל</strong><br> תיכף כשיוציאו לר"ה יהיה א' מוכן להוציאו הזבל להשדה לזבלה [ועיי' ב"ק פ"ג מ"ג].
### סעיף לד
 <strong>אין שורין טיט ברשות הרבים</strong><br> שדרך לשרותו ימים רבים:
### סעיף לה
 <strong>ואין לובנין לבינים</strong><br> מדיש בו שהוי, שכך היה דרכן, ששוטח הטיט כעובי הלבינה, על קרקע חלקה, וחורץ בהטיט השטוח, חריצות אילך ואילך כמדת הלבנים, ומניח מן עד שיתיבשו:
### סעיף לו
 <strong>אבל גובלין טיט ברשות הרבים</strong><br> לתתו מיד בבנין:
### סעיף לז
 <strong>אבל לא לבינים</strong><br> ברישא אסור עשיית הלבנים בר"ה, וה"ק דאפילו רק לגבול הטיט ללבנים בר"ה ולעשותן בחצירו נמי אסיר, אף דגבול לבניין שרי, דגבול הטיט ללבני' צריך שיהוי טפי מגבול הטיט לבניין:
### סעיף לח
 <strong>והבונה בונה</strong><br> תיכף כשיביאן ישקען בבניין:
### סעיף לט
 <strong>רבן שמעון בן גמליאל אומר אף מתקן הוא את מלאכתו לפני שלשים יום</strong><br> בר"ה, ופטור כשהזיק. ואע"ג דלעיל] ב"ק פ"ג מ"ג] ס"ל דאף המקלקל בר"ה חייב בנזקו, נ"ל דהתם במזבל בר"ה שהוא רק להרווחא, וכן כל הדומה לזה, אבל הכא שעושה לצורך בניין ביתו, הרי כל א' צריך לכך כשיבנה ביתי ולהכי מחלו זל"ז, וקיי"ל כת"ק [עי' ב"ק פ"ג מ"ג וח"מ תי"ד]:
### סעיף מ
 <strong>שתי גנות זו על גב זו</strong><br> של שני אנשים וסמוכות זה לזה זה בהר וזה בבקעה, וההר זקוף עד שאי אפשר לזרוע על שפוע מדרונו:
### סעיף מא
 <strong>והירק בינתים</strong><br> על זקיפת המדרון צמח דשא:
### סעיף מב
 <strong>רבי מאיר אומר של עליון</strong><br> מדצומח מעפרו:
### סעיף מג
 <strong>רבי יהודה אומר של תחתון</strong><br> מדגדל באוירו:
### סעיף מד
 <strong>רואין מהיכן ירק זה חי</strong><br> מאיזה עפר יונק.
### סעיף מה
 <strong>אמר רבי שמעון כל שהעליון יכול לפשוט את ידו וליטול</strong><br> מבלי שיצטרך להסתכן:
### סעיף מו
 <strong>הרי הוא שלו והשאר של תחתון</strong><br> דס"ל כר"מ, רק כשאין יכול לפשוט ידו וליטל, הפקירו לגבי התחתון, שגנאי לו ליטל רשות מחבירו ליכנס לגנתו וליטלו דרך סולמות, ומה"ט לא אמרינן איפכא כל שהתחתון יכול לפשוט ידו וכו'. ליתא דדוקא עליון כשירצה ללקוט שאר הירק צריך עכ"פ לבוא כולו תוך אויר גנת התחתון, והו"ל גנאי לו ליטל רשות ממנו, משא"כ תחתון כשיעלה לשם בסולם אין שם גנאי. וקיי"ל כר"ש [ק"ס]:
