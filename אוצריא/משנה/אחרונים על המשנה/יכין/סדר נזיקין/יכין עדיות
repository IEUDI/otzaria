# יכין עדיות
ישראל ליפשיץ‎‎
## פרק א
### סעיף א
 [ שם קריאת מסכת זו כתב אאמ"ו הגאון זצוק"ל שהוא עדיות בחירק תדע ממה שכתב כמה פעמים הלכה כפלוני, מדתנן בבחירתא כוותיה. ומ"ש בעירובין [דס"ד] האומר שמועה זו נאה וזו אינו נאה, אסור. אינו רק כשמסיים אינו נאה. ורישא לרבותא אף באמר עמו זו נאה ׳ דמשמע דרק שאינה נאה כזו, אפ׳׳ה אסור, עכ"ל ע"ר זצוק"ל. אבו"ת זה אמת ברור, דהרי אשכחנא לרבותינו חז"ל [שבועות מ"ה ב'] דקאמרו, כמה מעליא הא שמעתתא. אולם בקריאת שם המסכת, לא משמע כן מרש"י [קידושין נ"ד ב'] שפיר דתנן בבחירתא כוותיה, וז"ל מסכת עדיות קרי ליה בחירתא, שכל דבריהם העידו מפי גדולים, עכ"ל. ומדל"ק בחירתא היינו עדיות, וגם מדקאמר מלת העידו, ולא קאמר אמרו, משמע טפי דלרש"י נקודתו בצירי, וי"ל: ]
 <b>שמאי אומר כל הנשים</b><br>שראו דם [עי' נדה פ"א מ"א]:
### סעיף ב
 <b>דיין שעתן</b><br> לטמא טהרות שיגעו אח"כ, אבל לא איתן שנגעו למפרע. ולא חיישינן שמא אז כבר היה הדם בבית החיצון, ונמצא שהיתה אז כבר טמאה אף שלא יצא הדם מגופה. דאי ניחוש כה"ג, גם הבעל יחוש לזה לפרוש מאשתו, שמא תראה אח"כ ויתבטל מפרייה ורבייה:
### סעיף ג
 <b>והלל אומר מפקידה לפקידה</b><br> דס"ל דכל טהרות שנגעה משעת הבדיקה האחרונה שמצאה א"ע טהורה, עד שעת ראיית הדם, כולן טמאין. אבל לבעלה אינה מטמאה למפרע:
### סעיף ד
 <b>אפילו לימים הרבה</b><br> ר"ל אפילו שהתה ימים הרבה בין בדיקה לראייה:
### סעיף ה
 <b>אלא מעת לעת ממעטת על יד</b><br> ר"ל אחר. כמו ועל ידו החזיק [נחמיה ג'] דר"ל אח"כ. ולרש"י [רפ"א דנדה] פירוש, דר"ל ע"י כח. [וק"ק דלפ"ז היה צ"ל מתמעטת]. ול"מ היה נ"ל שהוא כמו על יד הירדן דהיינו כמו מלת אצל, ור"ל דאם המעל"ע פחותה מפקידה שאצלה ממעטת חומר המעל"ע:
### סעיף ו
 <b>מפקידה לפקידה</b><br> דאם יש בין בדיקה לראייה טפי ממעת לעת, טמאה רק מעל"ע למפרע, דהא שתטמא למפרע רק קנסא הוא, על שלא בדקה בבוקר ובערב כתקנת חכמים, ודי בקנס קל:
### סעיף ז
 <b>ומפקידה לפקידה ממעטת על יד מעת לעת</b><br> דבבדקה תוך מעל"ע טמאה רק עד הבדיקה למפרע:
### סעיף ח
 <b>כל אשה שיש לה וסת</b><br> ר"ל שיש לה הרגל בזמן קבוע ג"פ, לראות בו דם, וראתה השתא בווסתה, [ומלת ווסת הוא בלשון חכמים הרגל. כמו, כך הוא וסתו של פלוני [נדרים דס"ו]. וכ"כ שנוי וסת תחלת חולי מעים [סנהדרין ק"א א'] (אב"י נ"ל דמקורו בלשון רומי שנקרא אוזום, שר"ל הרגל. והתימה על מוסף הערוך שלא הביא מקור למלה זו):
### סעיף ט
 <b>דיה שעתה</b><br> דחזקה לאורח שבזמנו בא, ואמ"ט כלל למפרע, ולא חיישינן שבכל פעמים הראשונים השתהה הדם ג"כ בבית החיצון:
### סעיף י
 <b>המשמשת</b><br> ה"ק ומשמשת בעדים. ור"ל אף דביש לה וסת דיה שעתה. אפ"ה מצוה לה לבדוק במטלית קודם ואחר תשמיש, כשעסוקה בטהרות. אבל בזה"ז שאין לנו תרומה וטהרות אפילו אין לה וסת, א"צ בדיקה כלל לתשמיש [ש"ך י"ד קפ"ו]:
### סעיף יא
 <b>בעדים הרי זו כפקידה</b><br> ר"ל א' מהבדיקות הב' הללו, הרי זו כפקידה, שלא תחוש ממנו ולמפרע. דדוקא בבדקה אחר תשמיש מהני, ולא חיישינן שנתכסה הדם בשכבת זרע. אבל בדיקה שקודם תשמיש לחוד לא מהני, משום שאז אינה בודקת יפה, מדממהרת לתשמיש:
### סעיף יב
 <b>שמאי אומר מקב לחלה</b><br> ר"ל עיסה שנעשת מקב קמח, חייבת בחלה. וטעמיה, דס"ל הא דכתיב ראשית עריסותיכם, היינו כדי עיסה של המדבר, שהיה כמאכל המן לכל א' מישראל עומר ליום, והוא עשירית האיפה. ומדאיפה ג' סאין שהן יחד י"ח קבין, א"כ העומר הוא 1/10 של י"ח קבין: וס"ל לב"ש שהוא 1/10 מלבר, שהוא 1/9 מלגו, דהו"ל ב' קבין. ואמרה תורה עריסותיכם לשון רבים, היינו שכל ב' קבין יחשבו ב' עריסות, א' לסעודת בוקר וא' לסעודת ערב, שיפרישו מהן כשהן דגן ב' חלות, ואשתכח שמכל קב יפרישו חלה א':
### סעיף יג
 <b>והלל אומר מקביים</b><br> דס"ל עריסותיכם דכתב בלשון רבים, עריסות דכל ישראל משמע, א"כ הרי שיעור עיסה של המדבר ב' קבין:
### סעיף יד
 <b>אלא קב ומחצה חייבים בחלה</b><br> ר"ל קב ומחצה ירושלמיות, ששם הוסיפו כבר על המדה, ועשו מו' ה', נמצא שי"ח קבין מדבריות שהן איפה. הן ט"ו קבין ירושלמיות. וס"ל נמי כב"ה דעריסותיכם דכל ישראל משמע, רק ס"ל דעומר שהוא עשירית האיפה הוא 1/10 מלגו, נמצא שחלק עשירית מט"ו קבין, ירושלמיות, הוא 1/2 ירושלמיות, והן 4/5 1 קבין מדבריות. והכי קיי"ל. ומפני שכל קב מדברית היא כ"ד ביצים, נמצא 4/5 1 קב הן מ"ג ביצים וחומש ביצה [וסימנך החלה כמניינו]. וזהו שיעור סעודת מן שאכל כל א' מישראל ליום. וכל מדה מרובעת שהיא י' אגודלים על י' אגודלים בגובה ג' אגודלים [ועוד 1/100 מרוחב גודל בגובה, בקירוב], מחזיק כשיעור זה [י"ד שכ"ט ש"ך סק"ד]. ושיעור רוחב אגודל הוא רוחב ז' שעורות בינונית זו בצד זו בדוחק, והן אורך ב' שעורות בריווח [רמב"ם פ"ט מס"ת]:
### סעיף טו
 <b>ומשהגדילו המדות</b><br> שאח"כ חזרו והוסיפו בצפורי על המדות, ועשו מן ו' ירושלמיות ה' צפוריות:
### סעיף טז
 <b>אמרו חמשת רבעים חייבין</b><br> דמדהוסיפו כך, נמצא 1/2 1 קבין ירושלמיות שהן 4/6 קב, נתהוו בצפורי 4/5 קב:
### סעיף יז
 <b>חמשה ועוד חייבין</b><br> דס"ל שכשהוסיפו בציפורי, עשו מז' ו', נמצא 1/2 1 קב ירושלמיות שהן ל"ו ביצים ירושלמיות, עשו מל"ה ביצים ירושלמיות, ל' ביצים צפוריות, שהן ה' רביעיות קב צפוריות [דכל רביעית הוא ו' ביצים]. ונשאר עוד ביצה א' ירושלמית, והיינו הועוד דקאמר:
### סעיף יח
 <b>הלל אומר מלא הין</b><br> הוא י"ב לוגין, וכל לוג מחזוק ו' ביצים:
### סעיף יט
 <b>פוסלין המקוה</b><br> ר' ל כל מקוה שאין בה מ' סאה שיעור מקוה, אם נפל לתוכה הין שאובין נפסלה:
### סעיף כ
 <b>אלא שאדם חייב לומר בלשון רבו</b><br> ר"ל אף דהין הוא ג' קבין, וטפי הול"ל ג' קבין, מדהוא לשון המורגל יותר במשנה. ואפ"ה קאמר הין, מדשמע כך ובלשון זה מרבו. [אמנם להכי אמר רבו בלשון זה, כדי לגלות טעם הדבר, שהמקוה נפסלה רק מדרבנן, ולהכי הקילו גבה שלא תפסל רק בהין שהיא מדה היותר גדולה שמצינו בתורה בלח של הנסכים. והגאון רבינו אליהו ווילנא זצוק"ל פי' דה"ק, שחייב אדם לומר בלשון רבו קאי אמלת מלא, דמיותר לגמרי במשנה, דהוה סגי לומר הין שאובין פוסלין המקוה להכי קאמר אלא שחייב וכו'. ור"ל משום שרבו של הלל היה אבטליון שהיה גר, לא היה יכול לבטא יפה הה של מלת הין והיה משתמע כאילו אומר אין מים שאובים וכו', ושלא יטעו תלמידיו שכוונתו אין מים שאובין פוסלין, להכי הוסיף מלת מלא ולהכי מדחייב לומר בלשון רבו, אמר הלל ג"כ מלת מלא, אף שהוא היה יכול לבטא יפה מלת הין]:
### סעיף כא
 <b>ושמאי אומר תשעה קבין</b><br> מדחשיבי להשתטף בהן כל גופו לטבילת בעל קרי, להכי שיעור טבילה פוסל טבילה:
### סעיף כב
 <b>ולא כדברי זה אלא עד שבאו שני גרדיים</b><br> [ליינוועבער]:
### סעיף כג
 <b>משער האשפות שבירושלים</b><br> קמ"ל דאף באומנתם היתה בזוייה [כקידושין דפ"ב], וגם מקום מדורן היה היותר מבוזה בירושלים, אפ"ה הכריעו כל חכמי ישראל בדבריהן. ללמדך שאין מסתכלין בקנקן אלא במה שיש בו:
### סעיף כד
 <b>והעידו משום שמעיה ואבטליון שלשת לוגין מים שאובין פוסלין את המקוה</b><br> דעשו חכמים חיזוק לדבריהם לפסול בשיעור היותר קטן שמצינו בנסכי יין במזבח [ואף דמצינו לוג א' שמן במנחת יחיד. נ"ל מדנילוש במנחה אינו דומה למים שהן בעין. גם אין להקשות לר' יודא דס"ל דנסכי מים בחג לוג היה [כסוכה מ"ח ב']. והרי לתוס' [זבחים דק"י] נסוך מים דאורייתא הוא, א"כ למה לא נילף מהתס דהרי דמי מים למים. נ"ל מדאינו מפורש שיעורו בקרא, לא ילפינן מנה]:
### סעיף כה
 <b>וקיימו חכמים</b><br> ר"ל שמאי והלל מודו להן. ולהכי רק הכא נקט תנא הכי ולא לעיל בהנך דלא הודו להאומרים איפכא ועלה קאי לפ"ז שפיר משנה ד':
### סעיף כו
 <b>ולמה מזכירין את דברי שמאי והלל לבטלה ללמד לדורות הבאים שלא יהא אדם עומד על דבריו</b><br> להיות [רעכטהאבריש], שהוא חסרון גדול בנפש האדם ומניעה גדולה מלבוא אל האמת:
### סעיף כז
 <b>לא עמדו על דבריהם</b><br> דהרי הודו בית שמאי וב"ה להגרדיים:
### סעיף כח
 <b>שאם יראה בית דין את דברי היחיד ויסמוך עליו</b><br> כדאשכחן שנראה לפעמים להאמוראם דברי היחיד שבמשנה, ופסקו כוותיה. או נ"ל דר"ל לסמוך על היחיד לפעמים בשעת הדחק, כדאמרינן כדאי הוא ר"ש לסמוך עליו בשעת הדחק [גיטין די"ט]:
### סעיף כט
 <b>שאין</b><br> נ"ל דר"ל כמו ואין ב"ד וכו'. כמו שאפר כירה מוכן, דר"ל ואין וכו' [ביצה פ"א מ"א]. [אב"י לפירש ע"ר נ"י לקמן סי' ל"ב, דמניין היינו מניין התלמידים, נוכל לומר דמלת שאין הוא נ"ט למ"ש תחלה שאם יראה ב"ד דברי היחיד, דקשה דאם כל כך יחכמו הדור האחרון יותר על הראשונים שימצאו סברא לנטות אחר הדעת שדחוה הראשונים א"כ למה לנו להזכיר דברי היחיד. גם בל"ז יוציאוה בחכמתם. ע"ז קאמר שאין וכו' עד שגדול גם במניין מספר התלמידים, ויוכלו לצרף גם דברי היחיד הזה למניינם. עכ"ל בני הרב שליט"א]. ואפשר שזהו דעת הראב"ד שהביא רתוי"ט]:
### סעיף ל
 <b>בית דין יכול לבטל דברי בית דין חברו</b><br> שגזרו בדור הקדום:
### סעיף לא
 <b>עד שיהיה גדול ממנו בחכמה</b><br> שיהיה ראש ב"ד האחרון מופלג בחכמה יותר מהקדום:
### סעיף לב
 <b>ובמנין</b><br> שיהיה מניין התלמידים של ב"ד האחרון והם חכמי הדור, מרובים משל ב"ד הקדום. וי"א דר"ל במניין השנים, ר"ל שיהיה ראש ב"ד האחרון זקן מהראשון:
### סעיף לג
 <b>אינו יכול לבטל דבריו</b><br> כפל תנא דבריו, דלא תימא או או קתני בחכמה או במניין:
### סעיף לד
 <b>עד שיהיה גדול ממנו בחכמה ובמנין</b><br> חזר תנא ושילש, למימרא שיהא מפורסם מאד גדלו של אחרון משל ראשון. ואפשר דלעיל שהזכיר הב"ד הראשון, קאי מלת ממנו אב"ד קמא, אבל בבא זו שלא נזכר בה מלת ב"ד חבירו קאי מלת ממנו על עצמו, כמו ממנו פנה ממנו יתד, ור"ל לא לבד שנגד הב"ד הראשון יהיה גדול שאפשר שמעצמו היה קטן בערך, ויהיה זה הב"ד האחרון כננס הגדול מננס חבירו. אבל צריך שיהיה הב"ד האחרון ניכר גדלו ותפארתו מתוך עצמו:
### סעיף לה
 <b>אמר רבי יהודה אם כן למה מזכירין דברי היחיד בין המרובין לבטלה</b><br> ר"ל א"כ, למה הזכירו דברי היחיד היכא דהוי לבטלה לגמרי, דהיינו בדבר שפשט איסורו כבר על כל ישראל, שאז אפילו יהיה הדור האחרון גדול בחכמה ובמניין, אין הב"ד אחרון מבטל דברי הקודמין [ראב"ד. ולרמב"ם דוקא כשהוא ג"כ סיג וגדר]. אלא ה"ט שמזכירין דברי היחיד, שאם וכו':
### סעיף לו
 <b>בית שמאי אומרים רובע עצמות מן העצמים</b><br> ר"ל רובע קב עצמות מת שמטמאין באוהל, [דבפחות מכן אמ"ט רק במגע ומשא] אותו רובע קב סגי אם הוא מב' עצמות. וא"צ רוב מניין דהיינו קכ"ה עצמות ממת, או רוב בניין, דהיינו ב' שוקים וירך א' [כבכורות דמ"ה א'], דבחדא סגי, או רובע קב או רוב מניין או רוב בניין [ועי' מ"ש אהלות פ"ב סי' י']:
### סעיף לז
 <b>בין משנים בין משלשה</b><br> ר"ל אפילו אין הרובע קב רק ממתים הרבה:
### סעיף לח
 <b>ובית הלל אומרים רובע עצמות מן הגויה</b><br> ר"ל ממת א':
### סעיף לט
 <b>או מרוב המנין</b><br> ר"ל דכמו כן רוב בניין או מניין שג"כ מטמא באוהל, נמי צריך שיהיה מן גויה אחת [ועי' לקמן פ"ו סי' ל'] ולרש"י ותוס' [נזיר נ"ב ב'] ה"ק מב' או ג' עצמות. ור"ל אם ב' או ג' עצמות נשבר מכל א' קצת, ויהיה השברים ההם מן הקטנים או מהגדולים, אם כל חתיכת העצמות ההם מחזיקים רובע מטמאים באהל ולב"ה צריך שיהיו רוב מניין אי רוב בניין ומכל א' נשבר קצת, אם הרוב בניין או רוב מניין שנשבר מכל עצם קצת מחזיק רובע מטמא באהל. וי"א דה"ק ב"ה דתרתי בעי רובע הקב, מרוב בניין או רוב מניין ור"ל דלב"ש סגי הרובע מעצמות מעורבים גדולים וקטנים ולב"ה צריך שיהיה הרובע או מהגדולים אפילו הם מעטים, או מהקטנים שרבים מהן מחזיקים רובע:
### סעיף מ
 <b>שמאי אומר אפילו מעצם אחד</b><br> כשממלא עצם א' רובע הקב, מטמא באוהל:
### סעיף מא
 <b>כרשיני תרומה</b><br> משנה היא במסכת מעשר שני, [פ"ג מ"ד]. ור"ל מין צמח מאכל בהמה, ומדחזי ע"י הדחק גם לאדם לפיכך חייבת בתרומה. מיהו מדעיקרו לבהמה להכי מותר לטמאותו:
### סעיף מב
 <b>בית שמאי אומרים שורין ושפין בטהרה</b><br> דדרך לשרותן כדי להאכילן לבהמה או לשפשפן על בשרו להתנקות, ואמר ב"ש דקודם שיגע בהן לשרותן, יטול ידיו תחלה, כבכל תרומה, שלא יטמאן בסתם ידים מדחזי עדיין לאדם, וכ"כ במשפשף יטול ידיו גזירה שמא יאכלן בלי נט"י:
### סעיף מג
 <b>ומאכילין בטומאה</b><br> לבהמה:
### סעיף מד
 <b>בית הלל אומרים שורין בטהרה</b><br> מדהוכשר במים, הרי יטמאן בידים שהן שניות לטומאה ודלמא ממלך עלה לאדם:
### סעיף מה
 <b>צריד</b><br> ביובש לבהמה, שלא ישרה אותן, כדי שלא יוכשרו להטמאות מיד ומחמיר טפי דאפילו בנט"י לא ישרה אותן אפילו בשירצה להאכילן לבהמה, אף דבשאר תרומה שרי בכה"ג בכרשינים גזר שיקילו בהן:
### סעיף מו
 <b>רבי עקיבא אומר כל מעשיהם בטומאה</b><br> אפילו השרייה:
### סעיף מז
 <b>הפורט סלע ממעות מעשר שני</b><br> גם זאת משנה היא שם [מ"ח]. ור"ל מי שרוצה להחליף מעות נחושת של מעשר שני על מעות כסף מפני משא הדרך. דחוץ לירושלים מחליפין רק פירות על מעות. וא"כ ה"ה נחושת על כסף ולא איפכא, משום דנחושת מחשב פירא וכספא מחשב מטבע. אבל בירושלים הדין בהיפך. אבל כסף על כסף כאן וכאן אסור להחליף:
### סעיף מח
 <b>בית שמאי אומרים בכל הסלע מעות</b><br> ר"ל דמותר לו להחליף אפילו כל הפרוטות של מעשר שני שהן בשוויי סלע. בעד מעות כסף, כדי שלא יתעפשו לו הפרוטות בדרך ויפסיד המעשר:
### סעיף מט
 <b>ובית הלל אומרים בשקל</b><br> הוא חצי סלע:
### סעיף נ
 <b>ובשקל מעות</b><br> שכשיבואו הכל עם סלעים לירושלים, וירצו להחליפם על פרוטות כדי לקנות על יד על יד מאכלים, יתיקרו הפרוטות ויפסיד המעשר:
### סעיף נא
 <b>על הכסף</b><br> ר"ל ביש לו בחצי דינר פירות ובחצי דינר מעות כסף, לא יחללם בביתו על דינר שלם:
### סעיף נב
 <b>וחכמים מתירין</b><br> דמשום דהפירות מועטים, אינן כדי פדיון לבדן. אבל ביש לו בדינר פירות, שיש בהן כדי פדיון, לכ"ע אין מצטרפין עם מעות לחללן על כסף:
### סעיף נג
 <b>הפורט סלע של מעשר שני בירושלם</b><br> גם זה משנה [שם]. ור"ל שמחליף סלע כסף על פרועות נחושת, כדי לקנות בעדן שם מאכלים:
### סעיף נד
 <b>בית שמאי אומרים בכל הסלע מעות</b><br> ר"ל שיחליף דוקא הכל בפעם א', דאל"כ כל פעם שיחליף יצטרך ליתן קולבן לשולחנין [אזשיא], א) ויפסיד המעשר [תוס' ב"מ דמ"ה א', ד"ה בכל]:
### סעיף נה
 <b>ובשקל מעות</b><br> דשמא לא ישהה כל כך בירושלים עד שיוציא כל הפרוטות ויתעפשו עד רגל הבא. ואת"ל כשיצא מהעיר יחליפם במטבע כסף. אי אפשר שעי"ז שוב יפסיד קולבן שיתן לשולחני בעבור זה:
### סעיף נו
 <b>הדנים לפני חכמים</b><br> הן שמעון בן עזאי, ובן זומא, ובן ננס, וחנן המצרי וחנניא בן חכנאי [כסנהדרין י"ז ב']. [ולא ידענא למה השמיט הר"ב מלמנות כולם]:
### סעיף נז
 <b>אומרים בשלשה דינרים כסף ובדינר מעות</b><br> ר"ל חלק הד' ממעות כסף שיש לו יחליף בפרוטות:
### סעיף נח
 <b>רבי עקיבא אומר בשלשה דינרים כסף וברביעית כסף ברביעית מעות</b><br> ר"ל רביעית מדינר כסף. דהיינו חלק ט"ז מסלע יחליף בפרוטות:
### סעיף נט
 <b>ורבי טרפון אומר ארבעה אספרי כסף</b><br> הדינר הוא ה' אספרים. ור"ל חלק הכ' מסלע יחליף בפרוטות:
### סעיף ס
 <b>שמאי אומר יניחנה בחנות ויאכל כנגדה</b><br> ולא יחליף כלל, שמא ישכח ויוציאן לחולין:
### סעיף סא
 <b>כסא של כלה</b><br> משנה היא [כלים פכ"ב מ"ד]. וכך הוא תמונת כל כסא, ד' מסגרות כמרובע קבועין על ד' רגלי הכסא. והמרובע הזה נקרא מלבן. ועל המרובע הזה מחובר דף לישיבה. והדף הזה נקרא חפוי האמצעי. אמנם לכלה בימי חופתה עושין כעין ג' דפנות על הדף הנ"ל סביב, כדי שתשב דרך כבוד שתסמוך זרועותיה וגבה עליהן, ואלו הדפנות נקראו סתם חפויין:
### סעיף סב
 <b>שנטלו חפויו</b><br> ר"ל שניטלו ג' הדפנות הנ"ל:
### סעיף סג
 <b>בית שמאי מטמאין</b><br> דמדחזי עדיין לישיבה מקבל טומאה:
### סעיף סד
 <b>ובית הלל מטהרין</b><br> דמדלא חזי לפי מה שהוא מיוחד לכבוד הכלה, הוה כנשבר אף דחזו עדיין צריך ליחדם מחדש לישיבת כל אדם ויעשה בה מעשה, כחכמים [כלים פ"כ מ"ד]:
### סעיף סה
 <b>שמאי אומר אף מלבן של כסא</b><br> ר"ל אפילו לא נשתייר מהכסא רק הרגלים עם ד' מסגרות הנ"ל:
### סעיף סו
 <b>טמא</b><br> אפילו ניטל גם דף המושב, מדחזי לישב עליו גם בלא אותו דף:
### סעיף סז
 <b>כסא שקבעו בעריבה</b><br> דעריבה אינה נעשה מדרס הזב, מדאומרים לו עמוד ונעשה מלאכתינו ללוש, דאינו מיוחד לישיבה. אבל זה קבע בתוכה כסא ממקום אחר:
### סעיף סח
 <b>בית שמאי מטמאין</b><br> ר"ל כשישב עליו הזב, נטמא במדרס, דלא בטל כסא לגבי עריבה:
### סעיף סט
 <b>ובית הלל מטהרין</b><br> דאינו נטמא במדרס, משום דבעריבה אמרינן עמוד ונעשה מלאכתינו:
### סעיף ע
 <b>שמאי אומר אף העשוי בה</b><br> אף שייחד גוף העריבה למושב ועשה בה תקון מה לשם כך, מתטמא במדרס:
### סעיף עא
 <b>אלו דברים שחזרו בית הלל להורות כדברי בית שמאי</b><br> קמ"ל שלא יתבייש אדם מלהודות האמת אף שכח בידו להעמיד דבריו. דהרי ב"ה רבו מב"ש, ואפ"ה הודו:
### סעיף עב
 <b>האשה שבאה ממדינת הים</b><br> משנה היא [ביבמות פט"ו מ"ב]:
### סעיף עג
 <b>מת בעלי תתיבם</b><br> אף שאין לה עדים, והרי הוחזקה בא"א, ואין דבר שבערוה פחות משנים [כיבמות דפ"ח א'], אפ"ה נאמנת, דמשום עגונה הקילו גבה ואמרינן דדייקא ומנסבא:
### סעיף עד
 <b>ובית הלל אומרים לא שמענו אלא בבאה מן הקציר בלבד</b><br> שיהיה דוגמת מעשה שהיה, שבאה מהקציר ואמרה מת בעלי, ושלחו ומצאו כדבריה והתירוה [וביבמות גרס במתניתין, ובאותה מדינה, ור"ל לאפוקי בבאה ממדה"י]:
### סעיף עה
 <b>לא דברו בקציר אלא בהווה</b><br> מדהיה כך, ורגיל להתחלש ולמות מהחום או מנשיכת נחשים:
### סעיף עו
 <b>בית שמאי אומרים תינשא ותטול כתובתה</b><br> משנה היא [שם מ"ג]:
### סעיף עז
 <b>אמרו להם בית הלל מצינו שאין האחים נכנסין לנחלה על פיה</b><br> דלממונא לא מהימנא.
### סעיף עח
 <b>מי שחציו עבד וחציו בן חורין</b><br> [גיטין פ"ד מ"ה], דהיינו עבד של כמה שותפין ושחררו א' מהן. וחציו דנקט לאו דוקא:
### סעיף עט
 <b>לישא שפחה אינו יכול</b><br> מצד חירות שבו, שאסור בשפחה
### סעיף פ
 <b>בת חורין אינו יכול</b><br> מצד עבדות שבו שאסור בבת חורין:
### סעיף פא
 <b>כלי חרס מציל על הכל</b><br> ר"ל כלי חרס. שצמיד פתיל עליו, ועומד באוהל המת ומציל על כל מה שבתוכו בין אוכלין או משקין או כלים, דכל שבתוכו תחת הכסוי הממורח סביב להכלי, טהור. א"נ הכי פירושא, המת בבית וטהרות בעלייה וארובה פתוחה מהבית להעלייה, ותחב כלי חרס בנקב הארובה ונסתם עי"ז הארובה, אז הב"ח שאינו מטמא מגבו חוצץ בפני הטומאה, ומציל על כל הטהרות שבעלייה:
### סעיף פב
 <b>ועל כלי חרס</b><br> ולא על שאר כלים:
### סעיף פג
 <b>אמרו להם בית שמאי מפני שהוא טמא על גב עם הארץ</b><br> דכל מה שביד ע"ה טמא הוא, נמצא שהכלי חרס שיחצוץ בפני הטומאה, טמא הוא:
### סעיף פד
 <b>לעצמו טהרנו</b><br> דהרי האוכלין שלו לא יאכל החבר, מדהן טמאין, וגם בכלי חרס שלו לא ישתמש החבר, דאין טבילה לכלי חרס הטמא:
### סעיף פה
 <b>אבל כשטהרת את הכלי טהרת לך ולו</b><br> שישאילן החבר ממנו, ויטבילן מחשש טומאת ע"ה, וישתמש בהן, והרי מדלא חצץ הכלי חרס עליו, טמא טומאת מת וצריך הזאה ג' וז'. אמנם כדי שישמע לנו הע"ה, משו"ה אמרנו שגם כלי חרס של חבר אינו מציל על שאר כלים באהל המת. וי"א דרק בבלי חרס של ע"ה גזרו, ומסתבר כפירש קמא מדנקט סתמא:
### סעיף פו
 <b>חזרו בית הלל להורות כדברי בית שמאי</b><br> כשהודיעו ב"ש טעמן:
## פרק ב
### סעיף א
 <b>מימיהם של כהנים</b><br> [פסחים פ"א מ"ו]:
### סעיף ב
 <b>לא נמנעו מלשרוף את הבשר שנטמא בולד הטומאה</b><br> ר"ל אף שלא נטמא רק בשני לטומאה:
### סעיף ג
 <b>אף על פי שמוסיפין טומאה על טומאתו</b><br> דבשר שנטמא בשני נעשה שלישי, וכשנוגע עכשו בשעת שריפה בהבשר שנטמא באב, שהוא ראשון, נעשה השלישי שני. דאף דאין אוכל מטמא אוכל מדאורייתא, עכ"פ מטמא מדרבנן [כמ"ש ביבקש דעת סוף סי' נ"ב]. ואפ"ה שרי, משום דבל"ז שניהן לשריפה עומדין:
### סעיף ד
 <b>לא נמנעו מלהדליק את השמן</b><br> של תרומה, דשל קודש אסור בהנאה, ונשרף בבית הדשן בעזרה:
### סעיף ה
 <b>שנפסל בטבול יום</b><br> ר"ל באדם או בכלי שנטמאו טומאה דאורייתא, וטבלו ולא העריב שמשן עדיין, דאז דינן כשני לטומאה, והשמן הנוגע בהן נעשה שלישי:
### סעיף ו
 <b>בנר</b><br> [לאמפע] שאינה של חרם, דכל כלי שנוגע באב הטומאה שע"י מת נעשה כמותו, חוץ מכלי חרס:
### סעיף ז
 <b>אף על פי שמוסיפין טומאה על טומאתו</b><br> דמת הוא אבי אבות, והנטמא בו הוא אב. והנר שנגע בהנטמא הוא אב כמותו, והשמן שהיה תחלה שלישי כשישמוהו בהנר שהוא אב, יעשה השמן ראשון [ועי' מ"ש פסחים פ"א סי' ל"ב]. והוסיף טפי מר' חנינא, דשלישי מותר לעשותו ראשון:
### סעיף ח
 <b>אמר רבי חנינא סגן הכהנים מימי לא ראיתי עור</b><br> של קדשים [זבחים פי"ב מ"ד]:
### סעיף ט
 <b>יוצא לבית השרפה</b><br> אף שנטרף הקרבן אחר הפשט:
### סעיף י
 <b>אמר רבי עקיבא מדבריו למדנו שהמפשיט את הבכור ונמצא טרפה</b><br> לא נודע טריפות הבהמה עד אחר שהופשטה:
### סעיף יא
 <b>שיאותו הכהנים בעורו</b><br> קמ"ל אפילו בכור בעל מום שנשחט בחוץ כדינו, אף שאין דמו נזרק במקדש, אפ"ה בלא נודע טריפתו עד אחר שהופשט העור מותר:
### סעיף יב
 <b>וכותב בכתב ידו</b><br> השט"ח:
### סעיף יג
 <b>ואחרים חותמים</b><br> להיות עדים על השט"ח:
### סעיף יד
 <b>ובא מעשה לפני חכמים והתירו</b><br> התירו לעשות כן, דאעפ"כ יהיה השטר כשר אף שהמלוה כתבו:
### סעיף טו
 <b>לפי דרכך אתה למד שהאשה כותבת את גיטה</b><br> קמ"ל דאף באיסור אשת איש מהני.
### סעיף טז
 <b>והאיש כותב את שוברו</b><br> שקבלה כתובתה. [ונ"ל דקמ"ל שובר. דלא תימא דוקא בשט"ח שלא נתחייב מלוה בכתב אחר בהפוך מהשט"ח, להכי אשמעינן אפילו שובר שכבר נתחייב הבעל בכתובה בהפוך מהשובר. אפ"ה כותבו הבעל. והא דנקט בעל ולא לוה שכותב שוברו. נ"ל דקמ"ל דלא תימא דוקא בשעת הדחק שאין הנותן הכתב יודע לכתוב, מותר המקבלו לכתבו. להכי נקט גט ושובר, ששניהן נכתבים בעת א', ושניהן יודעין לכתוב, ואפ"ה מותרים לכתוב להיפך, האשה גטה והאיש שוברו]:
### סעיף יז
 <b>שאין קיום הגט</b><br> ר"ל קיום השובר, דכל כתב התחייבות קרוי גט [כתוס' גיטין ד"ב א']:
### סעיף יח
 <b>אלא בחותמיו</b><br> ר"ל כל חוזק השטר נעשה רק ע"י עדים החתומים בו. אמנם בגט אשה, רק עדי מסירה כרתי [כאה"ע סי' ק"ל]:
### סעיף יט
 <b>ועל מחט</b><br> שנטמא במת והכירה השתא. אבל ליכא למימר מדגזרו טומאה על כלי מתכות הנמצאים, דהרי בכה"ג #א) לא גזרו על שבות במקדש:
### סעיף כ
 <b>שנמצאת בבשר</b><br> של קדשים, ויש ספק אם נגעה המחט בהאדם ובסכין שבידו:
### סעיף כא
 <b>והידים טהורות</b><br> דעזרה ר"ה היא, וספק טומאה בר"ה טהור [ועו' יבקש דעת סי' ס"ה]. דאילו ברה"י אף דסכין וה"ה המחט, הוא דבר שאין בו דעת לשאול, וכה"ג ספיקו טהור אפילו ברשות היחיד, עכ"פ מדנתטלטל הסכין ע"י האדם, הו"ל כיש בו דעת לשאול [כפסחים י"ט ב'] והרי בכל יש בו דעת לשאל אזלינן בתר נוגע ולא בתר מגיע [כסוטה דכ"ט א']:
### סעיף כב
 <b>והבשר טמא</b><br> מדוודאי נגע בהמחט, וכבר הוכשר הבשר לקבל טומאה ע"י חיבת הקודש דמכשיר מדאו' [כחולין ל"ו ב' ומנחות ק"ב ב'] וכשנגע בו טומאה נפסל. אבל שיחזיר הקודש הנפסל ויעשה ראשון ושני, זהו מדרבנן. ובש"ס מסתפק דאפשר שגם זה מדאורייתא והניח בתיקו [כתוס' חולין ל"ז א' ד"ה כי]. ואין להקשות עכ"פ נטמאו הידים מדרבנן כשנגעו בהבשר. י"ל לא גזר. חכמים על טומאת ידים במקדש:
### סעיף כג
 <b>הכל טהור</b><br> משום דמשקה סרוח אינו מק"ט, ולא נגעה בבשר כלל:
### סעיף כד
 <b>שלשה דברים אמר רבי ישמעאל לפני חכמים בכרם ביבנה</b><br> התורה נמשלת ליין, שנאמר ושתו ביין מסכתי. והתלמידי חכמים המשפיעים חכמת התורה המשמחת לב כיין. נמשלים לגפנים, [והיחידים שבהן נמשלו לאשכולות כסוטה פ"ט מ"ט]. אולם בית מדרשם ששם הוא מקום גדולם ונטיעתם, ונקרא מה"ט כרם:
### סעיף כה
 <b>על ביצה טרופה</b><br> שטרפו בכף החלבון והחלמון יחד. ואל"כ אינו חיבור דנשמט מעל הקלחין [כטבול יום פ"ג מ"ב]:
### סעיף כו
 <b>שהיא חבור</b><br> ולפיכך בנגע טבול יום בביצה הטרופה שעל גבי הירק, אף דטבול יום שהוא שני אינו פוסל הביצה שהיא חולין, אפ"ה ע"י חבירו עם התרומה, נעשה כמותה, ונפסל הביצה והירק:
### סעיף כז
 <b>ואם היתה כמין כובע</b><br> שקודם שנגע בו הטבו"י, נתנפחה הביצה ע"י בישול ע"ג הירק כאבעבוע ככובע:
### סעיף כח
 <b>אינה חבור</b><br> מדחלול במקום מגעו:
### סעיף כט
 <b>ועל שבולת שבקציר</b><br> מי שקצר שדהו, ובמקום שקצר שכח לקצור שבילת, או כמה שבלות [פיאה פ"ה מ"ב]:
### סעיף ל
 <b>אם נקצרה עם הקמה הרי היא של בעל הבית</b><br> דלא קרינן בה לא תשוב לקחתה:
### סעיף לא
 <b>הרי היא של עניים</b><br> מדהו"ל שכחה:
### סעיף לב
 <b>ועל גנה קטנה שהיא מוקפת עריס</b><br> גינה קטנה בפחות מח' אמות ברוחב, מוקפת גדר, וה' גפנים נטועות חוץ מהגדר מכאן, וה' גפנים סמוך לגדר שכנגדו, ועירס והשכיב הגפנים סביב על הכתלים (וי"א דמיירי דגדר הגינה מבחוץ לגפנים דאל"כ א"צ להרחיק כלל דהגדר מפסיק. ולא קיי"ל כן) [י"ד רצ"ח סס"א]:
### סעיף לג
 <b>אם יש בה כמלא בוצר וסלו מכאן</b><br> ר"ל אם הגינה רחבה שיהיה לכל צדדי הגדר ששוכבים עליו הגפנים, רווח לכל צד תוך הגינה כשיעור שיהיה המלקט העבים, יהיה יוכל לעמוד עם סלו שמכניס בו הענבים. והוא שיעור ב' אמות לכל צד סביב להגינה:
### סעיף לד
 <b>תזרע</b><br> הגינה שבאמצע, מדיש גדר מפסיק. וכשהגדר מבחוץ מרחיק ו"ט:
### סעיף לה
 <b>לא תזרע</b><br> מדנראה הכל כעריס א' וירק באמצעה. ולהכי אפילו מרחיק מהכותל ו' טפחים, שהוא שיעור עבודת הכרם, אפ"ה אסור:
### סעיף לו
 <b>ופירשן רבי יהושע בן מתיא</b><br> למה לא אמר בה לא איסור ולא היתר, מדיש בה פנים לקולא ופנים לחומרא:
### סעיף לז
 <b>המפיס מורסא</b><br> מנקב המכה שבגוף:
### סעיף לח
 <b>אם לעשות לה פה</b><br> שמרחיב הנקב כדי שישאר פתוח תמיד:
### סעיף לט
 <b>חייב</b><br> משום בונה, דבבעל חי נמי שייך בניין, כדכתיב ויבן את הצלע [רש"י כתובות ד"ו ע"ב]. גם חייב משום מכה בפטיש [רש"י שבת ק"ז א']:
### סעיף מ
 <b>ואם להוציא ממנו לחה</b><br> שמתכוון רק להוציא הלחה עכשיו:
### סעיף מא
 <b>פטור</b><br> ומותר לכתחילה, אף שממילא נעשה פתח, עכ"פ מלאכה שא"צ לגופה היא, מדא"צ להפתח, ואינו אסור רק מדרבנן, ובמקום צערא לא גזרו [א"ח שכ"ח כ"ח]. ומ"מ טוב לעשות בכה"ג ע"י עכו"ם [מג"א שם ועי' בקופת הרוכלין לד ז' ב']:
### סעיף מב
 <b>אם מתעסק שלא ישכנו פטור</b><br> ומותר, דא"צ לגוף הניצוד, דהרי חם היה יודע שלא ישכנו לא היה צדו [א"ח שט"ז ז']:
### סעיף מג
 <b>ואם לרפואה</b><br> וה"ה לשחוק עמו, רק אורחא דמלתא דנקט:
### סעיף מד
 <b>ועל לפסין אירוניות</b><br> כמו עירוניות. והוא כלי חרס כעין כדור חלול, ואחר ששרפוהו בכבשן, חולקין אותו באמצא, ונעשה ב' אלפסין. וכך עושין בני העיר שמקפידין לעשות כליהן יפים. אבל הכפריים אוכלין עליו גם קודם שנחלק:
### סעיף מה
 <b>שהם טהורות באהל המת</b><br> כל עוד שלא חתכן, דמגבו אין כלי חרס מקבל טומאה, ומתוכו אי אפשר שיתטמא, דהרי סתום הוא מכל צד כבצמיד פתיל:
### סעיף מו
 <b>וטמאות במשא הזב</b><br> דבנענען הזב נטמאו בהיסט [ועי' יבקש דעת סי' כ']:
### סעיף מז
 <b>מפני שלא נגמרה מלאכתן</b><br> מדלא חלקן עדיין. ות"ק סבר מדעומד להחלק הוה כלי [תוס' ביצה דל"ב א' ד"ה אלפסין]. ונ"ל דר"ל משום דלא מחסר רק חלוקת שהוא דבר קל ואינו מעשה אומן:
### סעיף מח
 <b>השום</b><br> [קנאבעל]:
### סעיף מט
 <b>והבוסר</b><br> ענבים שלא נתבשלו עדיין:
### סעיף נ
 <b>והמלילות</b><br> גרעיני תבואה משבולת שלא נתבשל יפה. ודרך כולן לרסקן, ומים הנכבשין מהן עשויין לטיבול הפת:
### סעיף נא
 <b>שריסקן מבעוד יום</b><br> בערב שבת, והניח אז עליהן כובד שיכבשו מימיהן:
### סעיף נב
 <b>שרבי ישמעאל אומר יגמור משתחשך</b><br> ר"ל א"צ נסלק הכובד מהן בשבת, אלא יזובו וילכו, ואפ"ה טובלין בהן בשבת. ולא דמי למשקין שזבו בשבת דאסורים משום גזירה שמא יסחט. דהיינו רק בענבים שלימים, אבל הנהו דנתרסקו כבר מע"ש, אפילו סחיט להו בשבת, ליכא איסור דאורייתא, מדבל"ז יצאו המשקין. ועוד הרי אין חיוב סחיטה מן התורה רק בזיתים וענבים בלבד [א"ת ש"כ ס"ב]:
### סעיף נג
 <b>ורבי עקיבא אומר לא יגמור</b><br> וקיי"ל כר' ישמעאל, אפילו בזיתים וענבים:
### סעיף נד
 <b>יוצאת אשה</b><br> בשבת לר"ה:
### סעיף נה
 <b>בעיר של זהב</b><br> הוא עטרת זהב, בדמות ירושלים וכצורתה. וקמ"ל דלא חיישינן לשלפא ומחויא, דאשה חשובה המלובשת בו, אין דרכה למשלף ולמחוי':
### סעיף נו
 <b>ומפריחי יונים</b><br> הוא מין שחוק שאומר לחבירו מי שתקדים יונתו לפרוח קודם יונת חבירו, יתן לו חבירו כך וכך:
### סעיף נז
 <b>פסולים לעדות</b><br> [ע' מ"ש סנהדרין פ"ג מ"ג]:
### סעיף נח
 <b>השרץ</b><br> מת:
### סעיף נט
 <b>בפי חולדה</b><br> [עי' טהרות פ"ד מ"ד]:
### סעיף ס
 <b>ספק נגע ספק לא נגע ספקו טהור</b><br> ואפילו אדם אוחז בהככר, וא"כ יש בו דעת לשאול בהנוגע [כלעיל סי' כ"א]. עכ"פ טומאה עוברת אינה מטמאה מספק. וה"ה טומאה נחה ואין בו דעת לשאול בהנוגע בה:
### סעיף סא
 <b>על סנדל של סיידים</b><br> הוא סנדל עץ שלובש המסייד על נעליו שלא ישרפו בהסיד:
### סעיף סב
 <b>שהוא טמא מדרס</b><br> כשלבשו הזב. דאף דמה שלובשו להגן על נעליו לא חשוב עי"ז כמלבוש, עכ"פ לפעמים הסייד מטייל בו תוך ביתו, וחשיב שפיר עשוי להליכה [שבת דס"ו]:
### סעיף סג
 <b>ועל שירי תנור ארבעה</b><br> תנורים שלהן עשוייה כמין קדירה בלי שולים, ומחברו בטיט בקרקע, ורצפת הקרקע הוא תחתית התנור. וקאמר הכא דתנור גדול שנשברו דפנותיו, ונשאר בו גובה ד' טפחים, מקבל טומאה עדיין, דעדיין ראוי לשימוש:
### סעיף סד
 <b>על כסא שנטלו שנים מחפוייו זה בצד זה</b><br> [עי' כלים פכ"ב מ"ז]. ור"ל שנטלו ב' לוחות במקום מושבו:
### סעיף סה
 <b>שרבי עקיבא מטמא</b><br> דדוקא בניטלו כל חפויי המושב ולא נשאר רק מלבן. לא ס"ל כב"ש לעיל [נ"א מי"א], אבל בשנשאר א' מקבל טומאה מדחזי עדיין לקבל רמונים [כך פירשו רבותי. ול"מ היה נלפע"ד. דדף של מושב הכסא, וכמו כן ג' הדפיס שמסבבים אותו, ב' לסמוך בהן זרעותיו כשיושב, והא' מאחוריו לסמוך בהם הגב, כל דף ודף מאלו נקרא חפוי. וזה מוכח מדנקט תנא, לעיל מהך משנה דהכא [בכלים פכ"ב מ"ו], כסא שניטל חפוי האמצע [ר"ל מקום המושב, וגם הדף שסומך בו גבו] והחיצונים קיימין, [ר"ל שני החפרין העשויין לסמוך בהן הזרועות קיימין עדיין], טמא [וה"ט משום שיכול להפוך הכסא, שיהיה החפוי א' שמן הצד לתחתית הכסא. וישב על חפוי השני שכנגדו בצד האחד]. נטלו החיצונים והאמצעי קיים, טמא [משום שיכול לישב עליו בלי סמיכת הזרועות. ורק במיוחד לכלה, טהור כה"ג, מדאין ראוי עוד לכלה, [כשם מ"ד ולעיל פ"א סי' ס"ד]. ובתר הכי תני משנה ז', והיא שנזכרה כאן]. נטלו ב' מחפויו זה בצד זה, [ר"ל כסא שנשבר מושבו הנ"ל, וא"כ ניטלו גם ב' מחפויו זה בצד זה, דהיינו דופן א' שסומך עליו הגב, והדופן שבצדו שסומך בו זרעותיו, דמעתה אינו יכול להפכו ולישב על החפוי השלישי שנשאר עדיין שלה, דכיון דאין חפוי הב' קיים, הוא נוטה לפול. וא"כ אין הכסוי ראוי עוד למושב], ר"ע מטמא [משום דחזי למסמכי' אגודא ולמיתב עלה. וכדמטמאינן במטה, בנשאר ארוכה וב' כרעים מה"ט [כסוכה דט"ז א']. וחכמים מטהרין [דס"ל דוקא גבי מטה טמא מדחזי למסמכי' אדבר אחר, משום דעשוי להחזיר הכרעיים להארוכות למקומן [כר"ב פי"ח דכלים מ"ט]. אבל הכא בכסא ס"ל דהחפוי שנשבר אינו עשוי להחזירו למקומו, ולפיכך כשינטלו ב' מחפויים זה בצד זה. לא חשיב תו כלי. ואמק"ט אע"ג דחזי למסמכי' אדבר אחר. דהאי טעמא לחוד לא מהני, וכר"ב הנ"ל]:
### סעיף סו
 <b>הוא היה אומר האב זוכה לבן</b><br> ר"ל מזכה לבנו. [נ"ל שהוא כמו זכין לאדם [גיטין די"א ב'], דר"ל מזכין. וטעמא נ"ל משום דכל מזכה הוא ג"כ זוכה, שנהנה שיקבל זה המתנה ממנו, דאי לאו דעביד ליה נייח נפשיה, לאו הוה יהיב ליה מתנה [כמגילה כ"ו ב'] וכ"ש הכא שייך לשון זוכה טפי שגם האב בעצמו זוכה בזה, אלא שמזכה גם להבן. אמנם מצינו גם בדוכתא אחרינא שהשתמשו חז"ל בפועל במקום מפעיל, כמו החולץ ליבמתו, שהוא כמו המחליץ [ועי' מ"ש יבמות פ"ב סי' י"ב]:
### סעיף סז
 <b>ובשנים</b><br> שיאריך ימים כמותו. דעל פי הרוב קרוב הבן בטבעו להאב באלו הדברים. [מיהו בתוספתא משמע דע"י שהאב צדיק מזכה להבן בדברים הללו ואפשר דלפ"ז יתיישב נמי לשון זוכה דהיינו שזוכה כדי לחזור ולזכות]:
### סעיף סח
 <b>ובמספר הדורות לפניו</b><br> נ"ל דלפי מה דאמרינן [ירושלמי פ"א דקידושין הלכה ז']. דרק ה' דברים מזכה האב לבן, א"כ האי מספר הדורות דנקט תנא, תנאי היא. ור"ל אף שאמרנו שמזכהו שיאריך ימים כמותו, היינו רק כשיסכים לזה מספר הדורות שלפניו. שאם נגזר שיקרה שום דבר בדור ג' או ד', ונקבע בהגזירה גם הזמן, שיהיה דבר זה לזמן פלוני, אז על כרחך שיאריך או יתקצרו ימי הדורות, כדי שתבוא הגזירה בזמנה ולדור הקבוע. וכדאמרינן [במ"ק כ"ח א'], קא דחקי רגלא דבר נתן, הרי שהוצריך רב ששת למות בעבור זה קודם זמנו. וכ"כ אמרינן [תענית ד"ה], לא לימות שאול ושמואל, כבר הגיע זמנה של מלכות בית דוד. מכל זה מוכח דמדחי גברא מקמי גברא, ולא השגיחו משמים על ימי אבותיהם, רק לפי הדורות שלפני עצמן. ול"מ היה נ"ל דמספר הדורות היינו שירבה זרעו דגם רבוי בנים רגיל להיות הבן כאב, וגם הוא קצוב מראש:
### סעיף סט
 <b>והוא הקץ</b><br> ר"ל דהגזירה שהוא לפי מספר הדורות הוא קצוץ וקצוב, ואינו משתנה לפי טבע אביו של זה. ומצינו מלת קץ לשון סוף, כמו קץ כל בשר בא לפני. וכ"כ בא קיצנו ר"ל סופינו, והוא מלשון קצה. אבל הכא הוא לשון קצבה [בעשטיממונג], כמו קץ הפלאות [דניאל י"ב] שר"ל זמן הקצוב להפלאות. וכמו כן מה קיצי כי אאריך נפשי. ר"ל מה נקצב עלי, דכשאדע זה אאריך להשקיט נפשי, ועוד הרבה כמותו]:
### סעיף ע
 <b>קורא הדורות מראש</b><br> נ"ל דר"ל דאלמא דגזירת של הדורות, קדומה וראשית היא. או נ"ל שמביא ראיה שיקרה להבן מה שקרה להאב בה. דברים הנ"ל, מדכתיב קורא הדורות מראש, דה"ק קרא, הקב"ה קורא וגוזר מה שיקרה לדורות, ממה שקרא כבר לראש, דהיינו האב, הוא ראש לדורותיו:
### סעיף עא
 <b>ודור רביעי ישובו הנה</b><br> נ"ל דה"ק, דאף דלפי ב' מקראות הללו, לא היה אפשר שיחיו אותן ג' דורות שלפני דור הד' יותר מת' שנה, אפ"ה הכתוב של קורא הדורות וכו', תולה אריכות ימי חיי הבן לפי ארוכת ימי חיי האב, כשאין גזירה חלוטה אחרת עומדת כנגדה:
### סעיף עב
 <b>אף הוא היה אומר חמשה דברים של שנים עשר חדש</b><br> *) לפי דברי הראב"ד נוסף עליהן עוד י"א ימים ששנת החמה יתירה על שנת הלבנה. וכן מוכח לע"ד ממבול שהתחיל בי"ז בחשון ופסק בכ"ז בו בשנה האחרת:
### סעיף עג
 <b>משפט המצריים שנים עשר חדש</b><br> אף לבתר מ"ש רש"י [וארא ז' פכ"ה] שכל מכה היתה משמשת חודש [וכן הוא בב"ר שם]. י"ל דלאו דוקא חודש מצומצם שמשה המכה, אלא קצת ימים יותר. [אבל אין לומר דהא דתנא חשיב הכא י"ב חודש למשפט מצרים, היינו מתחילת ביאת משרע"ה לפרעה שיוציאם. ליתא, דהרי אח"כ כשגזר פרעה תכבד העבודה וגו', היה משרע"ה נעלם ו' חדשים כדאמרן בב"ר [סוף פרשת שמות]:
### סעיף עד
 <b>משפט גוג ומגוג</b><br> גוג הוא שם המלך שיבוא ללחום על משיח, ומגוג הוא שם ארצו. ללמדך ששניהן יענשו:
### סעיף עה
 <b>לעתיד לבא</b><br> עי' יחזקאל ל"ח:
### סעיף עו
 <b>והיה מדי חדש בחדשו</b><br> במשפט רשעים קמיירי [עי' ישעיה ס"ו פ"ו]. דבאפיקורסים ואביזרייהו כתיב כי תולעתם לא תמות. אבל בשאר רשעים כתיב, והיה מדי חודש בחדשו וגו', ור"ל כשיבוא יום החודש שמת בו, אז יבוא להשתחוות לפני. [ומ"כ דמשו"ה בעת המולד וביום היאהר צייט נאות לילך על קבר אבות כי אז יש להנשמה השפעה גדולה להפיץ אורה עד להבלא דגרמא שבקבר]:
### סעיף עז
 <b>רבי יוחנן בן נורי אומר מן הפסח ועד העצרת</b><br> ר"ל כמניין הימים שבין פסח לשבועות. ואפשר עוד שבכל שנה בין פסח לעצרת נפקד עונם [ואפשר שמטעם זה ג"כ נהגו ישראל קצת אבילות בימים ההם עבור אבותינו שחטאו ואינם]:
### סעיף עח
 <b>שנאמר ומדי שבת בשבתו</b><br> רצה לומר דזמן השתחוייתה של הנפש יהיה ככלות זמן הקצוב משבת לשבת, דהיינו מאותו יום דכתיב ביה וספרתם לכם ממחרת השבת, וכתיב עד ממחרת השבת השביעית [ויקרא כ"ג] ואף דכתיב נמי מדי חודש בחדשו. היינו דיש רשעים נדונין לי"ב חודש, ואיכא נמי דנידונין מ"ט יום. ולת"ק מדי שבת בשבתו, ר"ל דלא תימא יום א' בחודש חשוב חודש [כר"ה די"ב] ולסגי בי"א חודש ויום א', להכי קאמר מידי שבת בשבתו, דדוקא כשיגיע אותה שבת נפטר מהעונש ויבוא להשתחוות. עוי"ל דקבלה היתה בידם כך וקראי אסמכתא בעלמא הוא:
## פרק ג
### סעיף א
 <b>כל המטמאין באהל</b><br> [אהלות פ"ג מ"א] דהיינו מת וכל הבא ממנו [כמבואר פ"ב דאהלות]:
### סעיף ב
 <b>שנחלקו</b><br> שיעורן:
### סעיף ג
 <b>והכניסן</b><br> כשהן מחולקין:
### סעיף ד
 <b>לתוך הבית</b><br> ר"ל תחת אהל א':
### סעיף ה
 <b>וחכמים מטמאין</b><br> אף דבשאר שיעור טומאות נמי פליגי וכדמוכח מסיפא דמתניתין. נ"ל דלרבותא דר' דוסא נקט אוהל, דאף דאוהל מצרף כל שחחתיו להיות כנוגעין, אפ"ה בנחלק השיעור אין מצטרף לר' דוסא. או נ"ל דנקט אוהל דקמ"ל דאף באהל שיש לומר דהמקום שמאהיל על חצי זית זה אינו מאהיל על זה אפ"ה ס"ל לרבנן דמצטרף [ועי' רש"י חוליו קכ"ד ב']:
### סעיף ו
 <b>ובמת הנוגע בכחצי זית ומאהיל על כחצי זית</b><br> ודוקא בטומאה רצוצה, שאין בין המאהיל לנאהל טפח' דהו"ל כמגע. אבל שאר אוהל, אף לרבנן אין מצטרף למגע, מדהו"ל מגע ואהל ב' שמות:
### סעיף ז
 <b>ועל כחצי זית</b><br> הכא לא מיירי בגוונא דרישא' רק בטומאה שאינה רצוצה, ולהכי נמי נקט הכא לשון אחר, מיהו ה"ה בנוגע בחצי זית ומאהיל על חצי זית ואינה רצוצה:
### סעיף ח
 <b>הכל טמא</b><br> מצטרף לרבנן ודברי ר"מ היא:
### סעיף ט
 <b>חוץ מן המגע עם המשא</b><br> שנשא או הסיט ולא נגע בהטומאה:
### סעיף י
 <b>זה הכלל כל שהוא משם אחד</b><br> כגון מגע עם מגע, משא ומשא, אהל ואהל:
### סעיף יא
 <b>אוכל פרוד</b><br> לפרורים, או שהן פירות קטנים שאין בכל אחד כביצה:
### סעיף יב
 <b>אינו מצטרף</b><br> לכביצה שהוא השיעור לקבל טומאה ולטמא אחרים. מיהו מדרבנן גם כ"ש מק"ט אבל אינו מטמא [תוי"ט טהרות פ"ב מ"א]:
### סעיף יג
 <b>וחכמים אומרים מצטרף</b><br> ואילה"ק מדאמרינן בטבול יום [פ"ב סמ"ה] דגושים הרבה, אפילו יש בכ"א כשיעור אינן חיבור אלא ימנו, מכ"ש דהול"ל הכא דכשאינן כשיעור בכ"א אמ"צ. י"ל הכא ביש ביניהן משקה העומד, ואזלו רבנן ור' דוסא לשטתייהו [טהרות פ"ח סוף מ"ח] דלרבנן התם משקה העומד מצרפן, ולר' דוסא אינו מצרפן. משא"כ התם בטבול יום, הרי ע"כ דמיירי שאין משקה ביניהן, דאל"כ למה אמרינן ימנו, והרי כולן הו"ל כנגעו בראשון, דהמשקה שנגע בהן נעשה תחלה [כטהרות סוף פ"א], אלא דבאין משקה ביניהן מיירי, ולהכי אינן חיבור:
### סעיף יד
 <b>מחללין מעשר שני על אסימון</b><br> [משנה במעשר שני פ"א מ"ב]. ובלשון יון נקרא מטבע שאין עליו צורה אסימייאס [ועי' מ"ש ריש פ"ד דב"מ]:
### סעיף טו
 <b>מטבילין ידים לחטאת</b><br> דבנגע ידו במאכל טמא, נטמא ידו ולא גופו, וטובל ידו ואז מותר ליגע במי חטאת, וכשרים להזות מהן עם אפר פרה על הטמא:
### סעיף טז
 <b>וחכמים אומרים אם נטמאו ידיו נטמא גופו</b><br> וצריך לטבול כל גופו. ודוקא למי חטאת עשו מעלה זו, משא"כ לתרומה וקדשים:
### סעיף יז
 <b>מעי אבטיח</b><br> [מעלאנע] והגרעינים והלחלוחית שבתוך האבטיח נקרא מעי, משום דתלויין כל חלקי הלחלוחית שבתוכה יחד זה בזה כעין חוטי מעים:
### סעיף יח
 <b>וקניבת ירק</b><br> עלין מעופשין שמסירין מהירק:
### סעיף יט
 <b>חמש רחלות גזוזות מנה מנה ופרס</b><br> [חוליו פי"א מ"ב]. ור"ל שכל צמר הרחל שיגזוז, ישקול ק"ן זוז, וכל זוז משקלו צ"ו שעורות, או א' קווינט. נמצא כל צמר הרחל שיגזוז, יהיה ל"ז לאטה וחצי כל אחת [ועי' שבועות פ"ו סי' ב']:
### סעיף כ
 <b>וחכמים אומרים חמש רחלות כל שהן</b><br> וקיי"ל דצריך שתגזוז כל א' לכל הפחות י"ב סלע. וכל סלע הוא [בערלינר לאטה]. וכל הה' יגזזו יחד לכל הפחות ס' סלע [י"ד של"ג. ושאר פרטי הדין עי' חולין פי"א מ"ב]:
### סעיף כא
 <b>כל החוצלות</b><br> [מאטטען] ארוגות מגמי הנקרא [באסע] בל"א, ויש להן שפה סביב:
### סעיף כב
 <b>טמאות טמא מת</b><br> מדיש להן בית קבול ע"י השפה. דבאין לו בית קיבול אין מק"ט כלל. דאע"ג דשאר פשוטי כלי עץ מק"ט עכ"פ מדרבנן כשיש לו צורת כלי ומשמש לאדם וכלים [כפט"ז דכלים מ"ד], ולמדרס מק"ט מדאורייתא כשעשויות לשכיבה [ועי' יבקש דעת סי' מ"ז] וכל המקבל טומאת מדרס נטמא גם בשאר טומאות [כנדה פ"ו מ"ג]. עכ"פ חוצלות קשות הן ועשויות רק לסכוך, ולא מחשבו כלי כלל, להכי טהורות אפילו מדרבנן לשאר טומאות. ומה"ט נמי אינן מק"ט מדרס, דמדמיוחד רק לסיכך, אומרים לזב היושב עליו עמוד ונעשה מלאכתינו [ועי' יבקש דעת סי' כ"ג]:
### סעיף כג
 <b>וחכמים אומרים מדרס</b><br> ר"ל אפילו למדרס מקבלת טומאה, מדחזי לשכיבה בדוחק:
### סעיף כד
 <b>כל הקליעות</b><br> ר"ל כל הקלוע כרשת:
### סעיף כה
 <b>טהורות</b><br> ר"ל אין מקבלת טומאה, דמדמלא נקבים אין תשובים בגד:
### סעיף כו
 <b>חוץ משל גלגילון</b><br> אבנט קלוע, דכשחוגרו מותחו יחד, ואין הנקבים נראין, ומקרי שפיר בגד:
### סעיף כז
 <b>וחכמים אומרים כולם טמאות</b><br> ר"ל מקבלות טומאה:
### סעיף כח
 <b>חוץ משל צמרים</b><br> רשת שאוגדין בה הסוחרים אגודות צמר. וטהור משום שהנקבים של רשת זה רחבים נקביו ביותר:
### סעיף כט
 <b>הקלע</b><br> [שליידער]. שזורקין בהן אבנים במלחמה, כעין שעשה דוד לגליות:
### סעיף ל
 <b>שבית קבול שלה ארוג</b><br> שהקלע הוא רציעה של עור רחבה איזה אצבעות, והוא עשוי כעין עניבה גדולה, ובאמצעות העניבה יש גומא שמשים שם האבן שמשליך, והוא הבית קבול. ולפעמים עושין הבית קבול מאריג של פשתן:
### סעיף לא
 <b>טמאה</b><br> ר"ל אז הקלע מקבל טומאה, אף שהבית קבול קטן:
### סעיף לב
 <b>ושל עור</b><br> אם הבית קבול עשוי מעור:
### סעיף לג
 <b>רבי דוסא בן הרכינס מטהר</b><br> ר"ל אין מקבל טומאה, מדאין בהעור ה' על ה' טפחים כשיעורו לקבל טומאה [כלים פכ"ז מ"ב]. ואין תשמיש הקלע עושהו כלי. דעכ"פ מדאין עשוי רק לקלוע הו"ל כמקל בעלמא:
### סעיף לד
 <b>נפסק בית אצבע שלה</b><br> הוא נקב קטן שבראש הקלע, שבו מכניס האצבע כשקולע:
### סעיף לה
 <b>בית הפקיע שלה</b><br> הם חוטי משי שבתחתית הקלע מבחוץ, כדי להשמיע קול באויר כשמתנענעים בשעת זרוקה. והרי גם כשנפסקו אלה, עדיין ראוי להפקיע בהקלע:
### סעיף לו
 <b>השבויה</b><br> אשת כהן שנשבית:
### סעיף לז
 <b>אוכלת בתרומה</b><br> ולא חיישינן שנבעלה ונתחללה:
### סעיף לח
 <b>וחכמים מטהרין</b><br> [טהרות פ"ו מ"ב]:
### סעיף לט
 <b>כיצד הטמא עומד</b><br> ר"ל אם המצורע עומד תחת אהל:
### סעיף מ
 <b>וטהור עובר</b><br> בסמוך לאותו אהל, דאי בוודאי היו שניהן תחת אהל א', נטמא הטהור כיון דהמצורע עומד. משא"כ בשהטהור עומד ומצורע עובר, טהור [כנגעים פי"ג מ"ז]. או הטהור וכו':
### סעיף מא
 <b>והטמא עובר</b><br> או טומאה וכו':
### סעיף מב
 <b>טומאה ברשות היחיד וטהרה ברשות הרבים</b><br> או טהרה וכו':
### סעיף מג
 <b>ספק נגע ספק לא נגע</b><br> שיש ספק אם המצורע או הטומאה שברשות זה, נגע בהטהור והטהרה (שאין) [שיש] בו דעת לישאל שברשות אחר. [ואילה"ק עכ"פ בטהור עומד תחת האהל ומצורע עובר הרי כל ספק טומאה שנולד דרך העברה או דרך זריקה אמ"ט, מדאין לטומאה מקום [כטהרות פ"ד מ"ב ונזיר דס"ד א']. י"ל דהיינו בספק מגע, ולא בספק שהוא אם האהיל [כר"ב פ"ד דטהרות מ"ד ופ"ו דטהרות מ"ב]. וספק נגע דקתני, מיירי כשיש ספק שמא בשעה שעבר הטמא תחת האהל עמד קצת, דאז אף בספק מגע טמא]:
### סעיף מד
 <b>ספק הסיט</b><br> הניע ונשא:
### סעיף מה
 <b>וחכמים מטהרין</b><br> דספק טומאה בר"ה משותף כאן, וספיקו טהור:
### סעיף מו
 <b>שלשה דברים רבי צדוק מטמא וחכמים מטהרין</b><br> [כלים פי"ב מ"ה]:
### סעיף מז
 <b>מסמר השולחני</b><br> יתד, שהשולחני תומך בו הדף שמחובר שפתו העליונה בכותל חנותו, ופותחו כשלחן לפניו ותומכו למטה ביתד:
### סעיף מח
 <b>וארון של גרוסות</b><br> ר"ל או מסמר של ארון וכו'. שתומך ומחזק בו בארץ התיבה, שנותן בו הגריסין הטחונין שמוכר, ומדשניהן לתמיכה להכי כלל להו תנא יחד במלת מסמר דברישא. [ולרמב"ם פ"י מכלים לא קאי מסמר אארון. וצ"ע א"כ למה הפסיק בו תנא בין מסמר למסמר]:
### סעיף מט
 <b>ומסמר של אבן שעות</b><br> מסמר שתקוע באבן שבו רשומים שעות היום בעגול לחלקם שוין, וכשיגיע צל המסמר לשם, מיד ידע השעה, כעין [זאננענצייגער] שלנו:
### סעיף נ
 <b>וחכמים מטהרין</b><br> דאינן חשובים כלי. ולרמב"ם אף ארון גרוסת גופיה טהור, מדקבוע בארץ ואינו מתטלטל. ולת"ק לפעמים מטלטלו לתקנו:
### סעיף נא
 <b>וחכמים מטהרין</b><br> [שם מ"ז]:
### סעיף נב
 <b>כסוי טני</b><br> ר"ל כסוי של מחבת העשוי כטנא, והוא סל:
### סעיף נג
 <b>של בעלי בתים</b><br> ובכסוי שאינו מחובר בהכלי מיירי. ופליגי אם מחשב כלי בפני עצמו לקבל טומאה, משום דמשתמש לפעמים בפני עצמו. אבל של עץ, לכ"ע טהור דפשוטי כלי עץ טומאתו מדרבנן, ומדתשמישו בפ"ע לא שכיח, מלתא דל"ש ל"ג בה רבנן [כעירובין דס"ג ב']:
### סעיף נד
 <b>ותלוי המגרדות</b><br> [הענגעל] שבמגרדות הסוס לתלותו בו. דרבנן ס"ל דהו"ל כשאר תלאי כלים שחינן מק"ט [ככלים פט"ו מ"ד]. ור"ג ס"ל מדמסייע התלאי בשעת מלאכה דהיינו שאוחז בו כשמגרד הסוס, הו"ל כתלאי נפה [שס]:
### סעיף נה
 <b>וגולמי כלי מתכות</b><br> כלי מתכות חדש שלא נגמר עדיין יפה, מדצריך בסוף לשופו ולהחליקו:
### סעיף נו
 <b>וטבלא שנחלקה לשנים</b><br> שנחלקה לב' חלקים שוין. דר"ג ס"ל דמקבל טומאה עדיין, מדאי אפשר לצמצם ושמא הא' גדול מחבירו כשערה. [ואע"ג דטבלא הו"ל אין בה דל"ש. נ"ל כיון דגם בהא מסוטה ילפינן, היינו דוקא כבסוטה ספק נטמאה או לא, ולא במסופק בשיעורו [ועי' תוס' סוטה כ"ח ב' ד"ה ברשות]. ואת"ל א"כ מכ"ש דהו"ל למטהריה לטבלא בכה"ג, דהרי בכה"ג בסוטה אם וודאי נטמאת רק שיש ספק אם נבעלה לגדול או לקטן, דהו"ל ספק בשיעורא, אינה שותה [כסוטה דכ"ד]. י"ל דלא דמי א"א לצמצם לשאר ספק בשיעורו, דהכא א' מהם מחשב לר"ג כוודאי נטמא, [ועי' רמב"ם פט"ז מאה"ט ה"ג] ורבנן ס"ל דבידי אדם אפשר לצמצם [ועי' תוס' חולין כ"ח ב']:
### סעיף נז
 [ביצה פ"ב מ"ו]:
### סעיף נח
 <b>אין טומנין את החמין מיום טוב לשבת</b><br> כשלא עשה עירוב תבשילין גם מחמין טמונים. דס"ל כל מלאכה שעושה מיו"ט לשבת, צריך לעשות דוגמתה בעירוב תבשילין, ונקט טומנין לרבותא, אף שעשה עירוב תבשילין בדבר מבושל וטמינה הוא בכלל בישול אפ"ה אסור, וכ"ש אפוי ומבושל, שהם ב' עניינין נפרדין שצריך. ולחכמים בתבשיל אחד סגי להכל כב"ה [ביצה פ"ב מ"ו]. ולא קיי"ל כן [ועי' פ"ב דביצה סי' ה']:
### סעיף נט
 <b>ואין זוקפין את המנורה ביום טוב</b><br> מנורה של חוליות שנתפרקו זמ"ז, אסור להחזירן, דאע"ג דבכה"ג אין בניין וסתירה בכלים, עכ"פ גזרו שמא יתקע בחוזק ויתחייב חטאת, וביו"ט דקיל לא גזרו [כמג"א תקי"ט סק"ד ועי' בקיפת הרוכלין סי' ל"ה]:
### סעיף ס
 <b>ואין אופין פתין גריצין</b><br> פת עבה:
### סעיף סא
 <b>אלא רקיקין</b><br> עוגות דקות, וטעמיה משום טרחא:
### סעיף סב
 <b>ומקילין על ישראל להיות אופין פתין גריצין וחרי</b><br> אפילו לישה מרובה שצריך לחררות גדולות. והכי קיי"ל [א"ח תק"י]:
### סעיף סג
 <b>מכבדין בין המטות</b><br> ר"ל מותר לטאטא עם מכבדת בין הזאפאס שנפלו שם פרורים כשישבו עליהן לאכול. דבמקום מועט כזה לא חיישינן שיעשה גומות במכבדת בקרקע, אפילו אינו מרוצף. ונוהגין לאסור אפילו במרוצף. רק עם דבר רך כבירסטע של שערות או כנף אווז שרי אפילו באינו מרוצף [א"ח של"ז]:
### סעיף סד
 <b>ומניחין את המוגמר ביום טוב</b><br> להניח בשמים על גחלם וקיי"ל דאסור משום מכבה, והרי ריח אינו דבר השוה לכל נפש דאינו רק למפונקים. וה"ה דאסור להניחן בבגד כדי שיריח הבגד, או לשפוך מים מריחין על בגד, להוליד בו ריח [א"ח תקי"א]. ונ"ל דמלת יו"ט דנקט תנא קאי גם ארישא, דרק ביו"ט ולא בשבת שרי. רק מדסיפא איירי בפסח, להכי נקט בסוף ב' בבי קמאי ביו"ט [ועי' מ"ש פ"ב דביצה סי' ל']:
### סעיף סה
 <b>ועושים גדי מקולס</b><br> קלוס הוא כובע מלחמה. ור"ל צלוי שלם ומעיו תלויין כרוכין בשפוד ממעל לראשו כעין [העלם] שלובשין במלחמה:
### סעיף סו
 <b>בלילי פסחים</b><br> שנהגו בהן כך זכר לפסח. ומכאן מוכח דרבן גמליאל שנזכר במשניות אלו אינו ר"ג הזקן שהיה אביו של רשב"ג שנהרג בזמן החורבן, רק ר"ג בן רשב"ג הנהרג, והוא היה נשיא אחר ריב"ז, ונהג נשיאותו אחר חורבן הבית:
### סעיף סז
 <b>וחכמים אוסרים</b><br> בכיבוד משום גומות. ומוגמר מדאינו שוה לכל נפש רק למפינקים, וגדי מקולס, משום דמחזי כאוכל פסח בחוץ. אף שינהגו כולן כך, פן יבוא א' ממקום אחר שלא נהגו כך ויחשדום. והכי קיי"ל [א"ח תע"ו]:
### סעיף סח
 <b>וחכמים אוסרין</b><br> [ביצה פ"ב מ"ח]:
### סעיף סט
 <b>פרתו יוצאה</b><br> לר"ה ואפילו בשבת:
### סעיף ע
 <b>ברצועה שבין קרניה</b><br> וקיי"ל דבין לשמירה או לנוי הו"ל כמשא ואסור משום שביתת בהמתו. וי"א דגם ביו"ט מצווה על שביתתה [ש"ה]:
### סעיף עא
 <b>ומקרדין</b><br> כמו מגרדין, דהיינו לסרקה ולחככה בו, [שטריגעלן] בל"א:
### סעיף עב
 <b>את הבהמה ביום טוב</b><br> ואפילו במגרדת ששניה דקות ועושות חבורה, לא ניח"ל ושרי:
### סעיף עג
 <b>ושוחקין את הפלפלין ברחים שלהן</b><br> וקיי"ל דאסור, מדמחזי כעובדין דחול. אבל במדוכה וע"י שנוי, שרי, כשאר תבלין [א"ח תק"ד]:
### סעיף עד
 <b>אבל מקרצפין</b><br> עם מגרדת של עץ ששניה גסות ואינו חובל:
### סעיף עה
 <b>אף לא מקרצפין</b><br> דגזרינן קרצוך אטו קירוד [ועי' מה שכתבתי פ"ב דביצה סי' ל"ט]. מיהו הך שלנו משיר שער מטונף, דהו"ל פסיק רישא דניחא ליה בה ולכ"ע אסור [כך נ"ל הכוונה בא"ח תקכ"ג]:
## פרק ד
### סעיף א
 <b>ומחומרי בית הלל</b><br> תנא ושייר הנך דמסכת אהלות [פי"א מ"ג ד' ה' ו'] ואע"ג דבתענית [די"ד א'] משמע דבמה אלו לא תנא ושייר צ"ל דמה אלו שאני מאלו סתם, מיהו הנך דריש עדיות פלוגתות דשמאי והלל הם ואינן בכלל שיור]:
### סעיף ב
 <b>ביצה שנולדה ביום טוב</b><br> [ביצה פ"א מ"א]:
### סעיף ג
 <b>ובית הלל אומרים לא תאכל</b><br> אפילו מתרנגולת שעומדת לאכילה, מדהוכן מאתמול, דגזרו בכל יו"ט אטו יו"ט שאחר שבת דאסור מדאורייתא. ואפילו לטלטלה אסור, רק מדנקטו ב"ש לרבותא דהיתירה תאכל, נקטו ב"ה נמי לא תאכל [ועי' שאר פרטי הדין מ"ש פ"ב דביצה סי' ב']:
### סעיף ד
 <b>וחמץ בככותבת</b><br> באכילה כ"ע לא פליג דבכזית חייב. כי פליגי לעניין שיהיה חייב לבערו:
### סעיף ה
 <b>ובית הלל אומרים זה וזה בכזית</b><br> דילפינן ביעור מאכילה:
### סעיף ו
 <b>הכל מודים שהיא מותרת</b><br> ולא מחשב נולד, הואיל ובביה"ש היה מוכן אגב אמו בשחיטה ואפילו אמו טריפה מוכן לכלבים הוה מוכן לאדם. ואין לאסרו משום הכנה כביצה, דדוקא ביצה מאתמול נגמרה, אבל ולד כבר נגמר מקודם י"ט מכמה ימים. ומיירי בידוע שכלו לו חדשיו, דאז א"צ להמתין קודם שישחטוהו ז' ימים עם יום לידתו [י"ד ט"ו] והאידנא אין בקיאין בזה [מג"א תצ"ח סק"ט]:
### סעיף ז
 <b>ואפרוח שיצא מן הביצה</b><br> ביו"ט, דבחול מותר מיד אף שלא נפתחו עיניו ולא גדלו כנפיו [י"ד ט"ו בט"ז שם סק"א]. וי"א דאף בחול אסור עד שיגדלו נוצות עם קנים על כל גופו, והכא מיירי שנולד עם נוצות [ש"ך ופ"ח שם]:
### סעיף ח
 <b>הכל מורים שהוא אסור</b><br> דאפרוח שבקליפת הביצה לא הוה חזי בוה"ש [א"ח תקי"ג]:
### סעיף ט
 <b>השוחט חיה ועוף ביום טוב</b><br> ר"ל הרוצה לשחוט ביו"ט, מה יעשה:
### סעיף י
 <b>בית שמאי אומרים יחפור בדקר</b><br> ר"ל בחנית נעוצה מעיו"ט בעפר תחוח, שא"צ כתישה כשמכסה בה, יעקרה ממקומה ויכסה בעפר היוצא. ובשעת הדחק מותר לכסות בעפר דק או בחול יבש אפילו אינו מוכן [רט"ז א"ח תצ"ח סקי"ב]:
### סעיף יא
 <b>ובית הלל אומרים לא ישחוט אלא אם כן היה לו עפר מוכן</b><br> [ועי' מ"ש ביצה סימן ו' וז']:
### סעיף יב
 <b>שאפר כירח מוכן הוא</b><br> ה"ק ובהא נמי מודו שאפר כירה מוכן הוא, אם האפר הוא מהיסק דאתמול. ובאפר מהסקה דהיום, צריך שיהיה חם כראוי לצלות בו ביצה. דאל"כ רק בשעת הדחק שרי [ועי' מ"ש ביצה פ"א סי' ט']:
### סעיף יג
 <b>בית שמאי אומרים הבקר לעניים הבקר</b><br> [פאה פ"ו מ"א], ור"ל בהפקיר רק לעניים הו"ל הפקר ופטור ממעשר, דילפינן מלקט שכחה ופאה שמופקר רק לעניים. מיהו בהפקיר רק לעשירים, נ"ל דמודו ב"ש דאינו הפקר. [ומלת הבקר בבית הוא כמו הפקר בפא, אלא שהבקר בבית הוא לישנא דקרא, כמו בקורת תהיה. דר"ל מופקרת לכל אדם היא זו, ואינה אשת איש, כי לא חופשה. ולא תפסו בה קדושין]:
### סעיף יד
 <b>כשמטה</b><br> דבשביעית הכל מופקר אף לעשירים. והחומר לב"ה דמדאינו הפקר חייב בתרומות ומעשרות:
### סעיף טו
 <b>בית שמאי אומרים אינו שכחה</b><br> דאזלו לטעמייהו [פאה פ"ו מ"ה] דד' עומרים אינו שכחה, ולהכי ס"ל הכא דרואין כאילו נחלק לד':
### סעיף טז
 <b>ובית הלל אומרים שכחה</b><br> דלית להו רואין:
### סעיף יז
 <b>העומר שהוא סמוך לגפה</b><br> [שם מ"ב] והוא גדר אבנים בלי טיט:
### סעיף יח
 <b>ולגדיש</b><br> עמרים צבורים:
### סעיף יט
 <b>ולכלים</b><br> כלי מחרישה שבשדה:
### סעיף כ
 <b>ובית הלל אומרים שכחה</b><br> בעומר ששכחו סמוך לגפה וכו', לכ"ע הוה שכחה, דמ"ש. אלא דמיירי פלוגתייהו בעומר שהחזיק בו להוליכו לעיר, דלכ"ע כששכחו אח"כ אינו שכחה, דצריך שישכח מצד עצמו, משא"כ זה ע"י שהחזיק שנטלו בידו להוליכו, עי"ז שכחו, דסבר שכבר פנהו [כשם מ"ג]. מיהו ב"ה ס"ל דהכא אף שנטלו בידו להוליכו עכ"פ כשחזר והניחו אח"כ בצד דבר מסויים כגפה וכו', עי"ז כבר ביטל החזקתו הראשונה, דעשה כן מדחשש שישכחו, והו"ל כאילו תו שכחה מצד עצמה [ועי' מ"ש פאה פ"ו סי' ז']:
### סעיף כא
 <b>כרם רבעי</b><br> [פאה פ"ז מ"ו]. ולאו דוקא כרם, דה"ה כל עץ מאכל, בשנת ד' מנטיעתו מעלה פירותיו או דמיהן לירושלים ואוכלן שם, כמו מעשר שני:
### סעיף כב
 <b>בית שמאי אומרים אין לו חומש</b><br> דכשפודה הפירות בביתו א"צ להוסיף חומש מלבר כבמעשר שני:
### סעיף כג
 <b>ואין לו ביעור</b><br> דא"צ לבערו מהבית כשמבער המעשרות בערב פסח שנת ד' וז' בשמיטה:
### סעיף כד
 <b>ובית הלל אומרים יש לו</b><br> דילפי קודש קודש ממעשר שני:
### סעיף כה
 <b>ויש לו עוללות</b><br> פרט, הם הגרגרים שנפרטין ונופלין בשעת בצירה. ועוללות הם גרגרי ענבים יחידים שאין להם כתף ונטף [פאה פ"ז מ"ג וד'], ופרט ועוללות שייכים לעניים. וס"ל לב"ש דאפילו בכרם רבעי נמי שייכים לעניים. וה"ה שאר מתנת עניים דחייב בו, דכחולין גמור חשוב:
### סעיף כו
 <b>והעניים פודים לעצמן</b><br> ומעלין הדמים לירושלים כשירצו לאכול הפירות כאן:
### סעיף כז
 <b>ובית הלל אומרים כולו לגת</b><br> דממון גבוה הוא כמע"ש, וכולו לבעלים שיעלוהו לירושלים או דמיו:
### סעיף כח
 <b>חבית של זיתים מגולגלים</b><br> נ"ל שהוא מלשון גלגול. דדרך כובשי זיתים לשמן, להניחם מקודם בכלי יחד [הנקרא מעטן בלשון המשנה] עד שיזיעו ויתרככו, וע"י שנתרככו מאד מתדבקים הזיתים יחד [כטהרות פ"ט מ"א] ועי"ז אי אפשר לגלגל כל זית וזית בפ"ע, מחמת רכוכו ודבוקו. אבל כשרוצה לאכלן כך כמות שהן, אז אינו מניחן כל כך בהזיעה זמן מרובה, עד שיתרככו מאד ויאדבקו, רק כדי שיתרככו קצת, שיהיו ראויין לאכילה, ואז עדיין יהיה אפשר לגלגל כל זית וזית בפ"ע, ואעפ"כ יוצא מהן מוהל ע"י זיעתן, ובכה"ג איירי הכא:
### סעיף כט
 <b>בית שמאי אומרים אינו צריך לנקב</b><br> את החבית, לגלות דעתיה דלא ניחא ליה במוהל היוצא, כדי שלא יכשיר המוהל את הזיתים לקבל טומאה. א"צ לזה, דבל"ז ידוע, דמדרוצה לאכלן כך, וודאי לא ניחא ליה במוהל היוצא, שעל ידו מתרככים הזיתים ביותר ואינן נאותין לאכילה [ראב"ד]. וי"א דמשו"ה א"צ לנקב, משום דבל"ז המוהל אינו כשמן להכשיר הפירות [רש"י יבמות דט"ו ב']:
### סעיף ל
 <b>ובית הלל אומרים צריך לנקב</b><br> דצריך לעשות מעשה לגלות דעתיה. ולי"א הנ"ל, משום דס"ל מוהל מכשיר כשמן [כמכשירין פ"ו מ"ה]:
### סעיף לא
 <b>ומודים שאם נקבה וסתמוה שמרים שהיא טהורה</b><br> מדכבר גלה דעתו במעשה, תו אין המוהל מכשיר. דכי יותן דומיא דכי יתן בעינן להכשיר, והא לא ניחא ליה:
### סעיף לב
 <b>טהור</b><br> דשמן הנוטף מבשרו אחר שטבל, כבר נתבטל על הגוף:
### סעיף לג
 <b>ובית הלל אומרים כדי סיכת אבר קטן</b><br> ר"ל אם לא נשאר מהשמן על בשרו רק כדי סיכת אצבע קטנה שביד, אז נתבטל על הגוף ונטהר עמו, אבל ביותר מזה לא בטל. ואם יש בשמן שעל ידו רביעית, מטמא גם להגוף בטומאת ידים, ככל נוגע במאכל טמא עד שיטבלן [ועי' ביבקש דעת סי' נ"ה]:
### סעיף לד
 <b>ואם היה שמן טמא מתחלתו</b><br> שנטמא כשהוא בעין קודם שסכוהו, וסך אותו:
### סעיף לה
 <b>ב"ש אומרים כדי סיכת אבר קטן</b><br> אז טהור. ואם ביותר, טמא:
### סעיף לו
 <b>ובית הלל אומרים משקה טופח</b><br> ר"ל כשבשרו רק עדיין לח מהשמן אז השמן טהורה ואם בכדי להטפיח טמא, והא דמחמרי הכא טפי מלעיל. ה"ט, כדי שלא יאמרו שמן טמא נטהר בטבילה:
### סעיף לז
 <b>רבי יהודה אומר משום בית הלל טופח ומטפיח</b><br> כשבשרו לח כל כך מהשמן עד שכשיגיע באצבעו, שם ירטב גם אצבעו ג"כ טהור השמן, וביותר, טמא [כך פי' הר"ב ור"מ*]. אבל בערוך ורמ"א (בי"ד קכ"ט י"ג) פירשו, שכשירטב אצבעו שם, יוכל לרטב עם האצבע גם מקום אחר:
### סעיף לח
 <b>האשה מתקדשת בדינר ובשוה</b><br> [קידושין רפ"א], והוא כסף במשקל צ"ו שעורות [ועי' מ"ש שבועות פ"ו מ"א]:
### סעיף לט
 <b>ובשוה פרוטה</b><br> הוא כסף במשקל חצי שעורה (ע"ש):
### סעיף מ
 <b>אחד משמנה באיסר האיטלקי</b><br> ר"ל מטבעת איסר היוצא (באיטאליען):
### סעיף מא
 <b>בית שמאי אומרים פוטר הוא את אשתו בגט ישן</b><br> (גיטין פ"ח מ"ד):
### סעיף מב
 <b>כל שנתייחד עמה אחר שכתבו לה</b><br> וקודם שנתנו לה. דגזרינן שמא יאריך זמן בין כתיבה לנתינה, ותלד ביני ביני בנים מבעלה, וכשתוציא אח"כ הגט שזמנו קודם לידת הבנים, יוציאו לעז פגם על בניה שאחר קבלת הגט נולדו בדרך זנות. וב"ש ס"ל דלא גזרינן. וקיי"ל דאם כבר גרשה בגט כזה, תנשא לכתחילה. וי"א דכששלח לה גט, וביני ביני נתיחדה עמו, דוקא בנשאת בו כבר לא תצא (אה"ע קמ"ח א'):
### סעיף מג
 <b>המגרש את אשתו ולנה עמו בפונדקי</b><br> (שם מ"ט) ונתיחדו בעדים:
### סעיף מד
 <b>בית שמאי אומרים אינה צריכה ממנו גט שני</b><br> מדלא ראו שנבעלה:
### סעיף מה
 <b>ובית הלל אומרים צריכה ממנו גט שני</b><br> דמדנתיחדה וודאי בעל, ומשום שאשתו היתה וודאי אינו בועל לשם זנות, דהרי ראו יהוא והיא את עידי היחוד, ויכול לבעול אדעתא דהכי לשם קדושין:
### סעיף מו
 <b>מפני שאין לבו גס בה</b><br> אינו מורגל עמה. ובחזינן דגיסי אהדדי, חוששין לה. מיהו בנתיחד עם משודכת שלו אפילו גיסי אהדדי, וכ"ש עם אשה אחרת, אין חוששין, ואפילו כשראו עדים שנבעלה ממש, אמרינן דלשם זנות הוא. ובכולהו קיי"ל כב"ה [אה"ע קמ"ט ס"ב]:
### סעיף מז
 <b>בית שמאי מתירין את הצרות לאחים</b><br> [יבמות פ"א מ"ד], ור"ל מי שנשא אשה שהיא ערוה לאחיו, ועוד אשה אחרת, ומת בלי בנים, אז איתה שהיא צרת הערוה מותרת להתיבם לאחיו:
### סעיף מח
 <b>חלצו</b><br> הצרות להאחין:
### סעיף מט
 <b>בית שמאי פוסלין מן הכהונה</b><br> ר"ל הצרות שחלצו אסורה לכהן, דחלוצה אסורה לכהן מדרבנן [אה"ע ו']:
### סעיף נ
 <b>ובית הלל מכשירין</b><br> דשלא לצורך נחלצה, וכנחלצה מנכרי דמי:
### סעיף נא
 <b>בית שמאי מכשירין</b><br> הצרות לכהן כשנתאלמנו מיבמיהן:
### סעיף נב
 <b>ובית הלל פוסלין</b><br> דמדנבעלה לאסור לה, נעשת זונה, שאסורה לכהן:
### סעיף נג
 <b>לא נמנעו בית שמאי מלישא נשים מבית הלל</b><br> ולא חששו שמא זאת האשה צרת ערוה היתה ואסורה לשוק עד שתחלוץ. אבל בניה משוק גם לב"ש כשירים, דהרי רק בני חייבי לאוין נינהו דמותרין לקהל:
### סעיף נד
 <b>ולא בית הלל מלישא נשים מבית שמאי</b><br> ולא חששו שמא זאת האשה מזרע צרה שנתיבמה היא, שלב"ה חייבי כריתות היא שבניה ממזרים. ואפ"ה לא נמנעו, מדהיו מודיעין זה לזה במה שהן מחמירין:
### סעיף נה
 <b>לא נמנעו להיות עושים טהרות אלו על גב אלו</b><br> להשאיל כליהן זמ"ז, מדהיו מודיעין להן במה שהן מחמירין:
### סעיף נו
 <b>שלשה אחים</b><br> [יבמות פ"ג מ"ה]:
### סעיף נז
 <b>שנים מהם נשואים לשתי אחיות ואחד מופנה</b><br> שרוי בלא אשה, וה"ה בנשוי נכרית:
### סעיף נח
 <b>מת אחד מבעלי אחיות ועשה בה מופנה מאמר</b><br> שקדשה בכסף, כי כך תקנו חכמים. והרי קדושי כסף ביבמה אינן תופסין רק מדרבנן, דמדאוריי' בועלה והיא אשתו:
### סעיף נט
 <b>ואחר כך מת אחיו השני</b><br> הנשוי האחות האחרת:
### סעיף ס
 <b>בית שמאי אומרים אשתו עמו</b><br> ר"ל בעלת המאמר שלא בעלה עדיין מותר לישא אותה:
### סעיף סא
 <b>והלה תצא משום אחות אשה</b><br> דס"ל דהמאמר עושה אותה ככנוסה כבר, ונמצא שאין אחותה זקוקה לו כלל:
### סעיף סב
 <b>ובית הלל אומרים מוציא את אשתו בגט</b><br> משום המאמר שעשה בה:
### סעיף סג
 <b>וחליצה</b><br> משום זיקתה:
### סעיף סד
 <b>ואת אשת אחיו בחליצה</b><br> דס"ל מאמר עושה אותה רק ככנוסה במקצת:
### סעיף סה
 <b>זו היא שאמרו אי לו</b><br> אוי לי:
### סעיף סו
 <b>על אשתו</b><br> שהפסידה בלא פשיעתן:
### סעיף סז
 <b>ואי לו על אשת אחיו</b><br> שצריך לחלוץ גם לה ואסור ליבמה, משום מקצת קנין שבאחותה ע"י המאמר:
### סעיף סח
 <b>המדיר את אשתו מתשמיש המטה</b><br> [כתובות פ"ה מ"ו]. ור"ל שאמר לה כשנדר, הנאת תשמישך עלי, דבאמר הנאת תשמישי עליך, או שבועה שלא אשמשך לא מתסר, דמשועבד לה:
### סעיף סט
 <b>בית שמאי אומרים שתי שבתות</b><br> תמתין ב' שבתות, ואח"כ או יתיר נדרו או יגרשה, דס"ל דיליף מיולדת נקיבה שטמאה שבועיים, דנדר דמי ליולדת, שהוא גרם לה:
### סעיף ע
 <b>ובית הלל אומרים שבת אחת</b><br> כטומאת נדה דאורייתא שטמאה ז"י. דס"ל נדר דמי לנדה, דכעס הבעל מצוי כמו נדה שג"כ מצוי:
### סעיף עא
 <b>המפלת לאור שמנים ואחד</b><br> [כריתות פ"א מ"ו]. ור"ל יולדת נקיבה, שאסורה לבעלה י"ד ימים, ואח"כ טובלת ומותרת לבעלה. אבל אסורה מקודש ומלכנס למקדש עד שתביא קרבנותיה ביום פ"א מלידתה. וזאת נתעברה אחר הי"ד יום והפילה בליל שלפני יום הבאת קרבנותיה, דהיינו בליל שלפני יום פ"א. [אבל ביולדת זכר אי אפשר, שהרי טמאה רק ז' ימים, ואח"כ טובלת ומותרת לבעלה, ומביאה קרבנותיה ביום מ' מלידה, וא"כ איך אפשר שתפיל וולד בל"ג ימים, והרי ילודת ולד הוא מ' יום [כנדה ד"ל ע"א]:
### סעיף עב
 <b>בית שמאי פוטרין מן הקרבן</b><br> ר"ל מהקרבן שחייבת מלידה ב'. דאף דלידה ב' אחר מלאות היתה. עכ"פ לילה אינה ראוייה לקרבן, וכילדה תוך מלאת דמי, דאז הוה סגי בקרבן א' לכמה לידות:
### סעיף עג
 <b>ובית הלל מחייבין</b><br> קרבן לבד גם ללידה ב', דאחר מלאות הוא:
### סעיף עד
 <b>סדין</b><br> של פשתן שמתכסה בו האדם על מטתו:
### סעיף עה
 <b>בית שמאי פוטרין</b><br> מלעשות בו ציצית. דסתם סדין תשמישו בלילה, שאז פטור מציצית. והרי התכלת שבציצית שהוא צמר צבוע [בלויא], הוא כלאים בסדין פשתן, והו"ל בלילה כלאים שלא במקום מצוה, וגזרינן ביום אטו בלילה. ואפילו מציצית פשתן נמי פטור, דגזרינן שיעשם מצמר, ויש כח ביד חכמים לעקור מצוה בשב ואל תעשה [יבמות דפ"ט ב']:
### סעיף עו
 <b>ובית הלל מחייבים</b><br> בציצית אם לבשו ביום, דהתורה התירה בפירוש כלאים בציצית, אף דאפשר שלא בכלאים, ולא גזרינן ביום אטו לילה:
### סעיף עז
 <b>כלכלת השבת</b><br> [מעשרות פ"ד מ"ב]. ור"ל סל פירות שיחדן לסעודת שבת, דמדחשוב הוא, קובע למעשר. מיהו זה רוצה לאכלן ארעי קודם שבת:
### סעיף עח
 <b>בית שמאי פוטרין</b><br> ממעשר, דאין שבת קובע רק באוכל בשבת:
### סעיף עט
 <b>ובית הלל מחייבין</b><br> דביחדה לשבת סגי גם להאוכל קודם שבת שיתחייב במעשר:
### סעיף פ
 <b>מי שנדר נזירות מרובה</b><br> [נזיר פ"ג מ"ו] דהיינו יותר מסתם נזירות, שהוא ל' יום:
### סעיף פא
 <b>ואחר כך בא לארץ</b><br> והרי נזירות ששמר בח"ל אינו עולה לו:
### סעיף פב
 <b>בית שמאי אומרים נזיר שלשים יום</b><br> דדי בכך, אף שנדר נזירות מרובה:
### סעיף פג
 <b>ובית הלל אומרים נזיר בתחלה</b><br> שצריך לשמור בא"י כל הנזירות שנדר:
### סעיף פד
 <b>מי שהיו שתי כתי עדים מעידות אותו</b><br> [שס מ"ז]:
### סעיף פה
 <b>ואלו מעידים שנדר חמש</b><br> וב' כתי העדים מעידין על רגע א', והוא אומר שלא נדר כלל:
### סעיף פו
 <b>ואין כאן נזירות</b><br> דמדמכחישות זא"ז בטל עדותן. אבל בהלואה כה"ג גם ב"ש מודו לב"ה [כסנהדרין דל"א א'] דבשלומא בנזירות בדיבורו תליא אם אמר מלת שתים או חמש, א"כ סתרי לגמרי זא"ז משא"כ בהלואה הרי גם הכת שאמרה שהלוהו חמש מודה שהלוהו שתים [כך נ"ל, וראיה לדברי מדאמרינן סוף פ"ג דנזיר, דבמונה כ"ע ס"ל דגם בנזיר אין הכחשה, ולכ"ע חייב עכ"פ ב' ע"ש ודו"ק].
### סעיף פז
 <b>אדם שהוא נתון תחת הסדק</b><br> [אהלות פי"א מ"ג]. ור"ל אכסדרה שסתומה מג' רוחות, ורוח ד' כולו פרוץ, ונסדקה התקרה, באופן שנחלקה רוח הפרוץ, וכשרוצה לצאת מחלק א' שבאכסדרה יוצא דרך חצי רוח הפרוץ שבאותו חלק, וא"צ לצאת דרך חצי האכסדרה האחרת. ולפיכך אם היה טומאה בחצי אכסדרה זו, וכלים בחצי אחרת, הכלים טהורות, דאויר הסדק מפסיק. [ומה"ט נקט נמי אכסדרה, דאלו בית שאין פתחו רחב, ואינו רק בצד א', אילו היה נסדק תקרה שלו והטומאה בהחלק שלפנים, לא היה סדק שבתקרה מפסיק, מדצריך לכנס מחצי חלק א' לחבירו כשרוצה לצאת דרך הפתח שהוא בחצי החלק השני שבצדו, לפיכך אף שנסדקה התקרה היה הכל כבית א']. מיהו הכא היה אדם מונח למטה ברצפה נגד הסדק:
### סעיף פח
 <b>בית שמאי אומרים אינו מביא את הטומאה</b><br> דאף דכל דבר חלול אחר, אילו היה מונח תחת הסדק היה מביא הטומאה, והרי אדם נמי חלול הוא. נ"ל דס"ל לב"ש דאהל בידי שמים לא הוה אהל [כסוכה דכ"א]:
### סעיף פט
 <b>והצד העליון מביא את הטומאה</b><br> ואף שבטנו מלא מעים. אפ"ה הו"ל כטליתות מקופלות [אהלות שם], דאף שהחלול מלא מביא הטומאה. ורק כל חלול שביטל שם מלואו תו לא מחשב אהל [כסוכה ד"ד א']. והכא לא ביטל אדם חלל שבו במלואו ע"י מעשהו, רק מעצמן נתבטלו. ואפשר דה"ט דב"ש כיון דהמעים לא יטלו משם לעולם, הו"ל כעפר ובטלו. כך נ"ל:
## פרק ה
### סעיף א
 <b>רבי יהודה אומר ששה דברים מקולי בית שמאי ומחומרי בית הלל</b><br> מלבד הנך דפרקן דלעיל:
### סעיף ב
 <b>בית שמאי מטהרין</b><br> לגמרי, דאינו כנבילה:
### סעיף ג
 <b>ובית הלל מטמאין</b><br> ברביעית, ולא בכזית כבשר [כריש פ"ח] #א):
### סעיף ד
 <b>ביצת הנבלה</b><br> שמצא בה ביצה, או שילדתו אחר שנתנבלה:
### סעיף ה
 <b>אם יש כיוצא בה נמכרת בשוק</b><br> שקליפתה קשה:
### סעיף ו
 <b>מותרת</b><br> אפילו לאכלה:
### סעיף ז
 <b>אסורה</b><br> דהו"ל כגופה:
### סעיף ח
 <b>בית הלל אוסרין</b><br> אפילו קליפתה קשה, ואפילו מתה מיד כשנתנבלה או אפילו נתנבלה בשחיטה, דלא נגמרה באיסור אפ"ה אסור מדרבנן:
### סעיף ט
 <b>מפני שגדילה באיסור</b><br> דביצת טריפה אסור מדאורייתא [ש"ך י"ד פ"ו סי' ק"ח]. ואפילו ילדה או שחטה מיד שנטרפה, גזרינן אטו שתהיה אז מעורה בגידין שאסורה מדאורייתא [שם] וביצים שילדה תרנגולת ואח"כ נשחטה ונמצאת טריפה. אז בהוגלד פה המכה, אסורים הביצים שילדה תוך ג"י. ובלא הוגלד, אמרינן השתא אנקב, ומותרות. אבל ביותרת אבר, כל הביצים שילדה מעולם אסורות [י"ד פ"א]. ואף דבכשירה ששחטה ומצא בה ביצה, כשהקליפה קשה, מותר לכתחילה לאכלה בחלב. ובקליפה רכה ונגמר החלבון והחלמון, רק בדיעבד מותר בחלב כשאינן מעורות בגידין. אבל במעורות, או כשהחלמון לבד נגמר אפילו אינן מעורות אסור אפילו בדיעבד [כש"ך י"ד פ"ז סי' ק"ט]. אלמא כשנגמר החלמון והחלבון לא אמרינן דהו"ל כגופה. י"ל התם דבשר עוף גופה בחלב רק מדרבנן, להכי לא גזרו רבנן בביצה [שס]. מיהו אפרוח שנולד מביצת נבילה וטריפה, מותר [י"ד פ"ו ש"ך כ']. [אבל ולד של בהמה טריפה אסור, ואע"ג דרוב טריפות אינן יולדות [כש"ך נ"ז סי קמ"ה], עכ"פ לרפ"ח שם כוונת הש"ס טריפה רק אינה מתעברת, א"כ משכח"ל כשנתעברה קודם שנטרפה וילדה אח"כ. ואף דראיית רפ"ח מש"ס דקאמר אי הדרה טענה #ב), לפע"ד אינה מכרעת, דס"ס רצה למעוטי רק דטריפה כשהיתה מעוברת מקודם אפשר שתלד אח"כ, אבל לעולם דלברר שהיא כשירה צריך תרתי, בעי שתתעבר ותלד, וכדמשמע טפי פשטותא דלישנא טריפה אינה יולדת, ואהך קאמר הש"ס אי הדרה טמנה, ר"ל אם חזרה ונתעברה אותה שילדה אחר שנטרפה. עכ"פ בין כך וכך אפשר שטריפה וודאית שנתעברה מקודם תלד אח"כ. לא דמי לאפדוח מביצת טריפה ואסור, דדוקא אפרוח מביצה, שנולד בתר שנתהווה הביצה כפפרא בעלמא, להכי שרי [כש"ך י"ד פ"ו הנ"ל], משא"כ בולד בהמה גדל באיסור]:
### סעיף י
 <b>דם נכרית</b><br> [נדה פ"ד מ"ג]:
### סעיף יא
 <b>ודם טהרה של מצורעת</b><br> מצורעת שילדה, וכל יולדת שטבלה אחר ז' לזכר וי"ד לנקיבה, דמה דם טוהר הוא:
### סעיף יב
 <b>בית שמאי מטהרין</b><br> ב נ כ ר י ת משום דאף דרוקה ומימי רגליה טמאים מדרבנן, עכ"פ בזיבתה שאינו מעין מדאינו מתעגל ומתאסף כרוק ומימי רגלים קידם שיצא, רק נוטף ויוצא ראשון ראשון להכי לא גזרו. דעבדו בה היכירה, שעי"ז ידעו ששאר מעיינותיה טמאין רק מדרבנן, ולא לשרפו על מגען תרומה וקדשים. ו ב מ צ ו ר ע ת שמעיינותיה טמאין מדאורייתא, דם לאו מעין הוא כלעיל:
### סעיף יג
 <b>ובית הלל אומרים כרוקה וכמימי רגליה</b><br> שמטמאין לח ולא יבש. ובהך היכירא סגי שידעו שטומאת נכרית רק מדרבנן, דהרי בשאר זבה הדם מטמא לח ויבש. ובמצורעת ס"ל דרחמנא רבייה דלעמא רק לח ולא יבש, כשאר מעיינות מצורע:
### סעיף יד
 <b>ושלא בטובה</b><br> [שביעית פ"ד מ"ב]. ור"ל אפילו מחזיק לו טובה לבעל השדה על שהרשהו לכנוס וללקיט הפירות, אפ"ה שרי, ולא מחזי כאוכל משמור. וגם שלא בטובה שרי ול"ג שיכנס בשאר שנים לתוך שדה חבירו שלא ברשות:
### סעיף טו
 <b>ובית הלל אומרים אין אוכלים אלא בטובה</b><br> [לגי' אין אוכלים בטובה] דמחזי כאוכל משמור. ולגרסת "אלא בטובה", ר"ל דאסרו לו לכנוס בשדה שלא מדעת ב"ב כדי שלא ירגיל א"ע כן בשאר שנים:
### סעיף טז
 <b>החמת</b><br> [כלים פכ"ו מ"ד]. והוא [שלויך], שניקבה ונטהרה עי"ז מטומאתה, וחזר וקשר הנקב:
### סעיף יז
 <b>בית שמאי אומרים צרורה עומדת</b><br> ר"ל אם צרורה כל כך עד שכשיתיר הקשר, אפ"ה יעמוד הנקב סתום ומכווץ, אז מקבלת טומאה:
### סעיף יח
 <b>ובית הלל אומרים אף על פי שאינה צרורה</b><br> ר"ל אף שלא נקמט העור ע"י הקשר כל כך, עד שכשיתיר הקשר ישאר סתם, אפ"ה מדנשאר עכ"פ סתום ע"י הקשר, מקבל טומאה:
### סעיף יט
 <b>ומחומרי בית הלל העוף עולה עם הגבינה על השלחן</b><br> [חולין פ"ח מ"א]. דכשאוכל על השולחן מין זה, מותר להעלות שם מין האחר. ולא חיישינן שיאכלם יחד רותח, דעוף בחלב רק מדרבנן אסור ולא גזרו:
### סעיף כ
 <b>ואינו נאכל</b><br> דגזרינן שמא יאכלם יחד רותח [י"ד סי' פ"ח]. ונ"ל דהא דנקטו ב"ה ולא נאכל, פשיטא, הרי אפילו העלאה לבד אסור, מכ"ש לאכלן. אלא דקמ"ל דהעלאה ואכילה שווין, דכמו בלא נאכל מודו אפילו ב"ש דאפילו בצונן אסור, כ"כ בלא עולה ס"ל לב"ה דאפילו בצונן אסור, ולא אמרינן גזירה לגזירה היא, דהעלאה אטו אכילה לא מחשב גזירה [כחולין ק"ד ב']:
### סעיף כא
 <b>תורמין זיתים על שמן וענבים על יין</b><br> [תרומות פ"א מ ד]:
### סעיף כב
 <b>ובית הלל אומרים אין תורמין</b><br> דאין מפרישין תרומה מדבר שלא נגמר על הנגמר [והא דאמרינן [שם בתרומות] דגם לב"ש לא מהני רק לתרומות עלמן. התם דלא כרבי יוסי]:
### סעיף כג
 <b>הזורע ארבע אמות שבכרם</b><br> [כלאים פ"ד מ"ה] ר"ל תוך ד' אמות שסמוך לכרם, שכך שיעור עבודת הכרם:
### סעיף כד
 <b>בית שמאי אומרים קידש שורה אחת</b><br> דס"ל מה שאסרה התורה בכלאי כרם הזרע והכרם, גם שורה א' מקרי כרם ובהכי סגי:
### סעיף כה
 <b>המעיסה</b><br> [חלה פ"א מ"ו]. ור"ל אם לש באופן כך, שנתן קמח ע"ג רותחין. וה"ה בעשה איפכא:
### סעיף כו
 <b>בית שמאי פוטרין</b><br> מחלה, נ"ל דטעמייהו דס"ל כעין בישול הוא זה ולא לישה, ולא מחייבי בחלה רק בלש במים צוננין [וכ"מ מירושלמי שם]:
### סעיף כז
 <b>ובית הלל מחייבין</b><br> בחלה. והכי קיי"ל [י"ד שכ"ט ח']:
### סעיף כח
 <b>מטבילין בחרדלית</b><br> [מקוואות פ"ה מ"ו] ר"ל בקלוח גשמים שיורד מההר, וא"צ אשבורן:
### סעיף כט
 <b>ובית הלל אומרים אין מטבילין</b><br> דכל מי גשמים צריך אשבורן לטבילה:
### סעיף ל
 <b>גר שנתגייר ערבי פסחים</b><br> [פסחים ספ"ח. ונ"ל דנקט ערבי ל' רבים דלא תקשי הרי ממתינין מלהטבילו עד שיתרפא. להכי קאמר ערבי, ר"ל שמל תוך איזה ימים, והיינו שמל ונתרפא תוך ז"י קודם פסח]:
### סעיף לא
 <b>בית שמאי אומרים טובל</b><br> ככל גר שצריך טבילה אתר שנתרפא ממילתו [י"ד רס"ח]:
### סעיף לב
 <b>ובית הלל אומרים הפורש מן הערלה</b><br> ר"ל גר הפורש מהערלה:
### סעיף לג
 <b>כפורש מן הקבר</b><br> וצריך הזאה ג' וז'. דחיישינן שמא יטמא לשנה הבאה, ויאמר אשתקד נמי נטמאתי קודם שנמלתי, ואפ"ה טבלתי ואכלתי פסח, השתא נמי אטבול ואוכל. ולא ידע דאשתקד עכו"ם הוה דתנו מקבל טומאה. אבל ישראל שמל בערב פסח, ד"ה שאוכל פסח לערב [ועי' מ"ש בבועז שם סי' מ"ב ספ"ח דפסחים]:
### סעיף לד
 <b>קהלת אינו מטמא את הידים</b><br> [ידים ספ"ג]. דחכמים גזרו על כתבי קודש שיטמאו הידים [ועי' יבקש דעת סי' נ"ה], אבל קהלת ס"ל דאינו בכלל כתבי קודש:
### סעיף לה
 <b>מי חטאת שעשו מצותן</b><br> שהוזו על אדם וכלים הטמאים, וחזרו ונטפו ממנו:
### סעיף לו
 <b>ובית הלל מטמאין</b><br> דלא כסתמא דמתניתין [פרה פי"ב מ"ד] ולי"א ב"ש במקום ב"ה אינה משנה. ר"ל דצריך לגרוס להיפך יתיישב שפיר [ועי' הר"ב רפ"ג דיבמות ורבינו תוי"ט חולין פ"ח מ"א ד"ה וב"ה]:
### סעיף לז
 <b>הקצח</b><br> [עוקצין פ"ג מ"ו]. ור"ל [קיממעל] שחור:
### סעיף לח
 <b>בית שמאי מטהרין</b><br> ר"ל אינו מקבל טומאה, מדאינו ראוי לאכילה לעצמו:
### סעיף לט
 <b>ובית הלל מטמאין</b><br> מדטעמו בלחם, וגם מועיל לרפואה, חשיב אוכל:
### סעיף מ
 <b>וכן למעשרות</b><br> לב"ש פטור ממעשר ולב"ה חייב:
### סעיף מא
 <b>דם יולדת שלא טבלה</b><br> [נדה פ"ד מ"ג]. ור"ל דם שיוצא מרחמה אחר ז' לזכר וי"ד לנקיבה ולא טבלה עדיין:
### סעיף מב
 <b>בית שמאי אומרים כרוקה וכמימי רגליה</b><br> דמטמא לח ולא יבש, דטמאוהו רק משום גזירה אטו קודם ז'. ולהכי כדי שיכירו שאין טומאתו מדאורייתא, טמאוהו רק לח ולא יבש:
### סעיף מג
 <b>ובית הלל אומרים מטמא לח ויבש</b><br> מדאורייתא, ככל דם יולדת, דביומי וטבילה תלי רחמנא שתטהר:
### סעיף מד
 <b>ומודים ביולדת בזוב</b><br> שהיתה זבה גדולה כשילדה, דאז צריכה אחר הז' ימים מלידה ז' נקיים:
### סעיף מה
 <b>שהוא מטמא לח ויבש</b><br> בלא ספרה ז' נקיים אחר ימי טומאת לידה הו"ל דמה כדם שאר זבה דטמא מצ"ע מדאורייתא. ובספרה ולא טבלה, פליגי, וכלעיל:
### סעיף מו
 <b>ארבעה אחים</b><br> [יבמות פ"ג מ"א]:
### סעיף מז
 <b>שנים מהם נשואין שתי אחיות</b><br> ה"ה אשה ובתה וכדומה:
### סעיף מח
 <b>הרי אלו חולצות ולא מתיבמות</b><br> דתרווייהו זקוקות להאי ולהאי, וקמא דמיבם פגע באחות זקוקתו, אבל בנפלו שניהן לפני אח אחד גם ב"ש ס"ל דחולץ לשניהן, ורק בעשה מאמר בראשונה פליגי [כלעיל פ"ד מ"ט]:
### סעיף מט
 <b>ובית הלל אומרים יוציאו</b><br> בש"ס מהפך לה דלב"ה יקיימו, והכי קיי"ל:
### סעיף נ
 <b>ונעשך אב בית דין לישראל</b><br> [הא דמייתי תנא הך מעשה דא"ל חזור בך, קודם שהודיענו הד' דברים. נ"ל דה"ט. משום דלבסוף מייתי דאמר דוגמא השקוהו וכו', את אלעזר בן חנוך כו' וסקלו ארונו. וא"כ, אחר שסיפר יעניין מיתתו לא היה שייך למתני שא"ל חזור בך. ומכ"ש לת"ק שאמר שברכוהו, וודאי לא מסתבר שאחר שברכוהו יעשוהו אב"ד. רק קודם שזלזל א"ל כן]:
### סעיף נא
 <b>אמר להן מוטב לי להקרא שוטה כל ימי</b><br> שיחשבוני שוטה על שבזיתי השררות:
### סעיף נב
 <b>ולא ליעשות שעה אחת רשע לפני המקום</b><br> שאלמד הדין בהפך ממה שקבלתי מרבותי, שאני ידעתי שהם היו הרוב, ואתם אומרים שהחולקים עליהן היו הרוב [ועי' בפירוש הראב"ד במ"ז]:
### סעיף נג
 <b>שלא יהיו אומרים בשביל שררה חזר בו</b><br> ר"ל ואפילו הייתי באמת נזכר שהאמת כדבריכם, והייתי חוזר בי, אפ"ה הייתי ממאן בהשררות, שלא יאמרו מפני וכו':
### סעיף נד
 <b>הוא היה מטמא שער הפקודה</b><br> [נגעים פ"ה מ"ג]. ר"ל לשון פקדון, שהפקידה הבהרת השער לבן שבה על העור, והלכה לה. כגון, בהרת כגריס שנולד בה שער לבן, דטמא, וחזרת הבהרת ונרפאה, ונשאר השער במקומו, דטהור, וחזרה הבהרת במקום השער. דלחכמים טהור, מדקדם השער להבהרת. ולעקביא טמא, מדבתחלה קדמה בהרת להשער. מיהו בלא היה בתחלה בהרת רק שער לבן ואח"כ נולד הבהרת במקומה, לכ"ע טהור:
### סעיף נה
 <b>ודם הירוק</b><br> [נדה פ"ב מ"ו] אשה שראתה דם שהיה במרחה ירוק כאתרוג, טמא, דס"ל אדום הוא אלא שלקה מראיתו [כתוס' נדה די"ט]:
### סעיף נו
 <b>הוא היה מתיר</b><br> בהנאה:
### סעיף נז
 <b>שער בכור בעל מום שנשר והניחו בחלון</b><br> חור שבכותל. ואורחא דמלתא נקט:
### סעיף נח
 <b>ואחר כך שחטו וחכמים אוסרים</b><br> דאי יהיה מותר צמרו אחר שחיטה, ישהנו לבכור בעל מום, כדי שיגדל צמר וינשרו, וכשישהה עי"ז להבכור, יכשל בו בגיזה ועבודה:
### סעיף נט
 <b>הוא היה אומר אין משקין</b><br> מי סוטה:
### סעיף ס
 <b>לא את הגיורת ולא את שפחה המשוחררת</b><br> מדאינן מזרע ישראל, וכתיב לאלה בתוך עמך:
### סעיף סא
 <b>וחכמים אומרים משקין</b><br> ואילה"ק הרי קיי"ל דקהל גרים לא מקרי קהל [כקדושין דע"ב ב'] ומה"ט מותר גרים וממזרים זב"ז. י"ל דקהל לא מקרי, אבל עם מקרי, דהרי רות אמרה עמך עמי:
### סעיף סב
 <b>אמרו לו מעשה בכרכמית</b><br> כך שם האשה:
### סעיף סג
 <b>אמר להם דוגמא השקוה</b><br> שלא מחקו מגילת סוטה, רק הטעוה ומחקו כתב אחר להשקותה, כדי שתודה:
### סעיף סד
 <b>ונדוהו ומת</b><br> שחשדוהו מדאמר כך בכעס, משמע טפי שהתכוון לומר, דמדהיו הם גרים השקוה לגיורת. ומדהתכוון לבזותן, מנדין לכבוד הרב [י"ד של"ד סמ"ג]:
### סעיף סה
 <b>אמר רבי יהודה חס ושלום שעקביא נתנדה שאין עזרה ננעלת בפני כל אדם מישראל בחכמה וביראת חטא כעקביא בן מהללאל</b><br> ר"ל כשהיו כל ישראל יחד בכל ערב פסח כששחטו הפסח ונעלו העזרה [כפסחים פ"ה מ"ה], לא נמצא בכולם צדיק וחכם כמותו. והרי שפתי צדיק ידעון רצון [משלי י' ל"ב], וכעס בחיק כסיל ינוח [משלי ז' ט']. וא"כ איך יחשדו לצדיק וחכם כמותו שיבזה בכעסו לרבותיהם של ישראל:
### סעיף סו
 <b>ואת מי נדו</b><br> באותו מעמד:
### סעיף סז
 <b>אליעזר בן חנוך שפקפק</b><br> שזלזל:
### סעיף סח
 <b>בטהרת ידים</b><br> שהידים יתטמאו ולא כל הגוף. כשנוגעו בדבר פלוני או פלוני, כמבואר במסכת ידים:
### סעיף סט
 <b>ומת בנדויו סוקלין את ארונו</b><br> לאו דוקא, רק מניחין אבן גדול על ארונו לסימן שנתנדה:
### סעיף ע
 <b>בשעת מיתתו</b><br> של עקביא:
### סעיף עא
 <b>בני חזור בך בארבעה דברים שהייתי אומר</b><br> הנזכרים במשנה ו':
### סעיף עב
 <b>אני עמדתי בשמועתי</b><br> נ"ל דהיינו בלימוד. אבל במעשה היה צריך לעשות כמו שאומרים הרוב, דהתורה אמרה אחרי רבים להטות. והם היו בזמן הבית והסנהדרין גדולה, והמורה כנגדן דינו כזקן ממרה [ועי' סנהדרין פי"א מ"ב]:
### סעיף עג
 <b>ולאחוז בדברי המרובין</b><br> ר"ל ובזה נחלקנו, שאני אומר שהרוב הסכימו כדעתי, והם אמרו שכדעתם הסכימו הרוב, ולהכי אף דבכה"ג לא שייך שתשמע להם משום אחרי רבים להטות, עכ"פ מוטב וכו' [ומה"ט נמי קאמר מ ו ט ב, ולא א"ל ח י י ב א ת ה לאחוז וסי']:
### סעיף עד
 <b>אבא פקוד עלי לחבירך</b><br> דסבור היה שכדי שיקרבוהו א"ל שיחזור בו. להכי א"ל פקוד עליהן בפירוש שיקרבוני:
### סעיף עה
 <b>אמר לו שמא עילה</b><br> דבר של גנאי:
### סעיף עו
 <b>מעשיך יקרבוך</b><br> גם אם לא אצוה כך:
### סעיף עז
 <b>ומעשיך ירחקוך</b><br> גם אם אצוה שיאהבוך לכן חזור בך ג"כ בד' דברים הנ"ל. [ואת"ל עכ"פ מה יזיק, אדרבה ע"י ציוויו יאהבוהו ביותר. נ"ל שאין הפירוש של יקרבוך או ירחקוך, לשון הודעה, שמודיעו מה שיהיה, ווערדן דיך להם לאוהב או אויב מאכען. אלא לשון צווי זאללען דיך להם לאוהב או לשונא מאכען. כי כך רצוני, שעי"ז תשתדל ביותר לעשות מעש"ט כדי למצוא חן בעיני ה' ואדם. ואם תעשה מעשים רעים, אני רוצה שירחקוך מעשיך הרעים, כדי שתרגיש ותשוב לעשות מעשים טובים, ומצא חן ושכל טוב בעיני [אלהים ואדם]:
## פרק ו
### סעיף א
 <b>שממאנים את הקטנות</b><br> ר"ל ב' אחים נשואין ב' אחיות יתומות, אחת גדולה ואחת קטנה. מת בעל הגדולה, זיקתה שהוא מדאורייתא אוסרת אחותה הקטנה על בעלה מדאין נשואיה מדאורייתא כלום. להכי מלמדין הקטנה שתמאן, ויתעקרו נשואיה מעיקרא, ועי"ז יהיה מותר לעשות מצוה דאורייתא שתתיבם הגדולה [יבמות פ"ז מ"ז]. והא דקאמר קטנות לשון רבים. היינו מדיש עוד אחרת [שם מי"א], דהיינו בנפלו ליבם ב' יבמות אחיות, א' גדולה וא' קטנה, ובעל הקטנה ואח"כ הגדולה, מלמדין הקטנה שתמאן ויקיים הגדולה.
### סעיף ב
 <b>ושמשיאין את האשה על פי עד אחד</b><br> שאמר לה מת בעלה [כשלהי יבמות]. אף דמדינא צריך ב' עדים, משום עגונא סמכו אחזקה דאשה דייקה ומנסבה:
### סעיף ג
 <b>ושנסקל תרנגול בירושלים על שהרג את הנפש</b><br> שניקר מוח התינוק. דשור דכתב רחמנא לאו דוקא:
### סעיף ד
 <b>ועל היין בן ארבעים יום שנתנסך על גב המזבח</b><br> וקודם מ' יום לכתחילה פסול [כב"ב צ"ז]:
### סעיף ה
 <b>ועל תמיד של שחר שקרב בארבע שעות</b><br> כשנאנסו מלהקריב מקודם. וקמ"ל דאז עדיין נקרא בוקר:
### סעיף ו
 <b>על אבר מן המת שהוא טמא</b><br> אף שאין בו כזית בשר מטמא גם באהל:
### סעיף ז
 <b>אמר להם לא אמרו אלא על אבר מן החי</b><br> נ"ל דר"ל דאף דק"ו דאורייתא, עכ"פ באבר עצמו ליכא ק"ו אלא בהמת שנפרש ממנו, והרי באבר ליכא ק"ו:
### סעיף ח
 <b>שהחי</b><br> כשהוא זב:
### סעיף ט
 <b>עושה משכב ומושב מתחתיו לטמא אדם ולטמא בגדים</b><br> דכל הכלים שתחת הזב אפילו הן ק', אף שלא נגעו בזב, כולן אבות הטומאה:
### סעיף י
 <b>ועל גביו מדף</b><br> ר"ל וכל הכלים שעל גביו אפילו לא נגעו בזב, כולן טמאין טומאה קלה לטמא וכו':
### סעיף יא
 <b>לטמא אוכלים ומשקין</b><br> ולא אדם וכלים:
### סעיף יב
 <b>מה שאין המת מטמא</b><br> דרק כלי שנגע בו נעשה אבי אבות הטומאה, בין שהוא תחת המת או עליו או בצדו, והכלי הב' שנגע בהראשון, נעשה אב, והכלי הג' נעשה ראשון, והכלים האחרים שנגעו בג' טהורים, דאדם וכלים אינן מקבלין טומאה רק מאב הטומאה [ועי' ביבקש דעת ח' ט']. והא דלא קאמר מעינות שרק בזב חי מטמאים, משא"כ במת כל משקה היוצא מהמת טהור חוץ מדמו. נ"ל דרצה להביא ראייה מאברי המת בעצמו:
### סעיף יג
 <b>רבי אליעזר מטמא</b><br> במגע, משא, ואוהל, כאמה"ח עצמו כשהוא שלם:
### סעיף יד
 <b>ורבי יהושע ורבי נחוניא מטהרים</b><br> לרמב"ם לגמרי, ולראב"ד רק באהל מטהרים:
### סעיף טו
 <b>רבי נחוניא מטמא</b><br> במגע ומשא:
### סעיף טז
 <b>אמר להם מרובה טומאת הבשר מטומאת העצמות שהבשר נוהג בנבילות ובשרצים</b><br> בנבילה בכזית, ובשרץ בכעדשה:
### סעיף יז
 <b>מה שאין כן בעצמות</b><br> דעצמות שרץ או נבילה, טהורים. לכן גם באמה"ח, החמרתי בבשר ולא בעצמות:
### סעיף יח
 <b>אבר</b><br> ממת לרבנן לעיל מ"ב, או מחי לכ"ע. וכל אבר אינו מטמא עד שיהיה בו בשר גידין ועצמות:
### סעיף יט
 <b>שיש עליו בשר כראוי</b><br> דהיינו בכדי שאם היה האבר מחובר בחי, היה חוזר ומתרפא ע"י הבשר ההוא. והוא פחות מכזית:
### סעיף כ
 <b>טמא</b><br> דאף שלא נשאר בשר כשיעור הנ"ל מטמא במגע ובמשא, באמה"ח, משום הבשר [ככלים פ"א מ"ה]. מיהו באמה"ח שאין עליו בשר כלל טהור וכמש"כ בס"ד [כלים פ"א מ"ה], ובמת, משום העצם [דאילו משום בשר המת, טהור לגמרי כשאין בו כזית [כאהלות פ"ב מ"ה]:
### סעיף כא
 <b>טהור</b><br> באמה"ח, טהור לגמרי אף שכל בשרו קיים. ובמת, עכ"פ טהור מלטמא באהל, מדלא נשאר כזית בבשר. [וי"מ דרק באבר ממת מיירי מתניתין, וה"ק, חסר הבשר ר"ל שניטל ממנו כל הבשר, טמא במגע ובמשא משום העצם. חסר העצם, ר"ל שניטל כל העצם, טהור לגמרי, דהרי הבשר אינו כזית]. נמצא שמרובה טומאת בשר מטומאת עצם:
### סעיף כב
 <b>שהבשר הפורש מן החי טהור</b><br> טהור לגמרי לכ"ע:
### סעיף כג
 <b>ואבר הפורש ממנו והוא כברייתו</b><br> עם בשר גידין ועצמות:
### סעיף כד
 <b>דבר אחר כזית בשר</b><br> ממת:
### סעיף כה
 <b>ורוב עצמות</b><br> רמ"ח עצמות יש באדם, ורובן קכ"ה:
### סעיף כו
 <b>מטמא במגע ובמשא</b><br> הומ"ל דמרובה טומאת עצמות מטומאת בשר בשיעורין, דהרי כשעורה מטמא במגע ובמשא, ובשר פחות מכזית טהור לגמרי. אלא עדיף מנה נקט דאפילו כל חד וחד בשיעוריה, וששוין גם בטומאת אהל, אפ"ה מצינו שעצם חמיר מבשר:
### סעיף כז
 <b>דבר אחר כל בשר המת שהוא פחות מכזית</b><br> ר"ל אם כל בשרו פחות מכזית. ומשכח"ל בנפל [כחולין דפ"ט ב']:
### סעיף כח
 <b>רוב בנינו</b><br> כל בניין הגוף הוא ב' שוקיים וב' ירכיים והצלעות ושדרה. ורוב בניינו הוה ב' שוקיים וירך א' [כבכורות דמ"ה א']:
### סעיף כט
 <b>ורוב מנינו</b><br> ר"ל או רוב מניין רמ"ח עצמות:
### סעיף ל
 <b>אף על פי שאין בהם רובע</b><br> דרובע קב עצמות מת, אפילו אין בהן רוב בניין או רוב מניין, מטמא באהל [ועי' לעיל פ"א סי' ל"ט]:
### סעיף לא
 <b>טמאין</b><br> באהל, והוה מצי נמי למימר דבשר כל שאינו כזית טהור ובעצם כשהוא כשעורה טמא. אלא דבשיעוריה לא קמיירי:
### סעיף לב
 <b>ורובע</b><br> דרוב עצמות ממת אף שאינן רובע, או רובע אף שאינן רוב מטמאין באהל:
### סעיף לג
 <b>ורקב</b><br> מת שלם שנקבר ערום בארון שיש, ומכוסה בשיש, ונרקב שם, אז מלוא חפניים מהרקב, מטמא במשא ואהל ולא במגע [עי' ביבקש דעת סי' ח']:
### סעיף לד
 <b>ורקב</b><br> להכי כזית בשר או עצם כשעורה הפורשין מהחי, אין למדין אותן ממת להחמיר:
## פרק ז
### סעיף א
 <b>העיד רבי יהושע ורבי צדוק</b><br> [בכורות פ"א מ"ו]:
### סעיף ב
 <b>על פדיון פטר חמור</b><br> ר"ל שה שהפרישו שיהיה לפדיון פטר חמור שלו:
### סעיף ג
 <b>שמת שאין בו לכהן כלום</b><br> וא"צ ליתן לו שה אחר:
### סעיף ד
 <b>שרבי אליעזר אומר חייבין באחריותן כחמש סלעים של בן</b><br> כשהפרישן לפדיון הבן ונאבדו קודם שנתנן לכהן חייב באחריות:
### סעיף ה
 <b>אלא כפדיון של מעשר שני</b><br> שכשנאבד פטור:
### סעיף ו
 <b>העיד רבי צדוק</b><br> [תרומות פ"י מ"ט]:
### סעיף ז
 <b>על ציר חגבים טמאים שהוא טהור</b><br> ומותר באכילה, דאינו רק לחלוחית בעלמא [י"ד סי' פ"ה]:
### סעיף ח
 <b>לא פסלו צירן</b><br> והוסיף הוא, דאפילו הציר בעין מותר:
### סעיף ט
 <b>העיד רבי צדוק</b><br> [מקואות פ"ה מ"ה]:
### סעיף י
 <b>על זוחלין</b><br> כך נקראין מי נחלים ונהרות, שטובלין בהן אף שאין בהן מ' סאה. וגם מטהרין אפילו בשעה שמושכין והולכין. וגם כשרים למי חטאת, ולטבילת זב, שצריכין מים חיים:
### סעיף יא
 <b>שרבו על הנוטפים</b><br> כך נקראים מי גשמים, שחלוקין מזוחלין בכל ג' דברים הנ"ל, שהם צריכין שיהיו מ' סאה לטבילה. ומטהרין רק כשהן מכונסין ועומדין. ופסולים למי חטאת ולטבילת זב:
### סעיף יב
 <b>שהם כשרים</b><br> דבנתערב, נוטפין בזוחלין, והזוחלין רוב, דינן כזוחלין. מיהו לעניין שלא יהא צריך מ' סאה, כל שמעורב שם זוחלין, אפילו הנוטפין רוב, מטהרין בכ"ש [כמקואות פ"א מ"ז]:
### סעיף יג
 <b>מעשה היה בבירת הפליא</b><br> בור קטן שבמקום ששמו פליא, ונתערבו בהבור נוטפין בזוחלין שהיו מחובר לנהר הזוחל והולך:
### סעיף יד
 <b>העיד רבי צדוק על זוחלין שקלחן בעלה אגוז</b><br> וואללנוס, שעליו רחבים ביותר, כפף עלי אגוז ועשה מהן כעין מרזוב, שיזובו בהן הזוחלין למקום שירצה, ולא יבלעו וגם לא יתפשטו על הקרקע:
### סעיף טו
 <b>שהן כשרים</b><br> כשאר זוחלין. וקמ"ל דלא חשיבי העלים ככלים, וא"כ יהיה שאובין. ואף שיש שם בית קיבול בהעלים. א"נ קמ"ל דלא מחשב כאילו העבירן על דבר המקט"ו, דעלי אגוז אינן ראויין לאכילה, ואינן מקבלין טומאה:
### סעיף טז
 <b>מעשה היה באהליא</b><br> שם מקום:
### סעיף יז
 <b>ובא מעשה לפני לשכת הגזית</b><br> לפני סנהדרין גדולה:
### סעיף יח
 <b>ורבי יקים איש הדר</b><br> [פרה פ"י מ"ג]:
### סעיף יט
 <b>על קלל של חטאת</b><br> ר"ל כד חרס שמניחין בו אפר פרה:
### סעיף כ
 <b>שהוא טמא</b><br> דאף דכלי חרס אינו מקבל טומאה מגבו, עכ"פ באפר פרה הקפידה תורה ואמרה והניחו במקום טהור [במדבר י"ט ט']:
### סעיף כא
 <b>שרבי אליעזר מטהר</b><br> דס"ל דמשום דעכ"פ תוך הכלי חרס טהור, שפיר קרינן ביה מקום טהור:
### סעיף כב
 <b>העיר רבי פפייס</b><br> [נזיר פ"ג מ"ב]:
### סעיף כג
 <b>על מי שנזר שתי נזירות</b><br> סמוכין ביחד, והרי סתם נזירות ל' יום. וכתחילה צריך לגלח יום ל"א:
### סעיף כד
 <b>שיום שלשים עולה לו מן המנין</b><br> דיום ל' של ראשונה עולה לכאן ולכאן:
### סעיף כה
 <b>העיר רבי יהושע ורבי פפייס</b><br> [תמורה פ"ג מ"א]:
### סעיף כו
 <b>שרבי אליעזר אומר שולד שלמים לא יקרב שלמים</b><br> רק כונסו לכיפה וסוגר לפניו שימות ברעב. דאל"כ אתא להשהות להאם שתרבה לו ולדות, וביני וביני יכשל בהאם בגיזה ועבודה:
### סעיף כז
 <b>וחכמים אומרים יקרב</b><br> משמע דפליגי בהא את"ק דס"ל שרשאי להקריבו לכל קרבן שירצה:
### סעיף כח
 <b>ואכלנו ולדה שלמים בחג</b><br> בחג העצרת, דליכא למימר דמיירי בחג אחר, דא"כ היה עובר בעשה כשלא הקריבו ברגל הראשון [כר"ה ד"ו ב']. ואפשר דלעולם בחג הסוכות קאמר, ומיירי שהיה חולה בעצרת ולא היה יכול להקריבו אז שם:
### סעיף כט
 <b>הם העידו</b><br> [כלים פט"ו מ"ב]:
### סעיף ל
 <b>על ארוכות של נחתומים</b><br> דפין שעורכין עליהן הבצק לעשות לחמין:
### סעיף לא
 <b>שהן טמאות</b><br> מקבלות טומאה. אף דפשוטי כלי עץ אמקט"ו מדאורייתא, עכ"פ מדרבנן מקבלות טומאה כשמשמשין לאדם וכלים כאחת [כפ"פ דכלים סי' ג'] ודוקא בשל נחתומין שיש בהן צורת כלי אבל של בעלי בתים אין בהן צורת כלי ואמקט"ו [ככלים פט"ו מ"ב]:
### סעיף לב
 <b>שרבי אליעזר מטהר</b><br> דס"ל דרק עצים פשוטין הן ולא כלים:
### סעיף לג
 <b>הם העידו על תנור שחתכו חוליות</b><br> [כלים פ"ה מ"ח]. כל תנורים שלהן, היו כקדירה בלי שולים, וזה חתך כל גבהו לעגולים עגולים, כדי שיחשב כשבור ולא יקבל טומאה:
### סעיף לד
 <b>ונתן חול בין חוליא לחוליא</b><br> כדי שלא יתחבר שוב יחד' אבל טח בצד החיצון של התנור טיט על הסדקין:
### סעיף לה
 <b>שהוא טמא</b><br> מקבל טומאה, דהטיט שטחהו בו עושהו כולו כלי שלם יחד:
### סעיף לו
 <b>שרבי אליעזר מטהר</b><br> דהחול שבין חיליא לחוליא מעכבו מלהדבק יחד, וכשבור דמי:
### סעיף לז
 <b>הם העידו שמעברין את השנה בכל אדר</b><br> אפילו בכ"ט לאדר יכולין ב"ד לומר שהחודש הבא יהיה אדר ב':
### סעיף לח
 <b>שהיו אומרים עד הפורים</b><br> דאז יש ל' יום קודם פסח, והתחילו לדרוש כבר בהלכות פסח. וא"כ כשיעברוהו יזלזלו בחמץ. אולם המעידים הנ"ל ס"ל שלא יזלזלו, שיאמרו שלא נודע לב"ד חשבון הצדק עד השתא:
### סעיף לט
 <b>ומעשה ברבן גמליאל שהלך ליטול רשות מהגמון בסוריא</b><br> דלא היה רשות לנשיא לדון ולנהוג נשיאותו רק ע"י הרמנא של [השטאטט האלטער] של הרומיים שהיה מושבו [בזיריען] היא סוריא. והיה צריך ליטל ההרמנא מזמן לזמן. והלך ר"ג לשם להרשאתו. וקמ"ל דדוקא סוריא שהיא ררוקה, וליטל רשות מהגמון שהוא ענין שמעכבו מאד ואינו וודע מתי ישוב. אבל בשיבוא בין היום למחר ממתינין:
### סעיף מ
 <b>העיד מנחם בן סגנאי</b><br> [כלים פ"ה מ"ה]:
### סעיף מא
 <b>על מוסף היורה של שולקי זיתים</b><br> כשאין היורה מחזיק הזיתים שרוצין לבשל, מוסיפין בשפת היורה שפה מטיט בגובה סביב:
### סעיף מב
 <b>שהוא טמא</b><br> ר"ל שמקבל טומאה מדמשתמש שם. ואע"ג דלא עדיף שם מכלי אדמה שאמקט"ו, י"ל כיון דמחובר למתכות לא גרע מעץ המשמש מתכות שמקט"ו [ככלים פי"ג מ"ו]:
### סעיף מג
 <b>ושל צבעים שהוא טהור</b><br> דאין ממלאין הצבע נגד השפה מטיט, שלא תתקלקל הצבע. רק עושה השפה שלא תעבור הרתיחה:
### סעיף מד
 <b>שהיו אומרים חלוף הדברים</b><br> שהיו סוברים דלשימוש הצבעים, השפה מטיט הוא נצרך יותר, דחס טפי על הצבע שלא תעבור ברתיחתה. אבל מנחם שהיה צובע היה בקי בענין, דאדרבה מי הצבע אי אפשר שיעבור רתיחת כל כך בנקלות כבשמן, ולהכי רק בשמן טמאו להשפה מדמשתמש שם:
### סעיף מה
 <b>העיד רבי נחוניא בן גודגדא</b><br> [יבמות פי"ד מ"ב]:
### סעיף מו
 <b>על החרשת שהשיאה אביה</b><br> כשהיא קטנה:
### סעיף מז
 <b>שהיא יוצאה בגט</b><br> אף שקדושיה מדאורייתא, ואין בה דעת בגרושיה. עכ"פ משום דאשה מתגרשת בעל כרחה, א"נ דעתה:
### סעיף מח
 <b>ועל קטנה בת ישראל שנשאת לכהן</b><br> כשהיא יתומה, דאז נשואיה רק מדרבנן מדהיא קטנה:
### סעיף מט
 <b>שהיא אוכלת בתרומה</b><br> בתרומה דרבנן, ולא גזרינן אטו דאורייתא:
### סעיף נ
 <b>בעלה יורשה</b><br> והא דלא אשמעינן נמי שמותר לטמא לה כשמתה. ה"ט, משום דבירושה תליא וכיון דירשה בעלה לא יזדקקו לה בני משפחתה והו"ל כמת מצוה [כיבמות דפ"ט ב']. ואילה"ק עכ"פ היכא שירצו לטפל בקבורתה האיך שרינן שיטמא לה כשאר בעל לאשתו. ואת"ל גם בעל ממש י"א דמותר לטמא אף שלא לצורך, עכ"פ הכא רק מטעם מת מצוה שרינן, ומדיש ישראל כאן אינו מת מצוה. ותו קשה וכי מה"ט נמי נימא דכה"ג ונזיר יהיו מותרים לטמא לקרוביהן מורישיהן מדמחשבו כמת מצוה. י"ל דבאמת לאו מת מצוה ממש היא, אלא אעפ"כ כל היכא דמסתבר יש כח ביד חכמים לעקור דבר מה"ת גם בקום ועשה, כמו שהאמינו לאשה שאמרה מת בעלי שתנשא משום דייקא. וכ"כ סקלו לא' שרכב על כוס בשבת [כיבמות ד"צ ב'] ועי' תוס' [יבמות דפ"ט ד"ה כיון, ותוס' נזיר דמ"ג ב' ד"ה והא]:
### סעיף נא
 <b>ועל המריש</b><br> קורה:
### סעיף נב
 <b>הגזול שבנאו בבירה</b><br> שבנאה הגזלן בארמון שלו:
### סעיף נג
 <b>שיתן את דמיו</b><br> שכשתצריכה לקעקע הבניין כדי להחזיר הקורה, חיישינן שימנע מלשוב עי"ז:
### סעיף נד
 <b>ועל החטאת הגזולה</b><br> שגזל בהמה והקריבה לחטחת:
### סעיף נה
 <b>שלא נודעה לרבים</b><br> שלא נודע לג' בני אדם שגזלה:
### סעיף נו
 <b>שהיא מכפרת</b><br> וא"צ להביא חטאת אחרת:
### סעיף נז
 <b>מפני תיקון המזבח</b><br> שימנעו הכהנים מלהקריב קרבן מבן אדם שלא יכירוהו, מחשש שיאכלו חולין בעזרה:
## פרק ח
### סעיף א
 <b>העיד רבי יהושע בן בתירא על דם נבלות שהוא טהור</b><br> לגמרי, ודלא כב"ה [ריש פ"ה]:
### סעיף ב
 <b>שטימא את כולו</b><br> דהכלי מצרף מה שבתוכו מדאורייתא. וי"א דצירוף מדרבנן. אבל אי"ל דאף כשאינן תוך כלי רק כשהאפר מונח צבור נטמא הכל, ומשום דאין מונין ראשון ושני בחטאת [פרה פ"ב מ"ו] הו"ל כל גרגרי האפר כגוש אחד, ליתא, דהא דאין מונין בחטאת היינו בכולן בני קבלת טומאה, אבל אפר אמקט"ו רק מצד מעלה בעלמא:
### סעיף ג
 <b>והגחלים</b><br> דוקא גחלים שמכנים כה"ג ביו"כ, שכל הגחלים שחתה אז במחתה מכניסן, אבל גחלים שחותין הכהנים בכל היום, אינן מצטרפין, מדמתפזרין כקב גחלים מהן [כיומא פ"ד מ"ד]. ונ"ל דמיירי שנדחק טבו"י ונכנס לעזרה אע"ג שאינו רשאי לכנוס אפילו רק לעזרת נשים, ונגע בהגחלים דביד הכה"ג להכניסן לק"ק [ועי' כלים פ"א מ"ח]. מיהו הנך כולהו מדגדולה קדושתן שוויינהו כפרת חטאת שאין מונין בה ראשון ושני:
### סעיף ד
 <b>שפסל את כולם</b><br> והוספתו של ר"ע היא, דאף שאין תוך לכלי מצטרף מה שעליו:
### סעיף ה
 <b>על קטנה בת ישראל שנשאת לכהן</b><br> כשהיא יתומה:
### סעיף ו
 <b>שהיא אוכלת בתרומה כיון שנכנסה לחופה אף על פי שלא נבעלה</b><br> דמפרקן דלעיל משמע דוקא כשנבעלה לבעלה:
### סעיף ז
 <b>על תינוקת שהורהנה באשקלון</b><br> שנתמשכנה ביד עכו"ם על חוב. [מיהו מלת משכן כולל נמי משכנו בעל כרחו שלא בשעת הלואה *). והרהן הוא כשנתן משכן בשעת הלואתו]:
### סעיף ח
 <b>ורחקוה בני משפחתה</b><br> מלהנשא לכהן, אף דמדעת נתמשכנה, חיישינן שנאנסה:
### סעיף ט
 <b>ועדיה</b><br> שהעידו שהורהנה:
### סעיף י
 <b>מעידים אותה שלא נסתרה ושלא נטמאה</b><br> רק שהיו פסולי עדות. ולהכי נקט עדיה, ר"ל שהיו קרוביה:
### סעיף יא
 <b>העיר רבי יהושע ורבי יהודה בן בתירא על אלמנת עיסה</b><br> ר"ל משפחה שנתערב בה ספק חלל ואינו ניכר, שהמשפחה היא כעיסה בלולה שלא ניכר בה הדברים שנתערבו בה, וא' מהמשפחה נשא אשה ומת:
### סעיף יב
 <b>שהיא כשרה לכהונה</b><br> דהו"ל ספק ספיקא, ספק שמא בעלה לא היה הספק שנתערב, או ספק שאינו חלל. מיהו בת מהמשפחה, אף דאיכא בה נמי ספק ספיקא, פסולה מדלית לה חזקת כשרות, וביוחסין החמירו:
### סעיף יג
 <b>כשרה לטמא ולטהר</b><br> נ"ל שזו עדות אחרת היא [כמו שאפר כרה וכו' ריש ביצה]. ור"ל כשרים ג"כ להעיד על עצמן שזה טמא ושזה טהור, לעניין ממזר ונתין שפסולים לבוא בקהל, שנתערבו במשפחתן אף ע"ג שהן קרובים:
### סעיף יד
 <b>לרחק ולקרב</b><br> לעניין פסול כהונה. ולא אמרינן מדחשודין להניח להנשא פסולין במשפחתן, החשוד על הדבר אינו נאמן עליו אפילו בשבועה [כי"ד קי"ט] דעכ"פ הבלי נושאין לא נחשדו. ואפשר עוד דמשנתינו לאו לעניין נאמנות קרובים מיירי רק ר"ל שכל אלמנת עיסה כשירה בין שנתערב בה אלמנת ספק פסול לישראל*) כנתין וממזר, או שנתערב בו ספק פסול לכהונה כחלל:
### סעיף טו
 <b>אמר רבן שמעון בן גמליאל</b><br> אמר רבן גמליאל, גרסינן, דמסכת עדיות נשנת ביום שהושיבו ראב"ע בנשיאות [כברכות כ"ז א'], ושם היה ר"ג, שהוא נתמנה לנשיא אחר ריב"ז [ועי' במ"ש בשלשולי הנשיאים באבות פ"ב מ"ח]:
### סעיף טז
 <b>קבלנו עדותכם</b><br> ר"ל אנו מאמינים עדותכם:
### סעיף יז
 <b>אבל מה נעשה שגזר רבן יוחנן בן זכאי שלא להושיב בתי דינין על כך</b><br> להכשיר אלמנת עיסה לכתחילה:
### סעיף יח
 <b>הכהנים שומעים לכם לרחק אבל לא לקרב</b><br> וקיי"ל דמשנשאת לא תצא:
### סעיף יט
 <b>על איל קמצא</b><br> מין חגב:
### סעיף כ
 <b>דכן</b><br> ר"ל שמותר באכילה:
### סעיף כא
 <b>ועל משקה בית מטבחייא</b><br> דם ומים שבבית מטבחייא שבעזרה:
### סעיף כב
 <b>דאינון דכיין</b><br> י"א דר"ל דאינן מקבלין טומאה, מדטומאתן רק מדרבנן, במקדש לא גזרו. וי"א דר"ל שאינן מכשירין דבר אחר לקבל טומאה, אבל הן עצמן מקבלין טומאה מדאורייתא. מיהו י"א דגם שיטמאו לאוכלין אחרים נמי דאורייתא:
### סעיף כג
 <b>ודיקרב במיתא מסתאב</b><br> ר"ל דוקא בוודאי נגע במת. אבל ספק אם נגע בטומאה, אפילו בטומאת מת, אם בר"ה יעמידנו על חזקתו וטהור וקודם עדותו אמרו, הלכה ואין מורין כן:
### סעיף כד
 <b>וקרו ליה יוסי שריא</b><br> מדהתיר ג' דברים שנהגו בהן איסור:
### סעיף כה
 <b>שמשיאים האשה על פי עד אחד</b><br> [שלהי יבמות] בהעיד לה ע"א שמת בעלה:
### סעיף כו
 <b>העיד רבי יהושע על עצמות שנמצאו בדיר העצים</b><br> שהם טמאים ה"ג בגמ'. ונ"ל שאין זה הדין שהעיד עליו אלא ה"ק שפעם א' מצאו עצמות שהן טמאים. דהיינו שניכר שהן עצמות מת, בדיר העצים, והעיד הוא שאמרו חכמים וכו':
### סעיף כז
 <b>אמרו חכמים מלקט עצם עצם והכל טהור</b><br> אעפ"י שמצאום טמונים שם בכמה מקומות, אפ"ה א"צ לחפש אחר קברים אחרים, רק ילקטו הנמצאים, והמקום ישאר בטהרה. וזה משום כבוד עיר הקודש שלא יחזיקוה בטומאה. גם טהרו האדם והכלים שם, אף שאפשר שנגעו בטומאה, עזרה ר"ה היא, וכל ספק טומאה בר"ה טהור:
### סעיף כח
 <b>אמר רבי אליעזר שמעתי כשהיו בונים בהיכל</b><br> כשעלו מבבל:
### סעיף כט
 <b>עושים קלעים</b><br> [אומהענגע]:
### סעיף ל
 <b>להיכל</b><br> במקום כותלים. אף שאין דינן כמחיצה, מדהו"ל מחיצה תלויה [כעירובין דט"ז ב']. [ואת"ל היה להם לעשות הקלעים מגיעות לארץ דשפיר נקראות מחיצה. ואי"ל עכ"פ מתנדנדות ברוח, יכל כה"ג אינה מחיצה [כסוכה דכ"ד ב']. עכ"פ היה להם לתקען בארץ ביתידות, כמו שהיה באהל מועד [כרש"י תרומה כ"ז פי"ט]. י"ל דעכ"פ לא גרע מסוכה בכה"ג דאין עושין מחיצות מיריעות פשתן אף שקשרן היטב שמא יתנתקו [כא"ח תר"ל ס"י], מכ"ש הכא דיש לן למיחש, דבכה"ג יפסלו כל הקרבנות שהקריבו, ובמדבר שאני דע"פ הדיבור היה שאמר הקב"ה ועשו לי מקדש]:
### סעיף לא
 <b>וקלעים לעזרות</b><br> כדמסיק אליבא דר' יהושע, דקדושה ראשונה קדשה לשעתה, וקדשה לעתיד לבוא. ואפ"ה ס"ל דעשו קלעים לצניעותא בעלמא [כמגילה ד"י ע"א]:
### סעיף לב
 <b>אלא שבהיכל בונים מבחוץ</b><br> מחוץ לקלעים, שלא יזונו עיניהם מהקודש:
### סעיף לג
 <b>ואוכלים קדשי קדשים אף על פי שאין קלעים</b><br> ר"ל חומת העזרה [ונקט לישנא דקרא סוף תרומה קלעי החצר סביב]:
### סעיף לד
 <b>קדשים קלים ומעשר שני אף על פי שאין חומה</b><br> חומת ירושלים:
### סעיף לה
 <b>שקדושה ראשונה</b><br> שקידשה שלמה:
### סעיף לו
 <b>קדשה לשעתה וקדשה לעתיד לבא</b><br> וקיי"ל דקדושת א"י לענין מעשר ושביעית דוקא אותה הארץ שנתן להם כורש, והחזיקו בה עולי גולה, חייבת גם השתא במעשר מדאורייתא, דמדלא התנבא נביא בפירוש שיחזרו עכו"ם ויטלוה מהן, לא אתא כיבוש עכו"ם ומבטל חזקה דידן. אבל מה שכבשו עולי גולה אח"כ, פטור מדאורייתא ממעשרות, דאתא כיבוש עכו"ם ומבטל כיבוש ישראל:
### סעיף לז
 <b>שאין אליהו בא לטמא ולטהר</b><br> להממזרים ונתינים שנתערבו בהמשפחות ולטהר עי"ז המשפחה שנתערבה בהן שהחזיקוה בספק פסול. וכן צריך לפרש לרחק ולקרב דה"ק משפחה שנתערב בה פסול חששו לפסול כל המשפחה, אין אליהו בא לפרוט את הפסול כדי לקרב ולטהר עי"ז הספקיים. [כך נ"ל דאל"כ למה לא יקרב אותן שחשבו שהן פסולין בטעות אף שלא נפסלו ביד חזקה רק בטעות, ואפשר י"ל דדוקא במרוחקין בזרוע, שהן עצמן ידעו כשרותן יהיו נזהרין מלהנשא לפסולין, לאפוקי במרוחקין בטעות, ודאי לא נזהרו מלהתערב בפסולין ודאין]:
### סעיף לח
 <b>לרחק ולקרב</b><br> להחללים שנתערבו בהכהנים:
### סעיף לט
 <b>אלא לרחק המקורבין בזרוע</b><br> אותן שמפורסם כסולן, והתערבו ביד חזקה:
### סעיף מ
 <b>משפחת בית צריפה היתה בעבר הירדן ורחקה בן ציון בזרוע</b><br> גבר אלם היה, ובכח המלך פסלן:
### סעיף מא
 <b>ועוד אחרת היתה שם</b><br> שהיתה פסולה, והעלים תנא שמה, מדחס על כבוד הבריות. אבל לא חשש, שיכשלו בה המשפחות, מדהיתה מפורסמת [ומלבד זה אין כאן המקום להודיע פסלותן, רק לדוגמא נקטן, וכדקאמר, כגון אלו וכו']:
### סעיף מב
 <b>וקרבה בן ציון בזרוע כגון אלו</b><br> שפסלותן וכשרותן ידוע:
### סעיף מג
 <b>אבל לא לרחק</b><br> אפילו הידועים בפסול כשנתערבו ישתוק:
### סעיף מד
 <b>רבי שמעון אומר להשוות המחלוקת</b><br> שבין החכמים:
### סעיף מה
 <b>אלא לעשות שלום בעולם</b><br> בין איש לחביר ו:
### סעיף מו
 <b>הנני שולח לכם את אליהו הנביא וגומר והשיב לב אבות על בנים ולב בנים על אבותם</b><br> דלת"ק, אבות ובנים לעניין יוחסין קאמר, שישגיחו האבות על הבנים שלא יתערבו בפסולין בשוגג, והבנים ישגיחו על כבוד אבותיהן, ולא יתערבו בפסולין במזיד. ולר"ש, אבות היינו חכמים, ובנים הם התלמידים, שלא יהיה ביניהן מחלוקת. ולחכמים, אבות היינו המושלים ורודים על חבריהם, ובנים היינו הנכבשים והנעלבים, דלפעמים זה גרם ולפעמים האחר גרם המחלוקת שביניהן. ולעתיד ישיב הקב"ה לב האבות הנ"ל, דהיינו המנהיגים הרודים בעם, על הבנים לנהלן ברחמים, ולב בנים הנ"ל, דהיינו העם הנכבשים, על אבותם לכבד למנהיגיהם, ויתיחדו רבבות לבבות, בלהבות הבהבות, ובאהבות נשגבות, נפש הבנים והאבות, לאחדותו ית' נצבות נקרבות, כי מאור אחד משולבות מחוצבות, אמן.
