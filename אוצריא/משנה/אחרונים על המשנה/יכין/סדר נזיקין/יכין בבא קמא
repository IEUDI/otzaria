# יכין בבא קמא
ישראל ליפשיץ‎‎
## פרק א
### סעיף א
 <strong>ארבעה אבות נזיקים</strong><br> ר"ל אלו ד' אופני נזק כתיבי בקרא בפירוש, ויש לכל א' תולדות:
### סעיף ב
 <strong>השור</strong><br> זה הרגל, כשהבהמה מזקת ברגליה דרך הלוכה [ונ"ל דלהכי לא נקט "רגל". דאז הוה משמע שרק ע"י תנועת הרגל הזיקה, והיינו בעיטה, והרי זה תולדת קרן, להכי נקט שור, דמשמע שהזיקה ע"י תנועת כל גוף השור]. ותולדתו, כל שהבהמה מזקת דרך הלוכה, בגופה, בשערה, במשאוי שעליה, או בזוג שבצוארה:
### סעיף ג
 <strong>והבור</strong><br> בור עמוק י' טפחים שפתח לר"ה, ונפלה שם בהמה ומתה או הוזקה, ובפחות מי"ט רק בהוזקה חייב, ותולדתו, רוק או ליחת החוטם או מים, ששפך בר"ה, וכן שאר דבר שהניח בר"ה והזיק [ח"מ סימן ת"י ותי"א]:
### סעיף ד
 <strong>והמבעה</strong><br> זה השן של בהמה שאכלה בשדה חבירו [ונ"ל דלהכי לא נקט "שן". דכולל נמי נשיכה, או לעיסת דנר שאינו ראוי לה, ככסות וכלים, והרי אלו תולדות קרן הם ומשלמין בתחלה רק ח"נ, אבל מבעה הוא לשון גלוי, ר"ל שן הרעבה, שמבקשת ומגלה הצפונות להשקיט רעבונה, וזה כוונת רנ"י שהביא רתוי"ט]. ותולדתו, כל מה שהפסידה ע"י הנאתה, שנתחככה בכותל או נתגלגלה ע"ג כסות ופירות, והפסידתן [שצ"א]:
### סעיף ה
 <strong>וההבער</strong><br> שעשה אש, אפילו ברשותו. והרוח הוליך הלהב לרשות אחר והדליק [ונ"ל דלהכי לא נקט אש. דסד"א שאינו חייב רק כשהזיק בשלהבת שמחובר לאשו, אבל בשפרחה מאשו גחלת לרשות חבירו והדליקה, פטור, דגחלת לאו אש הוא [כפסחים דע"ה ב'], קמ"ל. ומה"ט לא נקט נמי "מבעיר", לאשמעינן דאפילו לא ליבה הוא רק רוח מצויה הוליך הלהב, אפ"ה חייב]. ותולדתו דוגמתו, שהניח אבן או כלי ברשותו והרוח זרקן לרשות אחר והזיקו. [ונקט לכל האבות כסדר שכתובין בתורה, רק הקדים רגל לבור, אף שבתורה כתוב איפכא, ה"ט משום דשם שור כתוב קודם בור בפרשה, ואף דהיינו קרן מ"מ רגל נמי נכלל בשם שור, מיהו לא נקט תנא קרן. ה"ט דאלו ד' מועדין מתחלתן, משא"כ קרן בג"פ ראשונים משלם רק ח"נ]:
### סעיף ו
 <strong>לא הרי</strong><br> פירש הנה איננו [כמו הריני, שפירושו הנני, וכ"כ הרי זה שהוא כמו הנה זה. משא"כ לא ראי זה כראי זה דאשכחן כ"פ הוא נגזר ממלת ראוי, או מלשון ראי מוצק [איוב ל"ז פי"ח] שהוא לשון חוזק, משא"כ הכא א"א לומר כן, דאי חיוב השור אינו חזק ואפ"ה חייבו רחמנא, מכ"ש מבעה]:
### סעיף ז
 <strong>כהרי המבעה</strong><br> ר"ל אי כתב שור לא אתא מבעה מני', דרגל הזיקה מצוי להכי מסתבר שיהיה חייב, שהיה לו לשמרה יפה, משא"כ שן כשאינה רעיבה:
### סעיף ח
 <strong>ולא הרי המבעה כהרי השור</strong><br> דאי כ' רק שן, הו"א דוקא שן חייב, שנהנה המזיק ע"י שהזיקה, וגם יצרה תקפה להנאתה, והו"ל לשמרה יפה, משא"כ רגל, להכי כתוב בתורה תרוויי' [והא דלא נקט להו כסדר דלעיל, לא הרי שור כהרי בור. משום דאז לא הוה מצי תו למתני, לא זה וזה שיש בהן רוח חיים, דבור אינו חי. והא דלא מפרש הכא הצריכות' בטעמא, כדמפרש בסיפא ולא זה וזה שיש וכו'. י"ל משום דהכא הוה הצריכות' חדא נגד חדא, ופשוט וקל למצוא החילוק שביניהן, משא"כ בסיפא דהוה הצריכותא דבין תרי לחדא, צריך תנא לפרש במאי שוו הנך תרתי]:
### סעיף ט
 <strong>ולא זה וזה שיש בהן רוח חיים</strong><br> ר"ל שהם בעלי רצון, ולהכי צריך לשמרן יפה:
### סעיף י
 <strong>כהרי האש שאין בו רוח חיים</strong><br> להכי צריך למכתב גם אש [והוה מצי תנא תו למנקט, ולא הרי אש, שגם כח הרוח שולט עמו, להכי חייב שהו"ל לשמרו יפה, משא"כ ברגל ושן, ברצון בהמה לחוד תלי', והא דלא נקט תנא הכי, ה"ט מדהוא פשוט, מדהוא עדיפותא דחדא נגד חדא וכלעיל ח']:
### סעיף יא
 <strong>ולא זה וזה</strong><br> שיש בו ושאין בו רוח חיים:
### סעיף יב
 <strong>שדרכן לילך ולהזיק</strong><br> מש"ה צריך לשמרן יפה:
### סעיף יג
 <strong>כהרי הבור שאין דרכו לילך ולהזיק</strong><br> להכי צריך לכתוב ג"כ בור, ואי כתב בור לחוד, הו"א משו"ה חייב מדתחלת עשייתו לנזק. מיהו מבור וחד מאינך, אתו כולהו בלימוד דצד השוה שבהן, ואפ"ה צריך כולהו, משום חילוק דינן, שן ורגל פטירי ברה"ר, בור פטור בו נזקי כלים ומיתת אדם, אש פטור בו טמון:
### סעיף יד
 <strong>ושמירתן עליך</strong><br> ר"ל שנתחייבת לשמרן:
### סעיף טו
 <strong>וכשהזיק חב המזיק לשלם תשלומי נזק</strong><br> ר"ל מה שחסר ע"י הנזק, שהניזק לוקח הדבר שניזק במה ששוה השתא, ומה שחסר משוויי' בתחלה, ישלם לו המזיק [ח"מ ת"ג]:
### סעיף טז
 <strong>במיטב הארץ</strong><br> ממשובח שבקרקעותיו, כשאין לו מטלטלים, מיהו ביש לו מטלטלין, צריך לשלם מטלטלים כשירצה הניזק, אבל אז כל מטלטל מיטב הוא [סי' תי"ט]. אבל במלוה ביש ללוה מעות בעין, צריך ליתנם למלוה, מדלוה מעות בעין, ובאין לו, יסלקו במטלטלים כנ"ל, ואפילו בשטרות יכול לסלקו, ובלית לי' מטלטלים, ישלם קרקע בינונית שבנכסי לוה [ח"מ ק"א וק"ב]. אבל שכיר אפילו לית לי' לבעה"ב מעות, ימכור בעצמו מטלטליו וישלם מעות בעין [של"ו]:
### סעיף יז
 <strong>כל שחבתי בשמירתו</strong><br> ר"ל כל דבר שהוא שלי שנתחייבתי לשמרו שלא יזיק והזיק:
### סעיף יח
 <strong>הכשרתי את נזקו</strong><br> ר"ל בין שהזיק ע"י שהכשרתי והכנתי כל ניזקו דהיינו שלא שמרתיו כלל:
### סעיף יט
 <strong>הכשרתי במקצת נזקו</strong><br> ר"ל ובין שהכנתי רק מקצת נזקו, כגון ששמרתיו אבל לא כראוי [כלקמן רפ"ו], או שהיה בר"ה בור עמוק ט' טפחים והעמקתי בה רק טפח האחרון, לעולם חבתי בתשלומין וכו':
### סעיף כ
 <strong>נכסים שאין בהן מעילה</strong><br> ר"ל ודוקא בהיה הדבר הניזק נכסים שאין וכו', לאפוקי קדשי בדק הבית, או קדשי קדשים מחיים, או אימורי קדשים קלים לאחר זריקת דמן, אם הזיק אלו, פטור:
### סעיף כא
 <strong>נכסים של בני ברית</strong><br> לאפוקי בהזיק נכסי עכו"ם:
### סעיף כב
 <strong>נכסים המיוחדים</strong><br> לבעלים, ולאפוקי שור הפקר שנגח, ואח"כ זכה בו אחר, ולאפוקי בהפקירוהו בעלים אחר שהזיק:
### סעיף כג
 <strong>ובכל מקום</strong><br> שהזיקו נכסיו שם, חייב לשלם:
### סעיף כד
 <strong>חוץ מרשות המיוחדת למזיק</strong><br> רצה לומר בנכנס הניזק לרשות המזיק שלא מדעת ב"ב. והוזק בנכסי בע"ב, פטור. מיהו בהזיקו ב"ב במזיד, חייב לשלם [שע"ח]:
### סעיף כה
 <strong>ורשות הניזק והמזיק</strong><br> ר"ל חוץ מחצר השותפים, שרשות שניהן להכניס שם בהמה ופירות, והוזק נכסי א' בשל חבירו, פטור בשן ורגל, דבעינן ובער בשדה אחר:
### סעיף כו
 <strong>וכשהזיק חב המזיק לשלם תשלומי נזק במיטב הארץ</strong><br> אף דכבר נשנה כן במשנה א', קמ"ל הכא משנה יתירתה, דבכל נזק אפילו של קרן, צריך לשלם עדיות:
### סעיף כז
 <strong>שום כסף</strong><br> ר"ל תשלומי נזק שאמרנו, לא יהיה רק בכסף, דהיינו כמה שוה הנזק, וקמ"ל דכשהזיקו זא"ז. לא אמרינן יעלה נזק בנזק:
### סעיף כח
 <strong>ושוה כסף</strong><br> ר"ל אותו שום כסף שאמרנו פעמים אינו משתלם הנזק רק משוה כסף, דהיינו קרקעות, ולא ממטלטלים, דנחשבים ככסף עצמו, והיינו ביתומים, דמטלטלי דיתמי לא משתעבדי לבע"ח:
### סעיף כט
 <strong>בפני בית דין</strong><br> ר"ל פעמים אין הנזק משתלם רק בפני ב"ד סמוכין בא"י, והיינו בנזק דלא שכיח, כגון בהמה שחבלה בחברתה, או תשלומי קנס שאין משתלם בזה"ז מדליכא ב"ד סמוכין, אבל כייפינן למזיק דלפייסי' לניזק [ח"מ סי' א']:
### סעיף ל
 <strong>ועל פי עדים בני חורין</strong><br> לאפוקי עדים עבדים אף דשייכי במצות:
### סעיף לא
 <strong>בני ברית</strong><br> לאפוקי עכו"ם, אף דעדיף מעבד שיש לו יחוס. וקמ"ל בכולהו, דלא נימא מדאין מצוי ברפתות מקום הנזק, רק פסולי עדות כאלו, יהיו גם אלו נאמנים, קמ"ל:
### סעיף לב
 <strong>והנשים בכלל הנזק</strong><br> בין שהוזקה או שהזיקה, דינה כאיש:
### סעיף לג
 <strong>והניזק והמזיק בתשלומין</strong><br> ר"ל פעמים גם הניזק מסייע בתשלומי הנזק, דמה שפחתה הנבילה משעת מיתה עד שעת שעמד בדין, מפסיד הניזק לבד, בין בתם או במועד [ח"מ ת"ג ס"ב] אבל שבח שהשביחה הנבלה אחר שמתה חולקים [כפ"ג סי' ל"ט]:
### סעיף לד
 <strong>חמשה תמין</strong><br> שאין רגילין להזיק, ולהכי משלמין בתחלה רק ח"נ:
### סעיף לה
 <strong>וחמשה מועדין</strong><br> שרגילין להזיק, ולהכי משלמין מיד נ"ש:
### סעיף לו
 <strong>הבהמה אינה מועדת</strong><br> מדתני סיפא שן ורגל דמועדין מיד, להכי נקט נמי הכא לישנא דאינה מועדת, לגלויי דרק אינה מועדת מיד, אבל אי הוה נקט הבהמה תמה, הוה משמע דתמיד תמה:
### סעיף לז
 <strong>לא ליגח</strong><br> בקרן:
### סעיף לח
 <strong>ולא ליגוף</strong><br> לדחוף בגוף:
### סעיף לט
 <strong>ולא לשוך</strong><br> לנשך:
### סעיף מ
 <strong>ולא לרבוץ</strong><br> להשכיב ולהפיל א"ע על דבר ולהזיקו:
### סעיף מא
 <strong>ולא לבעוט</strong><br> [אויסשלאגען] ברגל, וכולהו תולדת קרן הן, דכוונתן להזיק. הרי ה' תמין:
### סעיף מב
 <strong>הרגל מועדת לשבור בדרך הלוכה</strong><br> ושניהן רק ברשות הניזק. [אב"י יש לדקדק למה הכא אקדים תנא שן לרגל, ובמ"א אקדים רגל לשן. והשבתי לבני הרב המאה"ג שליט"א, דנ"ל דלעיל נקט להו כסדר שכתובים בתורה, כמ"ש תוס' שם, והרי תחלה כ' ושלח ואח"כ ובער בשדה אחר, משא"כ הכא דבא תנא להשמיענו בפירוש שהן מועדין מתחלתן, להכי נקט להו בדרך לא זו אף זו, דלא מבעייא שן ודאי מועד מתחלתו, מדמתהנה עי"ז להוטה אחריו, מצוי שפיר מה"ט טפי, אבל רגל אינו מצוי כל כך בסתם שור חכים שלא יעבור אף בדרך הלוכו על כלים שאין נוח להלוך עליהן, אלא יט וילך מהצד, קמ"ל דאפ"ה מחשב מצוי ומועד מתחלתו]:
### סעיף מג
 <strong>ושוד המועד</strong><br> ליגח, ליגף, לישך, לרבץ, ולבעט, ג"פ:
### סעיף מד
 <strong>ושור המזיק ברשות הניזק</strong><br> אז אפילו קרן תמה משלם נ"ש, ולא קיי"ל כן [שפ"ט]:
### סעיף מה
 <strong>והאדם</strong><br> שחפר בור או הדליק אש, או הזיק בידים. הרי ה' מועדין:
### סעיף מו
 <strong>והנמר</strong><br> טיגער:
### סעיף מז
 <strong>והברדלס</strong><br> ב' מינין הן, הסמוך לחולדה הוא הנקרא [אילטיז] בל"א, והסמוך לארי, הוא הנקרא [לעאפארד] [כך כתבו תוס' סנהדרין ט"ו ב', ודלא כבאר הגולה בח"מ שפ"ט]:
### סעיף מח
 <strong>הרי אלו מועדין</strong><br> והא דלא חשיב להו לעיל ולהוי י"א מועדין. ה"ט מדלא שכיח שיהיו להן בעלים שישלמו:
### סעיף מט
 <strong>רבי אליעזר אומר בזמן שהן בני תרבות</strong><br> שנתגדלו בבית אדם:
### סעיף נ
 <strong>והנחש מועד לעולם</strong><br> אף כשהיא בעלת תרבות:
### סעיף נא
 <strong>מה בין תם למועד אלא שהתם משלם חצי נזק מגופו</strong><br> דבנאבד או מת. אין הבעלים משלמים:
### סעיף נב
 <strong>ומועד משלם נזק שלם מן העלייה</strong><br> ממעולה שבנכסים, אפי' מת שור המזיק:
## פרק ב
### סעיף א
 <strong>כיצד הרגל מועדת</strong><br> נ"ל דאמשנה א' דפרקא קמא קאי דקא מני התם רגל ברישא, והשתא מפרש ליה [ואגביה מפרש נמי בהך פרקא קצת דיני שן וקרן, מדהן כולהו מילי דשור, ואח"כ בפ"ג מפרש דיני בור]. וקאמר הכא, באיזה אופן הרגל מועדת לשלם מיד נזק שלם. ומשני לשבור כו':
### סעיף ב
 <strong>הבהמה מועדת</strong><br> תנא נמי תולדות הרגל:
### סעיף ג
 <strong>להלך כדרכה ולשבר</strong><br> בגופה בשערה ובמשא שעליה:
### סעיף ד
 <strong>היתה מבעטת</strong><br> [אויסשלאגען] ברגליה, והוא תולדות קרן, רק מדדמי לצרורות נקט לה הכא:
### סעיף ה
 <strong>או שהיו צרורות מנתזין מתחת רגליה</strong><br> בדרך הלוכה, ואף דאורחא הוא, ותולד' דרגל הוא, אפ"ה הלמ"ס דמשלם רק ח"נ:
### סעיף ו
 <strong>ושברה את הכלים משלם חצי נזק</strong><br> ודוקא בחצר הניזק, אבל בהזיק בר"ה פטור, דבעינן ובער בשדה אחר אף בצרורות, דלעולם תולדה דרגל הם, מיהו אפילו הלכה בר"ה ונתזו צרורות ברה"נ חייב ח"נ:
### סעיף ז
 <strong>על הראשון משלם נזק שלם</strong><br> דמדמצוי תולדה דרגל הוא:
### סעיף ח
 <strong>ועל האחרון משלם חצי נזק</strong><br> דצרורות הוא:
### סעיף ט
 <strong>היה דליל</strong><br> לשון דלדול, ור"ל חבל מדולדל והיא דליל של הפקר:
### סעיף י
 <strong>או שהיה מהדס</strong><br> מקפץ, וי"א שחופר ברגליו ומתיז צרורות ברשות הניזק כדרך התרנגולים:
### סעיף יא
 <strong>ומשבר את הכלים</strong><br> שע"י הדליל וההידוס נתזו צרורות ושברו כלים מיהו בהזיקו בהדליל הקשור בה, הו"ל כגופה ומשלם נ"ש:
### סעיף יב
 <strong>הבהמה מועדת</strong><br> תני שן ותני בהמה. לאתויי חיה, כדכתיב ושן בהמות אשלח בם, דהיינו חי', וקמ"ל דאף דלא כתוב בקרא, אפ"ה חייב ואפשר עוד דקמ"ל אף חי' שאין דרכה רק לאכול בשר:
### סעיף יג
 <strong>לאכול פירות וירקות</strong><br> אפילו אינם ראויי' לה רק ע"י הדחק [ח"מ שצ"א]:
### סעיף יד
 <strong>אכלה כסות או כלים משלם חצי נזק</strong><br> דמשונה הוא ודמי לקרן:
### סעיף טו
 <strong>אבל ברשות הרבים פטור</strong><br> דוביער בשדה אחר כ', מיהו בכסות וכלים חייב, דדינו כקרן:
### סעיף טז
 <strong>אם נהנית משלם מה שנהנית</strong><br> ובאכלה מאכל יקר, משלמת כמשקלו תבן, וי"א כמשקלו שעורים בזול, דהיינו שליש פחות משוויי'. ובאכלה דבר שרע לה, פטור לגמרי [שם]:
### סעיף יז
 <strong>כיצד משלם מה שנהנית</strong><br> ר"ל אימתי משלם כך. ונקט הך כיצד, לאשמעינן דגם צד רחבה ותוך חנות מקרי רשות ניזק:
### סעיף יח
 <strong>מצדי הרחבה משלם מה שהזיקה</strong><br> דהיינו כל הנזק, דכרשות בעלים דמי:
### סעיף יט
 <strong>הכלב והגדי שקפצו מראש הגג ושברו את הכלים</strong><br> ברשות הניזק:
### סעיף כ
 <strong>משלם נזק שלם מפני שהן מועדין</strong><br> רגילי' כך, ולהכי תולדה דרגל הוא:
### סעיף כא
 <strong>הכלב שנטל חררה</strong><br> עוגה שנאפת ע"ג גחלים ונדבקו בה גחלים. ומיירי בששימר בעל הגחלת גחלתו, שסגר הדלת בפניה, והכלב חתר הבית, דאל"כ, הוא חייב [ח"מ שצ"ב]:
### סעיף כב
 <strong>והלך לגדיש</strong><br> של בעל החררה:
### סעיף כג
 <strong>על החררה משלם נזק שלם</strong><br> דשן ברשות ניזק הוא:
### סעיף כד
 <strong>ועל הגדיש משלם חצי נזק</strong><br> דצרורות הן, דאש דחייביה רחמנא באדם, משום חציו הוא, ולפ"ז בבהמה הוה כצרורות:
### סעיף כה
 <strong>איזה הוא תם</strong><br> אף אחר שהיה מועד, ובקרן קמיירי:
### סעיף כו
 <strong>מועד כל שהעידו בו שלשה ימים</strong><br> שנגח ג' ימים, והזהירו כל פעם בבעליו שישמרנו:
### סעיף כז
 <strong>ותם משיחזור בו שלשה ימים</strong><br> שראה ג"י שוורים ולא נגח, חזר לתמותו:
### סעיף כח
 <strong>ר' מאיר אומר מועד שהעידו בו שלשה פעמים</strong><br> אפילו ביום א':
### סעיף כט
 <strong>ותם כל שיהו התינוקות ממשמשין בו ואינו נוגח</strong><br> חוזר לתמותו ואפילו ביום א' סגי, ומכ"ש בראה ג"י שוורים ולא נגח, דמהני. וקיי"ל במועד כר"י, ושיחזור לתמותו כר"מ [ותמוה שלא נזכר דבר מזה בח"מ שפ"ט ס"ה וצ"ע]:
### סעיף ל
 <strong>שור המזיק ברשות הניזק כיצד</strong><br> אפרקא קמא קאי דקתני התם במשנה ד' דשור המזיק ברשה"נ הו"ל מועד מתחלתו, שואל הכא על איזה מנזקי שור קאי. ולמאן:
### סעיף לא
 <strong>בעט</strong><br> כולהו תולדות דקרן:
### סעיף לב
 <strong>ברשות הרבים משלם חצי נזק</strong><br> אע"ג דרק קרן ברשות הניזק רצה לפרש אפ"ה נקט נמי דין קרן בר"ה משום דמנה יליף ר"ט הק"ו לקמן:
### סעיף לג
 <strong>אמר להם רבי טדפון ומה במקום שהקל על השן ועל הרגל</strong><br> דהיינו ברשות וכו':
### סעיף לד
 <strong>אמרו לו דיו לבא מן הדין</strong><br> דהיינו קרן ברשות הניזק שאתה רוצה ללמדו:
### סעיף לה
 <strong>להיות כנדון</strong><br> ר"ל כקרן בר"ה שממנו אתה רוצה ללמוד, דהרי אמרת קרן שחמור בר"ה, מכ"ש שחמור ברשות הניזק:
### סעיף לו
 <strong>מה ברשות הרבים חצי נזק אף ברשות הניזק חצי נזק</strong><br> דאין דנין ק"ו אלא להחמיר בהלמד אותה חומרא שיש בהמלמד בלבד, אבל לא להעדיף בהלמד יותר מבהמלמד, ואף שהחומרא הוא רק כערך המלמד:
### סעיף לז
 <strong>אמר להם אני לא אדון קרן מקרן</strong><br> ר"ל רשות ניזק מר"ה:
### סעיף לח
 <strong>אני אדון קרן מרגל</strong><br> ר"ל קרן ברשות הניזק מרגל שברשות ניזק:
### סעיף לט
 <strong>ומה במקום שהקל על השן ועל הרגל</strong><br> נמצא שרגל קל מקרן:
### סעיף מ
 <strong>מקום שהחמיר על השן ועל הרגל</strong><br> הקלין:
### סעיף מא
 <strong>ברשות הניזק אינו דין שנחמיר בקרן</strong><br> החמור:
### סעיף מב
 <strong>אמרו לו דיו לבא מן הדין להיות כנדון</strong><br> דעכ"פ אי לאו חומרת קרן שברה"ר, לא משכחת ק"ו [ואף דבכל דוכתא עונשין ממון מכח ק"ו. היינו באין מעין אותה חומרה שעתה רוצה ללמוד נמצא כבר בלמוד, אבל הכא, נ"ש שאתה רוצה ללמוד בקרן ברשות הניזק, כבר נמצא מעין אותה חומרא בלמוד, דהיינו ח"נ שבקרן שברה"ר, להכי אמרינן דיו]. ואף דדיו דאורייתא, אפ"ה ס"ל לר' טרפון, דלא אמרינן הכא דיו, משום דח"נ של קרן כתוב בתורה סתם ומשמע בכל דוכתא, ואי נימא דיו מה מהני הק"ו, ורבנן ס"ל אף דאתי מק"ו טרח וכתב לה קרא ובפרט הכא דלא טרח כלל רק כ' סתמא, וקיי"ל כרבנן:
### סעיף מג
 <strong>אדם</strong><br> ר"ל אדם דתנן בפרקא קמא מ"ד דה"ל מועד מתחלתו:
### סעיף מד
 <strong>בין ער בין ישן</strong><br> מיהו בהונח הדבר הניזק אצלו אחר שישן, אנוס הוא ופטור [ח"מ תכ"א. ובהא תרצתי מה שתמוה במשנתינו. דתחלה נקט בין שוגג בין מזיד, דא"כ הו"ל זו ויאצ"ל זו, ואח"כ נקט בין ער בין ישן, דהו"ל לא זו אף זו, אתמהה. ולפי הנ"ל דישן דמתניתין מיירי שהיה מונח אצלו קודם שישן אצלו, ניחא דבין בין דסיפא נמי זו ואצ"ל זו היא, כרוב בין בין שבש"ס [וכסמ"ע סי' ע"ב סק"ח], דהרי ער דקתני ע"כ דומיא דישן מיירי, דהיינו בשוגג. לפי זה ה"ק לא מבעי' בישן ודאי חייב דהו"ל לעיונא קודם שישן, אם יש דבר סביבו שיוכל לשברו כשישן, אלא אפילו בשוגג דער, דהשתמר כל מה שיוכל, סד"א דפטור, קמ"ל]:
### סעיף מה
 <strong>סימא את עין חברו ושבר את הכלים משלם נזק שלם</strong><br> אפילו היה שוגג, ונקט הנך תרתי, דבעי לאשמעינן דהך מועד לעולם, לאו בכל דבר רק לענין תשלומי נזק בלבד, ולהכי נקט סימא עינו שיש בו חיוב ה' דברים ואפ"ה מדסמיך לה לשיבר כלים קמ"ל דמה שיבר כלים חייב רק נזק אף סימא עינו חייב רק נזק לבד, אבל שאר ד' דברים פטור בשוגג. וי"א דרק בושת בשוגג פטור, וצער רפוי שבת בשוגג [קרוב למזיד] חיוב, אבל רק בישן שהוא אנוס, פטור גם בהן, אבל בנזק גם באנוס חייב, ורק באונס גדול פטור, כסי' מ"ד [שם]:
## פרק ג
### סעיף א
 <strong>המניח את הכד ברשות הרבים ובא אחר ונתקל בה ושברה פטור</strong><br> דהאדם ע"י עסקיו, אינו מתבונן בדרך, ולהכי לא דמי לשור לקמן [פ"ה מ"ו]. מיהו בלא נתקל, חייב, אף שחבירו שינה להניח ברה"ר, עכ"פ הרי לא מילא כל רוחב הדרך, אבל במילאו, אז אפילו שברו בידים דרך הליכתו פטור [ונ"ל דבשברו במזיד שלא לצורך הליכתו, חייב כפ"א כ"ד] [ועי' ש"ס דכ"ח א']:
### סעיף ב
 <strong>בעל החבית</strong><br> היינו כד היינו חבית קמ"ל, ונ"מ, דבמכר לו חבית, אף דרובא לא קרו לכד חבית, יוכל ליתן לו כד, דמדמיעוט קרו גם לכד חבית, אין הולכין בממון אחר רוב, היכא דאיכא מיעוט וחזקת ממון נגד הרוב, ומה"ט הולכין בדיינין אחר רוב, מדאין חזקת ממון כנגדו, דהרי כח בב"ד להוציא מחזקת ממון, וכ"כ במוצא מציאה הולכין אחר רוב עכו"ם או ישראל, דהתם נמי חזקת המוצא רק מספק ולא מהני [עי' תוס' ב"ב כ"ג ב']:
### סעיף ג
 <strong>חייב בנזקו</strong><br> אף שהפקירה, דהמפקיר נזקיו במקום שאין לו רשות להניחן, חייב. ואע"ג דכל הנך דפרקן משום בור הוא, והרי בבור אתמעט ונפל שמה שור ולא אדם, היינו דבמת פטור בעל הבור מכופר, אבל בהוזק בה אדם חייב, רק כלים אפילו רק הוזקו פטור מדאתמעט חמור ולא כלים [ש"ס כ"ח ב' ונ"ג ב']:
### סעיף ד
 <strong>נשברה כדו ברשות הרבים והוחלק אחד במים או שלקה בחרסיה חייב</strong><br> דס"ל נתקל פושע הוא ופליג אנתקל ושברה במשנה א' דאין לומר דלהכי חייב מדלא פינן, דהרי אף בהזיק בשעת נפילה מחייב ר"מ מדקתני תרתי הוחלק במים ולקה בחרסיה [ש"ס], ולא קיי"ל כן, אלא אפילו לא פינן והוזק בהן אחר אח"כ, הו"ל מפקיר נזקיו אחר נפילת אונס, דפטור מדיני אדם וחייב בדיני שמים [תי"ב]:
### סעיף ה
 <strong>רבי יהודה אומר במתכוין חייב</strong><br> במתכוון לזכות בחרסיה, חייב דהו"ל אז כבורו שבר"ה:
### סעיף ו
 <strong>באינו מתכוין פטור</strong><br> מיהו בפשע בנפילת הכד, אפילו הפקיר החרסין חייב בנזקן, וקיי"ל כר"י [שם]:
### סעיף ז
 <strong>השופך מים ברשות הרבים</strong><br> אפילו ברשות, כגון בימות הגשמים, שהרחובות בלא זה מטונפין ברפש והיינו דקמ"ל הך בבא אע"ג דדמי לרישא, דהרי כולהו תולדה דבור נינהו:
### סעיף ח
 <strong>המצניע את הקוץ ואת הזכוכית</strong><br> בר"ה, וקמ"ל דחייב אע"ג שהצניע דבר המזיק: ר
### סעיף ט
 <strong>והגודר את גדרו בקוצים</strong><br> והפריחן לר"ה, אבל בצמצמן לרשותו, פטור, דאין דרך בני אדם להתחכך בכותלים:
### סעיף י
 <strong>וגדר שנפל לרשות הרבים</strong><br> בכותל רעוע מיירי, שהתרו בו ב"ד לסתרו ולא סתרו:
### סעיף יא
 <strong>והוזקו בהן אחרים חייב בנזקן</strong><br> וי"א דאפילו כותל בריא שנפל, אם היה לו פנאי לפנות, ולא פינה ולא הפקיר, חייב בנזקן [תט"ז]:
### סעיף יב
 <strong>המוציא את תבנו ואת קשו</strong><br> [עי' מ"ש רפ"ג דשבת]:
### סעיף יג
 <strong>לרשות הרבים לזבלים</strong><br> שירקבו שם לזבל השדות:
### סעיף יד
 <strong>וכל הקודם בהן זכה</strong><br> דקנסוהו, שלא יניחן שם ומה"ט נקט הך בבא נמי לאשמעינן הא. מיהו בשעת הוצאות זבלים לא קנסוהו, ואפ"ה חייב בנזקן [תי"ד]:
### סעיף טו
 <strong>חייבין לשלם</strong><br> אפילו בעושה ברשות:
### סעיף טז
 <strong>וכל הקודם בהן זכה</strong><br> ולת"ק אין מורין כן:
### סעיף יז
 <strong>ההופך את הגלל</strong><br> צואת בקר הפקר, הפכו ונתכוון לזכות בו, דאילו בהגביהו ג"ט, אפילו לא נתכוון לזכות, הו"ל כמפקיר נזקיו, וחייב בנזקן [וי"א דכל הגבהה אפילו בטפח א' סגי] [קצ"ח]:
### סעיף יח
 <strong>ברשות הרבים והוזק בהן אחר חייב בנזקו</strong><br> אבל לא יזכה בהן אחר, מדלא הושבחו בר"ה כזבל לעיל, וי"א דלאחר שהזיק הגלל, כל הקודם בו זכה [תי"ד]:
### סעיף יט
 <strong>שני קדרין</strong><br> [טעפפער]:
### סעיף כ
 <strong>הראשון חייב בנזקי שני</strong><br> אף לר"י במשנה א' דאע"ג דנתקל לאו פושע, עכ"פ היה יכול לקום ולא קם, אבל בלא יכול, פטור, אף דלא הזהיר להאחר, טרוד בנפילתו היה. מיהו אנזקי כלים פטור בכל הנהו, דדינו כבור בר"ה [תי"ג]:
### סעיף כא
 <strong>זה בא בחביתו וזה בא בקורתו</strong><br> ופגעו זב"ז:
### סעיף כב
 <strong>נשברה חבית בקורה פטור בעל הקורה</strong><br> דלעולם מוטל על האחרון להשמר שלא יתקרב להראשון:
### סעיף כג
 <strong>ואם עמד בעל הקורה</strong><br> שעמד לנוח, דלא הו"ל לנוח שם, אבל בעמד לתקן משאו, אורחא הוא ופטור. ואי"ל היה לו לומר לו שיעמוד. י"ל טרוד בתקון משאו היה:
### סעיף כד
 <strong>חייב</strong><br> לאו משום בור, דהרי בבור פטור כלים, רק מדאזקיה בידים:
### סעיף כה
 <strong>וכן זה בא בנרו וזה בפשתנו</strong><br> קמ"ל אף דאש עלול טפי להזיק לפשתן, וסד"א מה"ט לחייב לעולם לבעל הנר, דאף דגם בעל הפשתן היה לו להזהר מהנר, עכ"פ הרי מחוייב האדם להשמר מלהזיק יותר מלהנזק. קמ"ל דאפ"ה בלא פשע פטור:
### סעיף כו
 <strong>שניהם פטורין</strong><br> ודוקא בע"ש ביה"ש, דתלינן דרץ לצרכי שבת, אבל בידוע שרץ לעסקיו לגמרן קודם שבת, חייב, ולרמב"ם גם בזה פטור, וברץ בחול, לכ"ע הרץ חייב בנזקי מהלך, ובשניהן רצין או מהלכין בחול, והזיקו זא"ז, אז בידעו זמ"ז חייבין, ובלא ראו זא"ז. פטורים [שע"ח]:
### סעיף כז
 <strong>המבקע</strong><br> עצים:
### סעיף כח
 <strong>ברשות היחיד</strong><br> שלו, אף שברשות מבקע שם:
### סעיף כט
 <strong>והזיק ברשות הרבים</strong><br> שניתז בקעת או הברזל לשם:
### סעיף ל
 <strong>ברשות הרבים והזיק ברשות היחיד</strong><br> של אחרים אף דלא הו"ל לאסוקי דעתי' שיהיה אדם מצוי שם כבר"ה:
### סעיף לא
 <strong>והזיק ברשות היחיד אחר</strong><br> אף דב' לטיבותא אדם מועד לעולם [תכ"א]:
### סעיף לב
 <strong>שני שוורים תמים שחבלו זה את זה משלמים במותר חצי נזק</strong><br> ר"ל במה שנזק הא' מרובה משל חבירו, ישלם רק החצי ואפילו נאבד א' [ת"ב] [ונ"ל דר"ל בנאבד אותו שנזקו בפחות, אף דתם רק מגופו משלם, אפ"ה ינכו היזיקו אף שאינו כאן, אבל בנאבד אותו שהזיק הרבה, פטור בעליו מהמותר]:
### סעיף לג
 <strong>שניהם מועדים משלמים במותר נזק שלם</strong><br> מה שנזק זה יותר מזה, ישלם כולו:
### סעיף לד
 <strong>מועד בתם</strong><br> ר"ל אם היזק המועד את התם, יותר ממה שהזיקו התם:
### סעיף לה
 <strong>תם במועד משלם במותר חצי נזק</strong><br> ר"ל מה שהח"נ והנ"ש, אחד שוה יותר מחבירו, זה ישלם המחוייב ודוקא בהתחילו יחד, דבהתחיל הא', השני פטור כשהזיקו, דכל המשנה ובא אחר ושינה בו פטור, וי"ח [ת"ב ותכ"א]. מיהו בבהמה נ"ל דלכ"ע אין חילוק:
### סעיף לו
 <strong>רבי עקיבא אומר אף תם שחבל באדם משלם במותר נזק שלם</strong><br> וקיי"ל דתם שחבל באדם משלם רק ח"נ [ת"ה]:
### סעיף לז
 <strong>שור שוה מאתים שנגח שור שוה מאתים ואין הנבלה יפה כלום</strong><br> בשעת נגיחה:
### סעיף לח
 <strong>אמר לו רבי יהודה וכן הלכה</strong><br> ר"ל ודאי כן הדין, אבל קרא לא מיירי בהכי, דקיימת וכו':
### סעיף לט
 <strong>וזה נוטל חצי החי וחצי המת</strong><br> ולר"מ ה"ק קרא, וגם את המת יחצון. ר"ל פחת שפחתה מיתה מחצין בחי, הא מה שפחתה או השביחה הנבילה אחר מיתה, כולה דניזק הוה. ור"י ס"ל דגם שבח שאחר מיתה, יחצון, וקיי"ל כר"י [ת"ג]:
### סעיף מ
 <strong>שורו שבייש פטור</strong><br> ה"ה שאר ג' דברים, רק נקט בושת, אף דפשוט טפי דפטור, דבושת בעי כוונה טפי, אפ"ה קמ"ל בושת, דהוא דומיא דשורו שמתכוון להזיק ולא לבייש, אף הוא במתכוון רק להזיק ולא לבייש, אפ"ה חייב בבושת, אבל בנזק גם בשור חייב:
### סעיף מא
 <strong>שורו שסימא את עין עבדו והפיל את שינו פטור</strong><br> נ"ל דקמ"ל אפילו שסהו, שחייב בנזקו [שצ"ה]:
### סעיף מב
 <strong>והוא שסימא את עין עבדו והפיל את שינו חייב</strong><br> לשחררו:
### סעיף מג
 <strong>שורו שחבל באביו ואמו</strong><br> של בעל השור:
### סעיף מד
 <strong>חייב</strong><br> בנזקן:
### סעיף מה
 <strong>והוא שחבל באביו ואמו פטור</strong><br> דחייב מיתה, וקים לי' בדרבה מניה:
### סעיף מו
 <strong>שורו שהדליק את הגדיש בשבת חייב</strong><br> בחצי נזק, דמשונה הוא, והיינו דקמ"ל דלא לבד חובל או"א דדאו' הוא, אלא גם מדליק, דהוה צרורות, והו"ל הלממ"ס נמי חייב, ואף שאין שייך לומר שהתכוון השור להדליק הגדיש, אבל חובל או"א הרי התכוון להזיק:
### סעיף מז
 <strong>מפני שהוא מתחייב בנפשו</strong><br> ולהכי אף בשוגג פטור. ותנא ושייר עוד הרבה חלוקים שבין שור לאדם, הך [דפ"ה מ"ד ופ"ח מ"ב] וכ"כ לא חשיב צרורות וגרמי:
### סעיף מח
 <strong>המוציא מחבירו עליו הראיה</strong><br> ואפילו ניזק טוען ברי ומזיק שמא, וגם רגלים לדבר שזה הזיקו. וקמ"ל נמי אפילו מודה שע"י רדיפתו נלקה בסלע, גרמא בנזקין פטור. מיהו בטוען ניזק אתה יודע ששורך הזיק, נשבע מזיק היסת, ודוקא במועד, אבל בתם פטור מהיסת, דהרי אפילו הודה, מודה בקנס פטור [ת']:
### סעיף מט
 <strong>היו שנים</strong><br> ב' שוורים של ב' אנשים:
### סעיף נ
 <strong>זה אומר שורך הזיק וזה אומר שורך הזיק שניהם פטורין</strong><br> אפילו יש עדים שא' מהן הזיק:
### סעיף נא
 <strong>אם היו שניהן של איש אחד שניהן חייבים</strong><br> ר"ל כששניהן כאן, חייב לשלם מגוף הפחות שבשניהן כששניהן תמין, ובנאבד א' מהן, אומר לו, הנאבד היזיק, והרי תם אינו משלם רק מגופו, וכשהן מועדין, אפילו נאבדו שניהן, משלם מביתו:
### סעיף נב
 <strong>היה אחד גדול</strong><br> ששוה בכדי חצי הנזק:
### סעיף נג
 <strong>ואחד קטן</strong><br> שאינו שוה כחצי הנזק, ושניהן של איש א':
### סעיף נד
 <strong>והמזיק אומר לא כי אלא קטן הזיק</strong><br> ודמיו תקח, ומותר חצי נזקך תפסיד:
### סעיף נה
 <strong>המוציא מחברו עליו הראיה</strong><br> אף דרגלים לדבר דגדול או המועד היזקו, ואי לא מייתי ראיה פטור מכלום, דהו"ל טוענו חיטין והודה לו שעורין [ואילה"ק הא תינח בב' תמים, אבל בתם ומועד הרי הו"ל כטוענו שוה ומודה דוקא דפסקינן בח"מ פ"ח ס"ח דאינו כטוען חיטין והודה בשעורין. וטפי נראה לכאורה דאינו דוקא רק במחוייב ליתן לו הדבר ההוא בעצמו, משא"כ בתם אף דמשתלם רק מגופיה עכ"פ הרי מצי לסלק לי' בזוזי אפילו נימא שותפין נינהו, א"כ האיך קאמר בש"ס דה"ל טוענו חיטין והודה לו בשעורין. ונ"ל דכל שאומר גוף זה הזיק, והאחר אומר גוף אחר הזיק אף בשניהן מועדין, הו"ל כחטין ושעורין, דהרי כשיבורר שביום הנגיחה לא היה כאן השור שאומר הניזק, יפטור המזיק]. ובאומר לו ידעת שמועד או הגדול הזיק, הרי הודה במקצת וחייב שבועה דאורייתא [וי"ח ש"ך שם וצ"ל דמיירי שעדים אומרים שראו א' מהן שנגח דאז לא הו"ל כמודה בקנס ואפ"ה מחשב בטוענו חטין והודה לו בשעורין דאמרינן מחל לו השעורין, מיהו לטעם משטה י"ל דאין עדים כאן, ואפ"ה לא מחשב מודה בקנס, דאזלא הך שיטה למ"ד פלגא ניזקא ממונא הוה]:
### סעיף נו
 <strong>ומזיק אומר לא כי אלא קטן את הגדול</strong><br> ואף שאין הקטן שוה כחצי נזקך, לא תקח יותר:
### סעיף נז
 <strong>המוציא מחברו עליו הראיה</strong><br> ובלא ראיה פטור מכלום, מדהו"ל טענו חטין והלב"ש. מיהו בתפס ניזק קודם בואו לב"ד, ואפילו יש עדים שתפס, נוטל עכ"פ כדברי המזיק [שם]:
## פרק ד
### סעיף א
 <strong>שור שנגח ארבעה וחמשה שוורים זה אחר זה</strong><br> ובכולן היה תם דמשלם רק מגופו, וכגון דלא איעד בב"ד, או שאחר נגיחה ב' ראה שוורים ולא נגח, דאז אפילו מועד לסירוגין לא הוה, מדלא סירג ג' פעמים:
### סעיף ב
 <strong>ישלם</strong><br> חצי נזק:
### סעיף ג
 <strong>לאחרון שבהם</strong><br> ומיירי בתפסו ניזק כל פעם, דאף דניזק דינו כבע"ח, עכ"פ כשתפסו אחובו חייב ג"כ בנזקו, לפיכך רק לאחרון משתלם ח"נ:
### סעיף ד
 <strong>ואם יש בו מותר</strong><br> בנזק ראשון מבנזק ב':
### סעיף ה
 <strong>יחזיר לשלפניו</strong><br> דכשח"נ ראשון ק', ושל ב' נ', והמזיק שוה ר', לפיכך כשתפסו ניזק קמא, וחזר והיזק ונתחייב נ', משלם ניזק קמא מק' שלו נ', ונ' הנשארים נותרים לו, והבעלים יקחו ק':
### סעיף ו
 <strong>רבי שמעון אומר</strong><br> קסבר שותפין נינהו בגוף השור, ועל שניהן לשמרו, וכשחזר והזיק, אף שתפסו ניזק קמא, גם בעלים חייבים בנזקו, לפיכך שור וכו':
### סעיף ז
 <strong>שור שוה מאתים שנגח שור שוה מאתים ואין הנבלה יפה כלום זה נוטל מנה וזה נוטל מנה</strong><br> ניזק ראשון ובעלים:
### סעיף ח
 <strong>חזר ונגח שור אחר שוה מאתים האחרון נוטל מנה</strong><br> דמגופו משלם, יהיה ממי שיהיה:
### סעיף ט
 <strong>ושלפניו</strong><br> ניזק ב':
### סעיף י
 <strong>חמשים זוז</strong><br> מדהיה רק החצי שלו:
### סעיף יא
 <strong>דינר זהב</strong><br> כ"ה דנרי כסף לכל א', מדהיה לשניהן יחד החצי, ואף דכל שותפין חולקין הרווח או ההפסד לפי מספר השותפין ולא לפי המעות [כח"מ קע"ו ה']. שאני הכא דלא השתתפו מדעת, להכי חולקין לפי המעות [כח"מ רצ"ב י']. וקיי"ל כר"ש. ולרמב"ם ולרש"י ר"ש מיירי בלא תפסו ניזק, אבל בתפסו, הוא לבד חייב בנזקו כש"ש [ת"א]:
### סעיף יב
 <strong>מועד לקטנים</strong><br> לעגלים או לילדים, ואח"כ נגח שור או אדם גדול:
### סעיף יג
 <strong>אמרו לפני רבי יהודה</strong><br> דמדס"ל לר"י דמהני ג"י לחזרה [כפ"ב מ"ד], להכי שאלוהו כן, דאי מהני ג' ימים ליסתר העדא' גמורה לנוגח בחול ובשבת, כ"ש דמהני ג"י של חול לסתור מקצת העדאה שבשבת לחוד ולפטר אף בנגח בשבת:
### סעיף יד
 <strong>הרי שהיה מועד לשבתות</strong><br> מדבטל אז ממלאכה דעתו זחה עליו ורגיל לנגוח, ועוד מדאנשים מלובשין בגדים אחרים, אינו מכירן ונוגחן:
### סעיף טו
 <strong>משיחזור בו שלשה ימי שבתות</strong><br> בראה שוורים או אדם ג' שבתות ולא נגחן, [ועי' פ"ב מ"ד] וקמ"ל דבשבת ממלאכה בחול ג"י לא הוה חזרה, מדרגיל ליגח רק בשבת:
### סעיף טז
 <strong>שור של ישראל שנגח שור של הקדש ושל הקדש שנגח לשור של ישראל פטור</strong><br> אפילו היה מועד דשור רעהו כתיב, ומצד השכל לא נחשב כמזיק דאפילו גורם לא הוה ע"י שלא שמר:
### סעיף יז
 <strong>ושל עובד כוכבים שנגח לשור של ישראל בין תם בין מועד משלם נזק שלם</strong><br> מדאין זהירין במצות, אינם משמרין ממונם מלהזיק, ואם לא תחייבם כן יפסידו העולם:
### סעיף יח
 <strong>ושל חרש</strong><br> שנולד חרש שאינו מדבר ואינו שומע, אבל פקח ונתחרש, הוא כפקח לכל דבר:
### סעיף יט
 <strong>שוטה וקטן</strong><br> עי' מ"ש תרומות פ"א סי' ב', ג':
### סעיף כ
 <strong>שנגח שור של פקח פטור</strong><br> דמדחס רחמנא על תם שלא ישלם נזק שלם, להכי חסו גם חכמים בתם איתמי ודומיהן:
### סעיף כא
 <strong>בית דין מעמידין להן אפוטרופוס</strong><br> שישמרו, וישלם נזק שלם מקרקע יתומים כשיתיעד:
### סעיף כב
 <strong>חזר לתמותו</strong><br> דס"ל כשנשתנה רשותו, מצי בעליו השני למימר אי אתיעד בפני הייתי שומרו יפה:
### סעיף כג
 <strong>רבי יוסי אומר הרי הוא בחזקתו</strong><br> והכי קיי"ל:
### סעיף כד
 <strong>שור האצטדין</strong><br> שמלמדין אותו ליגח לשחוק:
### סעיף כה
 <strong>מועד</strong><br> משכח"ל מועד שלא נהרג מיד כשנגח הראשונים, כגון שסיכן ג' בני אדם, ומתו השתא כולן. או דמיירי שברח כל פעם כשנגח תחלה, או שהוזמו השתא העדים שהזימו עדי נגיחותיו הראשונים. [אבל אין לומר דמיירי שהרג ג' בני אדם טריפה או ג' עכו"ם, דבכה"ג ג"כ אינו נהרג השור ליתא דככה"ג ג"כ אינו נעשה מועד]:
### סעיף כו
 <strong>משלם כופר</strong><br> דמי הנהרג משלם ליורשיו:
### סעיף כז
 <strong>ותם פטור מן הכופר</strong><br> דרק במועד כתיב:
### סעיף כח
 <strong>וזה וזה חייבים מיתה</strong><br> סוקלין השור:
### סעיף כט
 <strong>וכן בבן וכן בבת</strong><br> כשנגח תינוק או תינוקת בני קיימא, אף שאינן בני מצות:
### סעיף ל
 <strong>נגח עבד או אמה</strong><br> עבדים כנענים שטבלו, וחייבים בכל עשה שאין הזמן גרמא, ובכל לא תעשה שבתורה:
### סעיף לא
 <strong>בין שהוא יפה מנה ובין שאינו יפה אלא דינר אחד</strong><br> בין שהוא תם או מועד, והשור חייב מיתה. אבל בלא טבלו, תם משלם ח"נ ומועד נ"ש, ופטור ממיתה, כאילו נגח בהמה:
### סעיף לב
 <strong>שור שהיה מתחכך בכותל</strong><br> להנאתו:
### סעיף לג
 <strong>ונפל על האדם</strong><br> ומת האדם:
### סעיף לד
 <strong>לנפלים והרג בן קיימא פטור</strong><br> ממיתה, ואפילו היה מועד, שהרג ג"פ בכה"ג שלא במתכוון, מיהו בהיה מועד בכה"ג, חייב בכופר אף שהרג שלא בכוונה [ועיי' בש"ס כאו דמ"ח ב'] ובמהר"ם לובלין, ולתוס' מדנתחכך להנאתו הוה ליה כשן דהוא מועד מתחלתו, וא"צ ג"פ. אבל אי"ל דמיירי דג"פ ראשונים הרג בכוונה כרמב"ם, דא"כ למה קאמר בש"ס דפטור דמתני' היינו ממיתה, לתחייב השתא קטלא על ג"פ ראשונים, דהרי מה"ט לא מוקי לה הש"ס נמי כשברח או כשאר אוקימתא דלעיל דמ"א א', ודו"ק]:
### סעיף לה
 <strong>שור היתומים</strong><br> שאין להם אפטרופוס:
### סעיף לו
 <strong>שור האפוטרופוס</strong><br> שור של יתומים, שעל האפטרופוס שלהן לשמרו:
### סעיף לז
 <strong>שור המדבר</strong><br> ר"ל של הפקר:
### סעיף לח
 <strong>רבי יהודה אומר שור המדבר שור ההקדש שור הגר שמת פטורים מן המיתה</strong><br> אפילו הפקירו או הקדישו או מת הגר אחר הנגיחה:
### סעיף לט
 <strong>שור שהוא יוצא להסקל</strong><br> מהב"ד שגמרו דינו להסקל:
### סעיף מ
 <strong>ואם עד שלא נגמר דינו הקדישו בעליו מוקדש</strong><br> ואף דעכ"פ נהרג. אפ"ה נ"מ דבנהנה ממנו מעל:
### סעיף מא
 <strong>מסרו</strong><br> לשור:
### סעיף מב
 <strong>ולשוכר</strong><br> ונגח אצלן. [בתורה נזכרו בסדר רבוי חיובן, דש"ח אינו חייב רק בפשיעה, ואח"כ נזכר שומר שכר דחייב גם בגניבה ואבידה, ואח"כ נקט שואל דחייב גם באונסים, ואח"כ נקט שוכר, דדמי לשואל שכל הנאות שלו, רק שנתן מעות עבור זה, אבל התנא נקטן בכל דוכתא באופן אחר, משום טעם, והכא הזכיר סמוכין ש"ח לשואל. שיש להם דמיון יחד, דש"ח פטור על הכל ושואל חייב על הכל, ועוד יש להן השתוות, דש"ח שומרו בחנם ושואל משתמשו בחנם. ואחר כך נקט שוכר וש"ש יחד, מדשווין ג"כ בדינן להתחייב רק בגניבה ואבידה, ועוד יש להן השתוות דשוכר נותן שכירות וש"ש מקבל שכירות]:
### סעיף מג
 <strong>מועד משלם נזק שלם ותם משלם חצי נזק</strong><br> ובעלים פטורי [שצ"ו ח'], ואע"ג דלעיל [סי' כ"א] אמרינן דהאפוטרופוס פטור כשיזיק, התם מדמנוהו ב"ד, אי נימא שיהא חייב מנכסיו לא יתרצה להיות אפוטרופוס [ש"ס שם]. מיהו אם מת השור פטור השומר בתם אע"ג שבין כך וכך לא ישתלם מגופו רק מהשומר, עכ"פ עיקר השיעבוד הוא על השור, אלא שהשומר צריך לפדותו כדי להחזירו לבעליו:
### סעיף מד
 <strong>קשרו בעליו במוסרה</strong><br> [ליינע], או שנעל וכו':
### סעיף מה
 <strong>ונעל בפניו כראוי</strong><br> דהיינו בדלת שעומדת ברוח מצוייה, וזו שמירה פחותה היא:
### סעיף מו
 <strong>אחד תם ואחד מועד</strong><br> אע"ג דקאמר אחד אחד אפ"ה מדקאי אפלוגתא נקט הפשוט קודם [תוס' כתובות ד"כ ב']:
### סעיף מז
 <strong>ולא ישמרנו בעליו ושמור הוא זה</strong><br> דהא דקאמר רחמנא ולא ישמרנו בעליו, ר"ל שלא שמרו כלל, הא בשמרו מקצת פטור מנזק שלם, אבל צד תמות שלו במקומה עומדת, וחייב עכ"פ ח"נ:
### סעיף מח
 <strong>רבי אליעזר אומר אין לו שמירה אלא סכין</strong><br> דאפילו בששמרו שמירה מעולה חייב, וקיי"ל כר"י, ובשמר לתם שמירה פחותה, אפילו הוציאוה לסטין אח"כ והזיקה, חייב, דכל תחילתה בפשיעה וסופה באונס שמחמת פשיעה חייב, אבל באונס שלא מחמת פשיעה כגון שחתרה ויצאה, פטור [שם], ואפ"ה חייב כל אדם לסלק מביתו כל דבר שאפשר שיזיק, ככלב רע וסולם רעוע וכדומה [שצ"ז ותכ"ז]:
## פרק ה
### סעיף א
 <strong>שור שנגח את הפרה</strong><br> מעוברת:
### סעיף ב
 <strong>ונמצא עוברה בצדה</strong><br> שניכר שנולד מת, דאל"כ לכ"ע פטור בספק נגיחה לוולד (כספ"ג לעיל) ואע"ג דאמרינן התם בש"ס דמתני' דהתם לא אתי' כסומכוס, היינו באינך בבי, בשודאי ע"י נגיחה מת, אבל בספק אם לקה בסלע לכ"ע פטור מדהו"ל ספק מת בנגיחה וליכא דררא דממונא כלל (עי' תוס' ב"מ דף ב' סע"ב):
### סעיף ג
 <strong>ואין ידוע אם עד שלא נגחה ילדה</strong><br> א"כ לא מת ע"י הנגיחה:
### סעיף ד
 <strong>אם משנגחה ילדה</strong><br> א"כ מחמת נגיחה הפילתו ומדאיירי בתם, שצריך עדים, ע"כ דמיירי דראו העדים הנגיחה ולא השגיחו אם הולד בצדה:
### סעיף ה
 <strong>ורביע נזק לולד</strong><br> דח"נ של ולד ספק הוא, וחולקין כסומכוס מיהו אנן קיי"ל בכל ספק אם נתחייבתי, אפילו תובע טוען ברי ונתבע שמא, נשבע רק היסת שא"י ופטור, ורק בבא לצאת ידי שמים חייב (ח"מ ע"ה). ואי"ל נהווי הכא כמודה במקצת הפרה, ובנזק הולד טוען א"י, ואם כן הו"ל כטוענו ק' ומודה נ' ובנ' אחרים טוען איני יודע, דאמרינן מתוך שאינו יכול לשבע משלם, י"ל דהיינו בהוה ליה למידע, משא"כ הכא לא הו"ל לידע, ולהכי דמי טפי ליורש שטוען איני יודע, דלא אמרינן גבי' מתוך שאיל"מ מה"ט:
### סעיף ו
 <strong>וכן פרה שנגחה את השור ונמצא ולדה בצדה</strong><br> הכא שנולד חי נקרא ולד, וכ"כ ברישא לענין תשלומין נקט ולד, מדהיה אפשר להיות ולד, ישלם כך:
### סעיף ז
 <strong>ואין ידוע אם עד שלא נגחה ילדה</strong><br> ועי"ז לא סייע הולד בנגיחה:
### סעיף ח
 <strong>משלם חצי נזק מן הפרה</strong><br> אם הפרה כאן, משלם ח"נ מגופה:
### סעיף ט
 <strong>ורביע נזק מן הולד</strong><br> אם אין הפרה כאן, משלם רביע נזק מהולד, דמדמסופק אם סייע בנגיחה חולקין כברישא. וה"ה באין בפרה בכדי לשלם ח"נ, משלם מהולד החצי מאותו מותר. (מהכא משמע דדוקא בולד שהוא בבטן הפרה אמרינן עובר ירך אמו, וכשנגחה בקרן, אמרינן היא וולדה נגחה אבל מצמרה שעומד לגזוז לא מחשב כגופה [כסנהדרין ט"ו א'] וכ"כ לענין ד' וה' אינו צריך לשלם ד' וה' רק מהבהמה בלי הצמר ודו"ק]:
### סעיף י
 <strong>ואם הכניס ברשות בעל חצר חייב</strong><br> לרי"ף דוקא כשקבל עליו בפירוש לשמרן, ולתוס' ורא"ש כשאמר לי' עול, עול ואנטר משמע. ודוקא בהיזק ע"י בהמת בעל החצר, אבל בהיזק הבא לו מעלמא, לכ"ע פטור, עד שיקבל עליו בפירוש לשמור (שצ"ג ושצ"ח):
### סעיף יא
 <strong>הכניס פירותיו לחצר בעל הבית שלא ברשות ואכלתן בהמתו של בעל הבית פטור</strong><br> מיהו אם נהנת משלם מה שנהנת (כלעיל פ"ב מ"ב), וקמ"ל קדירות, אע"ג דהיזק הרגל מצוי, וקמ"ל פירות אע"ג דיצרה תקפה, (כפ"א ז' ח') אפ"ה שניהן בסתמא פטור משמירתם:
### סעיף יב
 <strong>ואם הוזקה בהן בעל הפירות חייב</strong><br> ודוקא שהוחלקה בהן מדהו"ל כבור ברשות ניזק ולא ידע ניזק שכרה זה שם בור (כלקמן סי' ל"א), אבל בהוזקה ע"י שאכלתן, פטור, דבמתכוון הביא על עצמו הזיקו, ואין ראוי זה שיתחייב בכך (שם):
### סעיף יג
 <strong>או שנשכו כלבו של בעל הבית פטור</strong><br> קמ"ל דלא תימא דוקא פירות וקדירות שנוחות להתקלקל, להכי בהכניסן ברשות חייב לשמרן, אבל בהמה לא, צריכא, וקמ"ל נמי כלב, אף דרגיל לישוך כל רגל זר בחצר אפ"ה א"צ בע"ב לסלקו כשהכניס שורו שלא ברשות:
### סעיף יד
 <strong>נגח הוא שורו של בעל הבית חייב</strong><br> תם ח"נ ומועד נ"ש כבר"ה:
### סעיף טו
 <strong>נפל לבורו והבאיש מימיו חייב</strong><br> קמ"ל בהך בבא, אע"ג שנאנס בנפילה אפ"ה חייב, ודוקא בהבאישן בשעת נפילה דהו"ל מזיק ממש ולא דמי לבור אלא כהזיקה בגופו דרך הלוכה דהו"ל תולדת רגל כריש מכילתן, אבל בהבאישן אח"כ, הו"ל נבילת השור כבור, והמים הו"ל ככלים, והרי בבור פטור על היזק כלים (שם):
### סעיף טז
 <strong>היה אביו או בנו</strong><br> של בעל החצר, וה"ה שאר אדם רק אורחא דמלתא נקט:
### סעיף יז
 <strong>לתוכו משלם את הכופר</strong><br> אם היה מועד להפיל א"ע על אדם בבורות. אבל ממיתה פטור כשהרג שלא בכוונה:
### סעיף יח
 <strong>ואם הכניס ברשות בעל החצר חייב</strong><br> בנזק השור, ובהכופר:
### סעיף יט
 <strong>רבי אומר בכולן אינו חייב</strong><br> ר"ל אין בעה"ב חייב:
### סעיף כ
 <strong>עד שיקבל עליו לשמור</strong><br> מיהו בהזיקו הנכנס, ג"כ פטור, מדעכ"פ הכניס ברשות:
### סעיף כא
 <strong>שור שהיה מתכוון לחבירו והכה את האשה ויצאו ילדיה פטור מדמי ולדות</strong><br> וה"ה בהתכוון לאשה, שור פטור מדמי ולדות, ורק כופר משלם אף שלא בכוונה, זהו רק בבר קיימא ולא בולדות, רק נקט התכוון לחבירו איידי סיפא:
### סעיף כב
 <strong>ואדם שהיה מתכוון לחבירו והכה את האשה ויצאו ילדיה משלם דמי ולדות</strong><br> לבעל:
### סעיף כג
 <strong>שמין אתהאשה כמה היא יפה עד שלא ילדה</strong><br> כשעדיין מעוברת ונראת בריאת בשר:
### סעיף כד
 <strong>וכמה היא יפה משילדה</strong><br> אם היתה יולדת כראוי, אבל מה שנפחת דמים, ע"י שהוכחש גופה ע"י הכאה, זהו נזק. דלרש"י חולקין בו הבעל והאשה (כרפ"ו דכתובות), ולדידן דוקא בקטיעת אבר חולקין, אבל הכחשת הגוף, כולו לאשה, ורק השבת בעודה בחוליה ישלם לבעל [ח"מ תכ"ג]:
### סעיף כה
 <strong>אמר רבן שמעון בן גמליאל אם כן</strong><br> דכך שמין:
### סעיף כו
 <strong>משהאשה יולדת משבחת</strong><br> ר"ל לפעמים משבחת, והיינו כשהיא מבכרת לפעמים מסתכנת בלידתה והאיך ישמוה למבכרת:
### סעיף כז
 <strong>ואם אין לה בעל נותן ליורשיו</strong><br> של בעל:
### סעיף כח
 <strong>או גיורת</strong><br> דאלו מסתמא נשואות לגר ומשוחרר דומיהון, ומת הבעל:
### סעיף כט
 <strong>פטור</strong><br> דגר שמת בלי בנים שהורתן בקדושה, כל הקודם לזכות בנכסיו זכה:
### סעיף ל
 <strong>ופתחו לרשות הרבים</strong><br> וכ"ש בחפרו בר"ה ופתחו בר"ה:
### סעיף לא
 <strong>ברשות היחיד ופתחו לרשות היחיד אחר</strong><br> ר"ל רה"י אחרת ששייך לו, ואיידי דאחרינא נקט נמי הא. או דמיירי שפתחו לרה"י של אחר ולא נודע לבעל החצר דאל"כ על בעל החצר רמיא למלאותו:
### סעיף לב
 <strong>חייב</strong><br> וכשפתחו לרה"י, מיירי שהפקיר הרשות שפה הבור לתוכו, דאל"כ מצי למימר לניזק מה בעית ברשותי, ומיירי ג"כ שלא הפקיר הבור, דהרי אין לבור בעלים, ואין לחייבו על שחפרו בתחלה כחופר בור בר"ה, דהכא ברשות חפר [ת"י]:
### סעיף לג
 <strong>אחד החופר בור</strong><br> עגול:
### סעיף לד
 <strong>שיח</strong><br> ארוך וקצר:
### סעיף לה
 <strong>ומערה</strong><br> מקורה:
### סעיף לו
 <strong>חריצין</strong><br> מרובע ואינו מקורה:
### סעיף לז
 <strong>ונעיצין</strong><br> רחב למעלה וקצר למטה אפ"ה אית ביה הבלה, וחייב כשעמוק י"ט:
### סעיף לח
 <strong>מה בור שיש בו כדי להמית עשרה טפחים</strong><br> דסתם בור עמוק י"ט:
### סעיף לט
 <strong>ואם הוזק בו חייב</strong><br> משא"כ לענין מיתה, הו"ל כאונס, שאינו מצוי שימות כשאינו עמוק י"ט. ומה"ט כשעמקו אינו יותר מרחבו, שאין בו הבל, אז אפילו עמוק י"ט ומתה הבהמה, פטור, ומיהו במתה מחמת חבטה, גם בכה"ג חייב, דחיוב בור הוא בין במתה בחבטה או בהבל [שם]:
### סעיף מ
 <strong>בור של שני שותפין</strong><br> שהיה ברשותן, והפקירו הרשות ולא הבור, כלעיל ל"ב:
### סעיף מא
 <strong>עבר עליו הראשון ולא כסהו והשני ולא כסהו השני חייב</strong><br> מיירי שמסר הראשון להב' הכסוי לכסותו, דנעשה שני שומר עליו, דאל"כ הראשון חייב דמדהוא גילהו ולא כסהו כבר רמי חיובא עליה לבד, ולא פקע תו כשעבר עליו גם השני, וי"א דבכה"ג שניהן חייבין [שם]:
### סעיף מב
 <strong>השני חייב</strong><br> עד שיודיע לראשון שהבור מגולה, וישהה בכדי שיכול ראשון לעשות כסוי כראוי, ואחר זמן כזה שניהן חייבין, וי"א דגם לשני נותנין זמן בכדי שיוכל לעשות כסוי כראוי, וקודם זמן זה שניהן פטורים, ויש אומרים דלשני אין נותנין זמן, מדפשע דהו"ל להושיב שם שומר עד שיביא הכסוי [שם]:
### סעיף מג
 <strong>כסהו כראוי</strong><br> והתליע הכסוי מתוכו ועי"ז לא ידע:
### סעיף מד
 <strong>ונפל לתוכו שור או חמור ומת פטור</strong><br> אפי' היה רק כסוי כראוי לשוורים ולא לגמלים, ושכיחי גמלים, לא אמרי' דהו"ל תחלתו בפשיעה לגבי גמלים, וסופו באונס, שע"י שהתליע נפל שם השור. דעכ"פ גם תחלתו בפשיעה וסופו באונס אינו חייב רק כשבא האונס מחמת הפשיעה [כלעיל פ"ד מ"ח] וי"א דגם בכה"ג דוקא באם היו עוברים הגמלים, היו נופלים עם הכסוי, דאז לא פשע כלל לגבי שוורים, דמאחר שיפול הכסוי, לא יעברו שם שוורים פקחים, אבל אם שכשיעברו גמלים, רק יתרועע הכסוי, וכשיעברו אח"כ השוורים יפלו, א"כ פשע גם לגבי שוורים [שם]:
### סעיף מה
 <strong>לא כסהו כראוי ונפל לתוכו שור או חמור ומת חייב</strong><br> מיירי באינו ראוי לגמלים המצויין שם רק לשוורים, ואתו גמלים וארעוהו לכסוי, ואתו שוורים ונפלו בו, דכה"ג חייב, דפושע הוא, כשלא התרועע הכסוי ע"י התלעה מתוכו, ולי"א הנ"ל גם בכה"ג חייב:
### סעיף מו
 <strong>נפל לפניו מקול הכרייה</strong><br> שהיה בור חפור כבר, ובא אדם לתוכו להעמיקו או להרחיבו, ונבעת השור מקול הכרייה ונפל לפניו לתוכו:
### סעיף מז
 <strong>חייב</strong><br> ולא אמרינן לא ע"י בור נפל, רק מדנבעת, וזה גרמא בעלמא הוא, עכ"פ בבור נמצא הנזק:
### סעיף מח
 <strong>לאחריו מקול הכרייה</strong><br> שנתבהל ונפל חוץ לבור ונ"ל דה"ה בנפל ע"י הקול לבור אחר שבצד זה הבור, עכ"פ ע"י גרמא נפל לתוכה:
### סעיף מט
 <strong>פטור</strong><br> דגרמא הוא:
### סעיף נ
 <strong>נפל לתוכו שור וכליו ונשתברו</strong><br> העול והמחרישה:
### סעיף נא
 <strong>חמור וכליו ונתקרעו</strong><br> המרדעת והמתג:
### סעיף נב
 <strong>חייב על הבהמה ופטור על הכלים</strong><br> דכתיב ונפל שמה שור, למעוטי אדם, או חמור, למעוטי כלים או מאכלים [כפ"ה סי' ט"ו], ור"ל מדלא כתיב ונפל שמה דבר. מיהו באדם דוקא במת פטור, אבל בנזקיו חייב, אבל *) בכלים אע"ג ששבירתן זו היא מיתתן, אפ"ה פטור אפילו בהוזקו:
### סעיף נג
 <strong>נפל לתוכו שור</strong><br> שהוא חרש וכו':
### סעיף נד
 <strong>וקטן</strong><br> או שהוא סומא או מהלך בלילה:
### סעיף נה
 <strong>חייב</strong><br> אבל שור פקח וביום, פטור, דהו"ל לעיוני:
### סעיף נו
 <strong>בן או בת</strong><br> אף דלקטנים א"א לעיוני וכ"ש בנפל לשם גדול ומת:
### סעיף נז
 <strong>עבד או אמה</strong><br> אף דדומה לחמור:
### סעיף נח
 <strong>אחד שור ואחד כל בהמה</strong><br> שוין לנפילת וכו':
### סעיף נט
 <strong>ולהפרשת הר סיני</strong><br> שהיו אסורים לעלות בהר בשעת מתן תורה, [ונ"ל דנ"מ באמר הריני מקדיש מבהמתי מין שהופרש בסיני, וכדאמרינן דכוותה בש"ס (חגיגה ד"ו כ')]:
### סעיף ס
 <strong>ולתשלומי כפל</strong><br> בגנב, או שומר שטוען בשקר שנגנב:
### סעיף סא
 <strong>לפריקה</strong><br> כשרואה בהמת חבירו רובצת תחת משאה, והוא בקרוב לה רס"ו אמה וד' טפחים, חייב לעזור לפרוק המשא בחנם [ח"מ רע"ב]:
### סעיף סב
 <strong>לחסימה</strong><br> לא תחסום שור בדישו:
### סעיף סג
 <strong>לכלאים</strong><br> שלא ירביע ב' מינין יחד, ושלא יחרוש בהן יחד:
### סעיף סד
 <strong>ולשבת</strong><br> לענין שביתת בהמתו בשבת. ותנח ושייר, נזקין, וסירוס, שאסור לסרס שום מין, מיהו בסירס זכר לוקה, ובסירס נקיבה פטור אבל אסור [אה"ע ה' סי"א], ושייר נמי טעונה, דפריקה בחנם, וטעינה בשכר [כח"מ רע"ב]:
### סעיף סה
 <strong>וכן חיה ועוף כיוצא בהן</strong><br> וה"ה דגים, וכש"ס כאן:
### סעיף סו
 <strong>אם כן למה נאמר שור או חמור אלא שדבר הכתוב בהווה</strong><br> ר"ל ברגיל:
## פרק ו
### סעיף א
 <strong>הכונס צאן לדיר</strong><br> הא הו"ל למתני לעיל גבי מילי דשור, רק איידי דתנא נפל לבור והבאיש מימיו, תנא בתרה כל מילי דבור, והשתא הדר למילי דשור:
### סעיף ב
 <strong>ונעל בפניה כראוי</strong><br> בדלח שיכולה לעמוד ברוח מצוייה, דשן ורגל שהן מועדין מיד די להן בשמירה פחותה כזו, כמו קרן מועדת [ח"מ שצ"ו]:
### סעיף ג
 <strong>ויצאה והזיקה פטור</strong><br> כשלא ידע שיצאה:
### סעיף ד
 <strong>נפרצה</strong><br> הבהמה, או שנפל הכותל מעצמו:
### סעיף ה
 <strong>בלילה</strong><br> אפילו ידע שנפל הכותל, אינו חייב לבקשה בלילה, אבל ביום מסתמא שמע, דכותל שנפל קלא אית ליה וחייב, משא"כ בדלת ברישא לית ליה קלא שנפתחה, ולהכי פטור:
### סעיף ו
 <strong>או שפרצוה לסטים</strong><br> בלילה:
### סעיף ז
 <strong>ויצאה והזיקה פטור</strong><br> ונקט לסטין לאשמעינן דבכה"ג רק הוא פטור אבל לסטין חייבין. וי"א דגם לסטין פטורים דמדלא הוציאוה הו"ל רק גרמא [שם]. והיינו דקמ"ל לסטין, דגם הם פטורין:
### סעיף ח
 <strong>הוציאוה לסטים</strong><br> אפילו לא הוציאוה ממש רק הכישוה במקל או משכוה, כדי לקנותה, אף דב' אלו אין קונין שלא בפני בעלים רק כשצוו כן (כח"מ קצ"ז ג'), אפ"ה גזלן מיד קני לה בזה, וחייב בנזקיה:
### סעיף ט
 <strong>הניחה בחמה</strong><br> דמצטערת בהשמש:
### סעיף י
 <strong>ויצאה והזיקה חייב</strong><br> אפילו חתרה ויצאה, מדהו"ל תחלתה בפשיעה, דמחמת החמה תפרץ הדלת הפחותה, וסופה באונס, שמחמת הצער חתרה [שצ"ו]:
### סעיף יא
 <strong>מסרה לרועה נכנס רועה תחתיו</strong><br> אף שמסרה הרועה לרועה אחר שתחתיו, אפ"ה רועה ראשון פטור, וה"ה בכל שומר שמסר לאשתו, לבניו או לבני ביתו גדולים, הוא פטור והן חייבים. אבל במסר לשומר אחר, חייב הראשון אם לא הביא השני ראיה שלא פשע [רצ"א כ"א, ושצ"ו ט']:
### סעיף יב
 <strong>נפלה לגינה</strong><br> מרשות בעליה או מר"ה שהיו גבוהים מהגינה:
### סעיף יג
 <strong>ונהנית</strong><br> ע"י אכילתה שם, או ע"י שנפלה על ירקות רכים לשם:
### סעיף יד
 <strong>משלמת מה שנהנית</strong><br> ודוקא בהוחלקה, אבל בדחפוה חברותיה, משלמת מה שהזיקה דפשע דהו"ל להעבירן א' א' שם שלא ידחפו זא"ז [ואילה"ק א"כ לאשמעינן בסיפא רביתא, דאפילו בדחיפה משלם הזיקה, נ"ל משום דלא פסיקא ליה, דבדחיפה יש חילוק, בא"א לו להעבירן א' וא' פטור (כב"מ צ"ו א'). וי"א דגם דחיפה הו"ל כאונס (שצ"ד)]:
### סעיף טו
 <strong>שמין בית סאה</strong><br> הוא נ' על נ' אמה:
### סעיף טז
 <strong>באותה שדה כמה היתה יפה</strong><br> קודם שאכלה הערוגה שבבית סאה:
### סעיף יז
 <strong>וכמה היא יפה</strong><br> אחר שאכלה הערוגה. דבשומא כה"ג לא משלם כל שווייה של הערוגה דהקונה בית סאה אינו מדקדק בהפסד ערוגה א' רק מעט, [כך כתב רש"י. ולרבעתוס' שהקשו כמה קו' לרש"י כתבו דה"פ שמין בית סאה שאכלה בצירוף אותה שדה כולה, ולא פירשה משנתנו אגב כמה משערינן. אמנם מה שחזרו והקשו גם על זה, דוכי אפשר לבהמה שתאכל כ"כ ביום א'. ותירצו דבית סאה דהכא אינו נ' על נ' אמה רק סאה פירות, לפע"ד בית סאה לא משמע כן. אלא י"ל קושיתם, דעכ"פ אפשר שתשחית בית סאה ממש ברגליה]:
### סעיף יח
 <strong>רבי שמעון אומר אכלה פירות גמורים</strong><br> שנתבשלו כל צרכן:
### סעיף יט
 <strong>משלמת פירות גמורים</strong><br> ככל שיווי הערוגה שאכלה:
### סעיף כ
 <strong>אם סאתים סאתים</strong><br> דס"ל דוקא בלא נגמרו הפירות ישמוה באגב, וקיי"ל כותיה בפירות גמורים, דכיון דגמורים הן מה לי תלושין מה לי מחוברין, למה ישמוה באגב, ובאינן גמורים ישערו קלח אגב ס' קלחין [שם]:
### סעיף כא
 <strong>בעל הגדיש חייב</strong><br> ודוקא בהוחלקה בהן, [וכלעיל פ"ה סי' י"ב] רק קמ"ל הכא דאפילו בשדה שאין גדר סביבו צריך נטילת רשות:
### סעיף כב
 <strong>ואם הגדיש ברשות בעל השדה חייב</strong><br> ודוקא ביש שם עוד גדושין ששומר ממונה עליהן, להכי כשא"ל השומר עול, הו"ל כא"ל עול ואנטר, אבל בשאר אדם, פטור. עד שיאמר לו בפירוש עול ואנטר [שצ"ג]. וקמ"ל הכא דבכה"ג אפילו רבי מודה [עי' פ"ה מ"ג]:
### סעיף כג
 <strong>פטור בדיני אדם</strong><br> דאינן בדין שליחות, ודוקא במסר להן גחלת ולבוה, אבל במסר להן שלהבת, חייב (תי"ח):
### סעיף כד
 <strong>שלח ביד פקח הפקח חייב</strong><br> דאין שליח לדבר עבירה שיתחייב שולחו כשהשליח בר חיובא. וי"א דאפילו לא ידע השליח שעושה עבירה, פטור המשלח (קפ"ב ושמ"ח ח'). מיהו בהניח שומר לשמור האש, השומר חייב (תי"ח):
### סעיף כה
 <strong>המביא את העצים חייב</strong><br> ואילה"ק מ"ש לענין שבת דאמרינן דכולן חייבים (כביצה ל"ד א'). י"ל התם אינו חייב משום ההבערה רק משום הבישול שנעשה ממילא אחר כך, רק שהאדם הכין הבישול, והרי כולן הכינו שיתבשל להכי כולן חייבים. אבל הכא אינו חייב משום הכנה, מדהו"ל רק גרמא. ורק אשו משום חצו חייב. והרי אור בלי עצים לא היה מתלהב למרחוק ואין כאן משום חצו (ועי' ש"ס כאן ד"ס א' ודו"ק):
### סעיף כו
 <strong>בא אחר וליבה</strong><br> נפח והעלה השלהבת ששרפה:
### סעיף כז
 <strong>ליבתה הרוח כולן פטורין</strong><br> ודוקא רוח שאינו מצוי. אבל ברוח מצוייה תמיד, האחרון חייב [שם] ונ"ל דהיינו רישא דמשנתינו:
### סעיף כח
 <strong>או עפר</strong><br> שקלקלה נירו:
### סעיף כט
 <strong>כי תצא אש ומצאה קוצים ונאכל גדיש או הקמה או השדה</strong><br> משמע שהופסד גוף הקרקע:
### סעיף ל
 <strong>עברה גדר שהוא גבוה ארבע אמות</strong><br> למעלה מעצי הדליקה:
### סעיף לא
 <strong>או דרך הרבים</strong><br> רחב ט"ז אמה:
### סעיף לב
 <strong>או נהר</strong><br> בשיש בו מים סגי ברחב ח' אמות, וי"א דאפילו אין בו מים, מדמצוי שם מים, יש בו רטיבות המעכב האש לעבור וסגי בח' אמות, וביש בו מים בכל שהוא סגי [שם]:
### סעיף לג
 <strong>המדליק בתוך שלו</strong><br> לעיל נמי מיירי דוקא בהדליק בתוך שלו. דבהדליק בשל חבירו. אפילו עברה גדר גבוה כמה, חייב, רק נקט הכא בתוך שלו. דרצה להודיענו טעם הדבר. דהכא דאין הפסק, טעם הפטור הוא מדהדליק בשלו:
### סעיף לד
 <strong>רבי אלעזר בן עזריה אומר רואין אותו כאילו הוא באמצע בית כור</strong><br> הוא רע"ד על רע"ד אמה בקירוב. ויהיה לפ"ז לכל צד קל"ז אמה:
### סעיף לה
 <strong>רבי אליעזר אומר ששה עשר אמות</strong><br> לכל צד:
### סעיף לו
 <strong>כדרך רשות הרבים</strong><br> קמ"ל דמתני' דלעיל דאמר ט"ז אמה, ר"א היא:
### סעיף לז
 <strong>שלם ישלם המבעיר את הבערה הכל לפי הדליקה</strong><br> דכשהלהב גדול עוברת אפילו אלף אמה, והכי קיי"ל [שם]:
### סעיף לח
 <strong>המדליק את הגדיש</strong><br> שהדליק בשלו ועברה לשל חבירו:
### סעיף לט
 <strong>או של שעורים</strong><br> דטמון פטור באש, דכתיב או הקמה, דוקא כקמה שהוא בגלוי, ואפילו מוריגין וכלי הבקר שדרך להטמין בקמה פטור, ומשלם רק כאילו היה מקומן אותו דבר שהיו טמונים בו. ולר"י חייב בטמון באש, אפילו בארנקי שאין דרך להטמינו בגדיש:
### סעיף מ
 <strong>היה גדי כפות לו</strong><br> בגדיש, שאנו יכול לברוח:
### סעיף מא
 <strong>ועבד</strong><br> וגם עבד וכו' וה"ה שאר אדם ושאר דברים רק נקט הנהו, מדמצויין בגורן:
### סעיף מב
 <strong>סמוך לו</strong><br> שיכול לברוח:
### סעיף מג
 <strong>ונשרף עמו חייב</strong><br> בתשלומי הגדי שלא יכול לברוח, והו"ל כשרפו בידים, ואי"ל דנפטר מתשלומי הגדי משום קלב"ס מהעבד, ליתא, דהרי פטור ממיתה עבור העבד, מדהיה יכול לברוח [והא דנקט הך הכא גבי טמון באש, קמ"ל אף דלרבנן פטור טמון באש דבעינן דומיא דקמה, סד"א כיון דאין דרך גדי להיות כפות בגורן, כל מידי דלא אורחא לאו דומיא דקמה הוא, קמ"ל דאפ"ה מחייבי רבנן מדעכ"פ רגיל להיות שם שלא כפות [תוס' ב"ק כ"ב ב']:
### סעיף מד
 <strong>עבד כפות לו</strong><br> אפילו היה הגדי נמי כפות, או שהיה הגדי סמוך וכו':
### סעיף מה
 <strong>וגדי סמוך לו</strong><br> אפילו היה העבד נמי סמוך לו:
### סעיף מו
 <strong>ונשרף עמו פטור</strong><br> מתשלומין, דבעבד כפות חייב מיתה, ופטור מה"ט מתשלומי גדי משום קלב"ם, ובגדי סמוך פטור מדהיה יכול לברוח, אף שאין בו דעת:
### סעיף מז
 <strong>ומודים חכמים לרבי יהודה במדליק את הבירה</strong><br> פלטין [ולהכי נקט פלטין, מדדרך להיות שם ארנקי, לומר דבהך ארנקי מודו רבנן לר"י דחייב]:
### סעיף מח
 <strong>שכן דרך בני אדם להניח בבתים</strong><br> דלרבנן תרתי בעי, שהדליק בשל חבירו, ורגיל להניח שם הטמון, אז חייב על הטמון באש, ולהכי גם בגורן שהדליקו, אם היא של חבירו משלם מה שרגיל להטמין שם, ככלי בקר ומוריגים. ולר"י בין במדליק בשלו או בשל חבירו, חייב אפילו על האינו רגיל להטמין שם, כארנקי, וקיי"ל כחכמים [שם]:
### סעיף מט
 <strong>גץ</strong><br> נצוץ אש. ולערוך ר"ל פרור קטן ממתכות:
### סעיף נ
 <strong>שיצא מתחת הפטיש והזיק חייב</strong><br> דהו"ל כזורק חץ, ואדם מועד לעולם:
### סעיף נא
 <strong>בעל הגמל חייב</strong><br> מדהרבה במשאה. וי"א דדוקא בהדליק כל הבירה בבת אחת, דאל"כ משלם רק על מקום שהדליק נזק שלם, ועל השאר ח"נ, וכלעיל [פ"ב מ"ג, ועח"מ תי"ח י"ב]:
### סעיף נב
 <strong>רבי יהודה אומר בנר חנוכה פטור</strong><br> דברשות קעביד, דמצוה להניחו בר"ה, ולמטה מי' טפחים, ולא היה יכול להגביהו למעלה מגמל ורוכבו, ועדיף טפי מרשות קעביד דלעיל [פ"ג מ"ב וג'], דהתם אפ"ה חייב. דשאני הכא דאיכא מצוה. ולרבנן הכא אפ"ה חייב, דהיה לו לשמור הנר. ואילה"ק מלעיל [פ"ג מ"ו]. דהתם במרוצתו א"א שישמור א"ע:
## פרק ז
### סעיף א
 <strong>מרובה מדת תשלומי כפל ממדת תשלומי ארבעה וחמשה</strong><br> לאחר שפירש התנא דיני ד' אבות נזיקין, שחייב עליהן אף שלא התכוון להזיקו' נקט השתא דיני גנב שהתכוון להפסיד ממון חבירו כדי להרוויח ע"י זה, והדר נקט החובל [פ"ח] שהתכוון להזיק גם כן להנאת עצמו, והדר נקט הגוזל [פ"ט] שמתכוון להפסיד ממון חבירו כדי להרוויח עי"ז, ודמי לחובל שידע הניזק מי הוא המזיקו, ולא נקט גנב וגזלן בהדי הדדי, מדבעי למנקט היותר חמור תחלה תחלה, דגנב משלם ד' וה' וחובל חייב בה' דברים, אבל גזלן אינו משלם רק הקרן, והדר נקט הגוזל ומאכיל [פ"י] דכולהו רק אביזר' דגזל:
### סעיף ב
 <strong>כי יגנוב איש שור או שה וטבחו או מכרו וגו'</strong><br> ולא ילפינן שור שור משבת [כפ"ה מ"ז]. היינו משום דכפל בו קרא, דכתי' כי יגנוב איש שור או שה וגו' ישלם תחת השור וגו' תחת השה, והרי סגי למכתב כי יגנוב איש שור וטבחו, ה' בקר ישלם תחתיו, וד' צאן תחת השה. ש"מ שור ושה דוקא:
### סעיף ג
 <strong>גנב על פי שנים</strong><br> ר"ל שיש ב' עדים שגנב:
### סעיף ד
 <strong>וטבח ומכר על פיהם או על פי שנים אחרים משלם תשלומי ארבעה וחמשה</strong><br> קמ"ל דלא הוה עדות טביחה חצי דבר, מדצריכי עדי טביחה לעדות גניבה. דעכ"פ עדות גניבה א"צ לעדות טביחה:
### סעיף ה
 <strong>גנב ומבר בשבת</strong><br> אבל בטבח, בסקילה הוא, ואינו משלם בעד הטביחה. דקלב"ם:
### סעיף ו
 <strong>גנב וטבח ביום הכפורים</strong><br> שהוא בכרת, וכגון דלא אתרו ביה, דאז דינו כחייבי מלקות שוגגין דחייבי' בתשלומין, אבל חייבי מיתה, אפילו שוגגין פטורים מתשלומין:
### סעיף ז
 <strong>גנב משל אביו וטבח ומכר ואחר כך</strong><br> אע"ג שאח"כ וכו':
### סעיף ח
 <strong>מת אביו</strong><br> בכה"ג פשיטא דחייב, מדנתחייב כבר קודם שמת אביו וקודם שהקדיש, רק משום סיפא דטבח אח"כ, נקט נמי רישא:
### סעיף ט
 <strong>גנב וטבח לרפואה</strong><br> וכ"ש מכר לרפואה:
### סעיף י
 <strong>השוחט חולין בעזרה</strong><br> אע"ג דמדשחט ביה פורתא נאסר בהנאה, וכדגמר השחיטה לאו דמריה קטבח, אפ"ה משכח"ל ששחט חצי סימנין בחוץ, וגמר רובן בפנים:
### סעיף יא
 <strong>רבי שמעון פוטר בשני אלו</strong><br> בטריפה ובחולין בעזרה דס"ל שחיטה שאינה ראוייה, לא שמה שחיטה:
### סעיף יב
 <strong>גנב על פי שנים וטבח ומכר על פיהם ונמצאו זוממין משלמין הכל</strong><br> מיירי בהוזם תחילה עדי טביחה, דבהוזמו תחלה עדי גניבה, כבר בטלה עדות טביחה, דדלמא בעלים מכרוהו לו, או התכוון להזיקו וכי מתזמי אח"כ אמאי ישלמו הרי לא חייבוהו כלום, דאע"ג דכשיבואו עדים אח"כ שאותה בהמה שיראוה השתא טבוחה ראו הם שגנבה, עכ"פ כיון שכשהעידו המוזמין על הטביחה, עדיין לא היה עדות על הגניבה, הרי לא חייבוהו הם כלל על הטביחה, ולפ"ז אם היו ב' כתות עדים, והעידו כת א' תחלה על הטביחה, ואח"כ העידו כת ב' שזה הנטבח ראו כגנבו, פטורים כת ראשונה שהוזמו מג' וד', וגם כת שנייה כשהוזמו אינן משלמין רק כפל, דהרי לא העידו שטבחו הוא בעצמו:
### סעיף יג
 <strong>בטל העדות שניה</strong><br> וישלם הוא כפל והן פטורים, עד שיוזמו שניהם יחדו:
### סעיף יד
 <strong>שאם אין גניבה אין טביחה ואין מכירה</strong><br> והוא והן פטורים, אפילו אח"כ הוזמו גם האחרונים, אמרינן כלעיל סי' י"ב. וכ"ש כשהוזמו ב' הראשוני' תחלה דפטורים האחרונים רק דבכה"ג הראשונים חייבים כפל:
### סעיף טו
 <strong>משלם תשלומי כפל ואינו משלם תשלומי ארבעה וחמשה</strong><br> מלתא דפשיטא היא, רק קמ"ל עצמו דומיא דע"א, מה ע"א כשיבוא עוד עד אח"כ מצטרף בהדיה וחייב, עצמו נמי אי אתו עדים בתר הודאתו חייב, דמודה בקנס ואח"כ באו עדים חייב. והני מילי, בהודה שטבח אחר שהעידו שגנב, שלא חייב עצמו בהודאתו כלום דאז הוה ממש דומיא דעד א' דג"כ אינו מחייבו כלל, אבל בהודה שגנב, אף שאח"כ באו עדים שגנב, פטור מכפל, מדהתחייב א"ע בהודאתו בקרן:
### סעיף טז
 <strong>גנב וטבח בשבת</strong><br> דחייב מיתה וקלב"ם אפי' בשוגג פטור מתשלומין:
### סעיף יז
 <strong>גנב משל אביו ומת אביו</strong><br> והוא יורש, ואף שיש ג"כ שאר יורשין, עכ"פ לא הוה טביחה כולה באיסור, וה"ה א' משותפין שגנב וטבח וכמשנה ה':
### סעיף יח
 <strong>גנב והקדיש</strong><br> אחר יאוש, דאז חל ההקדש ע"י יאוש ושנוי רשות, ולאו דמרי' קטבח. ואי"ל להוה ההקדש גופא כמכירה, וכמתנה שדינה בכל דוכתא כמכירה, דחייב עליהו. י"ל הקדש שאני דעדיין שם מקדישו עליו אחר שהקדישו, משא"כ במכירה ומתנה, ואפשר דגם במתנה פטור וכלקמן סי' ל"ה:
### סעיף יט
 <strong>רבי שמעון אומר</strong><br> ר"ש לאו אגנב והקדיש פליג, רק אהא דאמרינן בעלמא גנב הקדש מבעליה פטור מכפל ומד' וה', ועלה קאמ' ר"ש וכו':
### סעיף כ
 <strong>קדשים שחייב באחריותם</strong><br> בדקאמר הרי זה עלי קרבן:
### סעיף כא
 <strong>משלם תשלומי ארבעה וחמשה</strong><br> דמדחייבים בעלים באחריותן, שלהן גנב וטבח. ודוקא בשחטן הגנב עצמו תמימין בפנים לשם בעלים, רק שנשפך הדם שעי"ז לא חזר קרן לבעליו, דעכ"פ בשעת שחיטה ראוייה היתה, דכל העומד לזרוק כזרוק דמי, או שהוקדש בעל מום, ושחטו הגנב בחוץ, דאז אף שלא נפדה כפדוי דמי, אבל בשחטה תמימה בחוץ, או ששחטה בפנים ונפסלה בשחיטה, הו"ל שחיטה שאינה ראויי' כלעיל סי' י"א [וכ"כ נקדה הקדשו למומו ושחטה בחוץ, אף לר"ש צריך העמדה והערכה, ומדנשחטה אינה יכולה לעמוד [רש"י]:
### סעיף כב
 <strong>שאין חייב באחריותם</strong><br> דאמר הרי זו קרבן:
### סעיף כג
 <strong>מכרו</strong><br> הגנב:
### סעיף כד
 <strong>חוץ מאחד ממאה שבו</strong><br> מדבר הניתר עמה בשחיטה:
### סעיף כה
 <strong>או שהיתה לו בו שותפות</strong><br> קודם שגנבו, דלא הוה טביחה כולה באיסור. ואף דכבר שמעינן לה מלעיל סי' י"ז. י"ל התם יש לו שותפות בכל הבהמה. וקמ"ל הכא אף דשותפתו רק באבר א':
### סעיף כו
 <strong>השוחט ונתנבלה בידו</strong><br> אף שלא מדעת והוא נתכוון לשחוט:
### סעיף כז
 <strong>הנוחר</strong><br> קרעה מנחירים עד הלב:
### סעיף כח
 <strong>והמעקר</strong><br> עקר הסימנים, וכל אלו אפילו שחיטה שאינה ראוייה לא הוו:
### סעיף כט
 <strong>וטבח ומכר חוץ מרשותם</strong><br> אפילו בר"ה דמשיכה לא קני שם [כח"מ קצ"ח ט']. הכא להתחייב באונסיה קני [נ"י]. ולתוס' מיירי רק במשכה לסימטא, דשם קני משיכה:
### סעיף ל
 <strong>פטור</strong><br> כשלא הגביהו קודם טביחה:
### סעיף לא
 <strong>פטור</strong><br> מכפל:
### סעיף לב
 <strong>הגביהו</strong><br> והרי הגבהה קונה בכל מקום:
### סעיף לג
 <strong>או שהוציאו מרשות הבעלים ומת</strong><br> אע"ג שמת:
### סעיף לד
 <strong>לבכורות בנו</strong><br> בעד ה' סלעים שחייב לכהן בבכורו:
### סעיף לה
 <strong>לנושא שכר ולשוכר</strong><br> ובכולן אינו חייב משום מוכר, ואפילו בנתנו הגנב במתנה, אע"ג דמתנה כמכר [כמגילה כ"ו ב'] ה"מ לענין הפקעת קדושה, אבל הכא רק על מכירה חייבה תורה ולא על מתנה, וכ"כ בנדר על מכירה מותר במתנה:
### סעיף לו
 <strong>והיה</strong><br> הכהן או הבע"ח או השומר:
### סעיף לז
 <strong>פטור</strong><br> הגנב או אותן הנ"ל שנתנן לו:
### סעיף לח
 <strong>חייב</strong><br> השליח של הגנב חייב לשלם לבעלים. ולי"א [לעיל פ"ו סי' כ"ד] דבר דעת שלא ידע שחוטא מתחייב שולחו, קאי חייב ופטור הכא אגנב ולרמב"ם הכא מיירי אף בידע שליח שהוא גנוב, וקאי חייב ופטור הכא על השליח, דלא מחשבו גונב אחר גנב, מדהוציאוהו הן מבית בעלים. מיהו לראב"ד לא מיירי הכא מגנב כלל, רק מיירי בנתנה הבעלים לכהן ולבע"ח ושומר, ואף דבכה"ג לא שייך חייב ופטור לגבי כהן ובע"ח, נקט חייב אגב שומר, ובכהן ובבע"ח ר"ל הפסיד ולא הפסיד:
### סעיף לט
 <strong>אין מגדלין בהמה דקה בארץ ישראל</strong><br> מפני יישוב א"י, ואפילו לגדלה בביתו אסור, מדמפסדת באכילתה הזרעים, ותו שמא תצא ותפסיד שדות אחרים, והא דלא גזרו מה"ט נמי בגסה. היינו טעמא מדצריכה הרבה למלאכה, גם אינן מרובין כל כך כצאן, ואפשר להשגיח עליהן יפה. מיהו ביערות מותר לגדל גם דקה. והאידנא שאין א"י בידינו, בכל מקום שרי [ת"ט]:
### סעיף מ
 <strong>אבל מגדלין בסוריא</strong><br> היא [זיריען] שכבש דוד, ולא חיישינן כל כך ליישובה:
### סעיף מא
 <strong>אין מגדלין תרנגולים בירושלם מפני הקדשים</strong><br> דמצויין שם בכל העיר בשר קדשים קלים, והתרנגולים מנקרין באשפה, ושמא יחטטו משם בשר כעדשה משרץ, ויטמאו בה הקדשים וקודם רבי נשנית משנה זו:
### סעיף מב
 <strong>ולא כהנים בארץ ישראל</strong><br> לא יגדילו תרנגולים:
### סעיף מג
 <strong>מפני הטהרות</strong><br> מדאוכלי' תרומה צריכים לשמור כליהן בטהרה [ונ"ל דלהכי קאמר מפני הטהרות ולא מפני התרומה דקמ"ל אפילו אין תרומה השתא בביתם]:
### סעיף מד
 <strong>אין מגדלין חזירים בכל מקום</strong><br> גזרו כך, דכשצרו הורקנס וארסתובלס זע"ז, היו רגילין אותן שבחוץ להעלות לאותן שבפנים בכל יום בהמות לתמידין, מדכלו הבהמות בעיר, פעם א' העלו להן חזיר, כדי לעשותן לשחוק ולקלוס, ולבשה חרדה עי"ז לכל יראי ה' שבארץ ישראל, על שביזו כל כך עבודת ביהמ"ק, ולהכי גזרו כך [ולמהרש"א סוטה דמ"ט, כל זה משל הוא, דמלכות רומי נמשלת לחזיר, ור"ל שע"י ב' אחיו הללו נתגלגל הדבר ששלחו רומיים יד בחומת ירושלים, ובטלה העבודה עי"ז מביהמ"ק בעוונינו, ונאבדה א"י ממנו. ונ"ל ראיה לדבריו דרומי נמשל לחזיר [כפסחים קי"ח ב']. אלא דקשה עלי לומר כן דמדנמשלו לחזיר יגזרו שלא לגדל חזירים. ולכן יותר נראה שהיו דברים כפשוטן]. ואף דבל"ז אסור מדאו' לסחור בדבר אסור [כי"ד קי"ז]. זהו ברוצה למכרן לאכילה, אבל בשמכרו למשוח עורות בשומנו או להדלקה, או למלאכה, שרי [כש"ך שם סק"ב]:
### סעיף מה
 <strong>לא יגדל אדם את הכלב</strong><br> רע שנושך בני אדם [ח"מ ת"ט]:
### סעיף מו
 <strong>אין פורסין נישבים</strong><br> פח לצוד יוני הפקר:
### סעיף מז
 <strong>ליונים אלא אם כן היה דחוק מן הישוב</strong><br> יוני בני יישוב:
### סעיף מח
 <strong>שלשים ריס</strong><br> כל ריס הוא רס"ו אמה, נמצא שהכל ז' אלפים תתק"פ אמה, שהוא ד' מילין בקירוב, דמיל ב' אלפים אמה:
## פרק ח
### סעיף א
 <strong>החובל בחברו חייב עליו משום חמשה דברים</strong><br> ואם אין בהחבלה רק א' או ב', ישלם רק אותן:
### סעיף ב
 <strong>בנזק</strong><br> מה שנפחת הניזק בדמיו ע"י החבלה, דהא דכתיב עין תחת עין, אין ר"ל עין ממש, דהא כתיב ולא תקחו כופר לנפש רוצח, ומדלא כתיב לאשר הוא רשע למות, דכולל כל הכאות [וגם כל חייבי מיתות]. ש"מ למעוטי בדכוותה אתא, דהיינו לרוצח לא תקח כופר, אבל לחובל תקח כופר והא דכתיב עין בעין, דמי עין הוא, והא דכתיב כאשר יתן מום כן יעשה בו, היינו בדין שמים, דכך ראוי לו כשלא יפייס להנחבל [רמב"ם פ"ג מחובל]:
### סעיף ג
 <strong>בשבת</strong><br> מה שנשבת ממלאכתו בחליו:
### סעיף ד
 <strong>רואין אותו כאילו הוא עבד נמכר בשוק</strong><br> כעבד כנעני שנמכר בפעם אחת לעולם [אבל לא ישומו כאילו הנחבל ימכור א"ע. דחדא שהוא ישראל שאינו נמכר רק לשש שנים, ואין לומר ישמוהו תמיד כאילו תמיד ימכר א"ע לשש שש שנים, יעלה להון רב, ותו דלפעמים מפני חשיבותו, לא ימכר א"ע בעד כל הון]:
### סעיף ה
 <strong>ושמין כמה היה יפה</strong><br> קודם שנחבל:
### סעיף ו
 <strong>כואו</strong><br> ר"ל אפילו רק כואו שלא פצע בו:
### סעיף ז
 <strong>אומדין כמה אדם כיוצא בזה</strong><br> דלפי עינוגו צערו רב:
### סעיף ח
 <strong>רוצה ליטול להיות מצטער כך</strong><br> אין ר"ל דישומו כמה רוצה ליטול להצטער, דיש שלא ירצה בעד כל הון, אלא ר"ל כמה רוצה שיטלו ממנו שלא להצטער כך, אם נתחייב למלכות בצער זה:
### סעיף ט
 <strong>עלו בו צמחים</strong><br> אבעבועות, אפילו נולדו אח"כ מחמת ההכאה:
### סעיף י
 <strong>פטור</strong><br> ואפילו עלו במקום המכה לא מצי למימר לולא שהיו שם ההכאה לא עלו, דעכ"פ ע"י ד"א עלו. מיהו זה דוקא רק כשעבר אדברי הרופא:
### סעיף יא
 <strong>שכבר נתן לו דמי ידו ודמי רגלו</strong><br> שבהן יוכל לעשות מלאכה גדולה, וכשיבריא עכ"פ חזי לשמור קשואין, וע"י חליו השתא אי אפשר גם לזה. מיהו בהוא נוקב מרגליות, ושבר רגלו, דכשיבריא יחזור למלאכתו ישלם השבת שבחליו כפי הפסדו שע"י חליו:
### סעיף יב
 <strong>בשת</strong><br> י"א שאינו רק במקום רואין. והמבייש בדברים, פטור, אבל אין לו חלעה"ב עד שיפייסו [ח"מ ת"כ]:
### סעיף יג
 <strong>הכל לפי המבייש</strong><br> דהנבזה המבייש בושתו מרובה [ולר"ן ורש"י בינוני שבייש בושתו מרובה, ורק בבעילה, מבוזה שבעל בושתו מרובה, כפ"ג דכתובות מ"ז]:
### סעיף יד
 <strong>והמתבייש</strong><br> דנכבד שנתבייש בושתו מרובה:
### סעיף טו
 <strong>המבייש את הערום</strong><br> ר"ל ערום קצת, שהערימו יותר:
### סעיף טז
 <strong>המבייש את הסומא</strong><br> שלא ראה הבושת אבל הרגישו:
### סעיף יז
 <strong>והמבייש את הישן</strong><br> והרגיש אחר שהקיץ, אף שבשעה שביישו לא ידע:
### סעיף יח
 <strong>חייב</strong><br> אבל אין דמי בשתם מרובה כל כך כאילו איננו ערום או סומא או ישן:
### סעיף יט
 <strong>אינו חייב על הבשת עד שיהא מתכוין</strong><br> ואפילו רק נתכוון להזיק ולא לבייש חייב בבושת. מיהו בזה"ז שאין לנו ב"ד סמוכין, אין דנין רק נזקי אש, בור, שן, רגל, שכיח, ממון, חסרון כיס [כח"מ א'. ושפ"ט, וססת"י. וסי' א'ב' ש'ר' ש'מ'ח'], ולפיכך נזקי אדם באדם שאינו מצוי, אין שמין ומגבין לו, רק אי תפס לא מפקינן מניה, אבל ינדו למזיק עד שיפייס לניזק [שם]:
### סעיף כ
 <strong>ופטור מדמי ולדות</strong><br> [עי' לעיל פ"ג מ"י]:
### סעיף כא
 <strong>המכה את אביו ואת אמו ולא עשה בהם חבורה</strong><br> דרק בחבלן חייב מיתה:
### סעיף כב
 <strong>וחובל בחבירו ביום הכפורים</strong><br> אפילו במזיד, שחייב מלקות שפוטר מתשלומין, אפ"ה בחובל בחבירו בפירוש רבתה תורה שישלם:
### סעיף כג
 <strong>אבל משלמין לאחר זמן</strong><br> דמתחלה בני תשלומין היו, רק שאין להן לשלם משא"כ ברישא בחשו"ק:
### סעיף כד
 <strong>חייבין לשלם</strong><br> מיהו ביש לאשה נכסי מלוג, תמכרם בטובת הנאה, שכשימות בעל בחייה יטלם הקונה, יתשלם לזה [ח"מ תכ"ד]. ואי"ל בל"ז הרי תוכל למכור הכתובה בטובת הנאה. י"ל דכתובה ודאי שט"ח הוא, והרי קיי"ל המוכר שט"ח לחבירו וחזר ומחלו מחל, וכל לגבי בעלה ודאי מחלה, ואטרוחי ב"ד בכדי ל"ל. משא"כ זכות שלה בנ"מ, לא מחשב כשט"ח]:
### סעיף כה
 <strong>והחובל בחברו בשבת</strong><br> אף ששגג בהאיסור, חייבי מיתות שוגגין פטורים מתשלומין, דאף שמקלקל, והמקלקל בשבת פטור מסקילה, עכ"פ מתקן הוא ליצרו:
### סעיף כו
 <strong>התוקע לחבירו</strong><br> שהכהו באגרופו נגד אזנו, וי"א דר"ל שתקע לו ממש באזנו [ועי' רש"י קדושין י"א ב']:
### סעיף כז
 <strong>סטרו</strong><br> שהכה בפס ידו על לחיו, בושתו מרובה טפי:
### סעיף כח
 <strong>לאחר ידו</strong><br> שהכהו באחורי ידו על לחיו, שבשתו יותר מרובה:
### סעיף כט
 <strong>צרם</strong><br> משך:
### סעיף ל
 <strong>רקק והגיע בו רוקו</strong><br> וברקק בבגדו פטור:
### סעיף לא
 <strong>זה הכלל הכל לפי כבודו</strong><br> ר"ל כל אלו השומות שנזכרו במשנה, הן רק למכובד מאד, וזה בשביל צער ובושת, ושאר הג' ישלם לפי מה שהן:
### סעיף לב
 <strong>אמר רבי עקיבא אפילו עניים שבישראל רואין אותם כאילו הם בני חורין שירדו מנכסיהם שהם בני אברהם יצחק ויעקב</strong><br> דלכולן שמין בשוה כלעיל, וקיי"ל כת"ק [ת"כ]:
### סעיף לג
 <strong>ונתן לו זמן</strong><br> דלבושת שאינה של חבלה, וכ"כ לצער של כואו בשפוד, יהבינן זמן, מדבשניהן לא חסרו ממונא, משא"כ לבושת וצער של חבלה, ולשאר ג' דברים דחסריה ממונא, לא יהבינן זמן [ת"כ סכ"ז]:
### סעיף לד
 <strong>שמרה</strong><br> המתין לה:
### סעיף לה
 <strong>עומדת על פתח חצרה ושכר את הכד בפניה ובו כאיסר שמן</strong><br> שמן בכאיסור:
### סעיף לו
 <strong>גלתה את ראשה והיתה מטפחת</strong><br> ר"ל אספה השמן בטפח שלה:
### סעיף לז
 <strong>ומנחת ידה על ראשה</strong><br> לסוך ראשה בשמן, דכך דרכם לבריאות:
### סעיף לח
 <strong>רבי לזו אני נותן ארבע מאות זוז</strong><br> שזלזלה בעצמה כל כך, שבעד הרווחת איסור גלתה ראשה בר"ה:
### סעיף לט
 <strong>החובל בעצמו אף על פי שאינו רשאי</strong><br> דעבר משום בל תשחית [כך נ"ל דלמאי דמסיק הש"ס דמצער עצמו נקרא חוטא, א"כ אין חילוק בין גוף למלבוש לענין בל תשחית דאי משום וכפר עליו, לא ס"ד שיהיה חייב ומאי קמל"ן דפטור, וכקושי' תוס' ד"ה החובל]:
### סעיף מ
 <strong>פטור</strong><br> מעונש ב"ד דכל שאין קוצץ אילן אין בל תשחית רק מד"ס [רמב"ם פ"ו ממלכים]:
### סעיף מא
 <strong>אחרים שחבלו בו חייבין</strong><br> וכ"ש בושת דרשאי לכתחילה לבייש א"ע ודאי אחרים חייבים:
### סעיף מב
 <strong>פטור</strong><br> די"ל לטובתי עשיתי והרי גם באילן אינו חייב רק בשקוצצו דרך השחתה להפסיד לאדם [ומתורץ קושית תוס' ד"ה החובל]:
### סעיף מג
 <strong>אחרים שקצצו את נטיעותיו חייבים</strong><br> כשלא התרו בו למלקות, שאינו לוקה, משא"כ בחובל בחבירו בפירוש רבתה תורה שישלם אפילו התרו בו למלקות משלם ואינו לוקה [ככתובות דל"ב ב'] ונקט נמי נטיעה דלא נימא רק חובל חייב מדצערו בגופו, משא"כ בושת ולהכי נקט דאפילו נטיעות דפחות מבושת אפ"ה אחר חייב:
### סעיף מד
 <strong>אין נמחל לו</strong><br> הבושת:
### סעיף מה
 <strong>ועתה השב אשת וגומר</strong><br> ויתפלל בעדך, וכי ס"ד שיתפלל בעדו, אם לא יבקש אבימלך ממנו:
### סעיף מו
 <strong>ויתפלל אברהם אל האלהים וירפא אלהים את אבימלך וגומר</strong><br> ואי"ל דלמא אברהם מלתא יתירתא עביד [כיומא כ"ח ב']. א"כ הו"ל נמי לאשמעינן דמחל לו [כמ"ד ויעתר לו ה' ותהר רבקה]. אע"כ דמחילה מחוייב היה, רק קרא קמ"ל דלא די שמחל לו, אלא שהתפלל ג"כ בעדו:
### סעיף מז
 <strong>חייב</strong><br> דצערה דגופא לא מחיל אינש:
### סעיף מח
 <strong>על מנת לפטור חייב</strong><br> מטעם הנ"ל, דלשחוק בעלמא אמר כן. וי"א דבכה"ג פטור, רק דמתני' מיירי בשואלו החובל, ע"מ לפטור. והוא השיבו הן, אמרינן דהתכוון לבתמיה [תכ"א. ואילה"ק ללישנא קמא רישא ל"ל דהוא כ"ש מסיפא. נ"ל דקמ"ל רישא דאף שלא אמר ע"מ לפטור, ל"א דאידך סבר ודאי לצורך קאמר, שהעלה בשרו נימא [בראנד בל"א], ולהכי א"צ לומר ע"מ לפטור, דהרי לטובתו נתכוון, קמ"ל. מיהו בשאר צער שאינו בחסרון אבר נמי לא מחל אינש, כמוכח מכד וטלית דנקט בסיפא, והא דנקט חסרון אברים. נ"ל דקמ"ל דאפילו בהנהו רגיל לומר כן בשחוק, ואינו חושש שמא חבירו יבין כן לאמת]:
### סעיף מט
 <strong>על מנת לפטור</strong><br> אפילו א"ל בדרך שאלה ע"מ לפטור. והשיבו לאו, אפילו הכי פטור:
### סעיף נ
 <strong>פטור</strong><br> ודוקא בדאתא לידי בתורת שמירה, ולהכי בלא אמר ע"מ לפטור, חייב. אבל בלא אתא לידי' בתורת שמירה, אפילו לא א"ל ע"מ לפטור, פטור:
### סעיף נא
 <strong>חייב</strong><br> השליח. אפילו א"ל ע"מ שאני משלם, אין שליח לעבירה [ש"פ]:
## פרק ט
### סעיף א
 <strong>הגוזל</strong><br> ה"ה גנב [ח"מ שנ"ד]. ונ"ל דנקט גזלן לרבותא דת"ק דר"ש [רכ"מ ה"ח] דס"ל דרק גניבה מיאש אבל לא גזילה להכי נקט גזלן דאע"ג דלא מיאש אפ"ה קנה מיהו אנן קי"ל [ח"מ שס"ח] בגזלן ישראל הוה יאוש ובגזלן עכו"ם לא מיאש אבל גניבה לעולם מיאש:
### סעיף ב
 <strong>משלם כשעת הגזלה</strong><br> דהיינו דמי עצים וצמר ולא דמי הכלים. ודוקא בגזל עצים שאינן משופין ועשאן כלים או צמר שאינו טווי ועשאן בגדים, שהן שינוי שאינו חוזר לברייתו וקנינהו. אבל עצים משופין, או צמר טווי, ועשאן כלים או בגדים, שינוי החוזר לברייחו הוא כשינתק הנסרים או יסתר חוטי התפירה, ולא קנה [ח"מ ש"ס ו']. אבל שבח מיהו קנה, וצריך להחזיר להגזלן השבח. וי"א דאף שינוי גרוע כזו עם יאוש קונה. [שס"א]:
### סעיף ג
 <strong>דמי רחל העומדת ליגזז</strong><br> הפרה והרחל חוזרים בעינא, דבגופן אין שום שינוי, רק מה ששוין השתא פחות משויין בשעת גזילה, ישלם לבעלים, והולד והצמר קנה [כך נ"ל פי' נ"י]. ונ"ל דקמ"ל הך בבא, דאף מעשה קטנה כזאת שעשה בהשינוי שסעד הולד כשנולד, או שגזז הצמר, קנאן ולא הוה כגוזל דקל מחובר וקצצו דלא קנה [כב"ק צ"ו א']. דהתם לא נשתנה שמו, משא"כ הכא. מיהו לרא"ש גם פרה ורחל עצמן קנה בשינוי זה:
### סעיף ד
 <strong>רחל ונטענה אצלו וגזזה</strong><br> ה"ה בלא ילדה ולא גזזה עדיין, השבח דגזלן הוה:
### סעיף ה
 <strong>משלם כשעת הגזלה</strong><br> וקמ"ל הך בבא דאף עיבור וטעינה, שהן שינוי דממילא, אפ"ה קנה הולד והצמר. וי"א דשינוי רק אחר יאוש קנה [שס"ב ח'], א"כ קמ"ל אף דיאוש לחוד לא קנה [כשס"א], אפ"ה עם שינוי דממילא קנה. מיהו לרא"ש הנ"ל סי' ג'. טובא קמ"ל דאף דהפרה היא השתא סריקא כמו שגזלה, אפ"ה קנה גם הפרה גופה [כך נ"ל]:
### סעיף ו
 <strong>זה הכלל</strong><br> לאתויי גנב טלה או עגל ונעשו איל ושור וטבחן או מכרן, פטור מד' וה', דשלו טבח ומכר:
### סעיף ז
 <strong>משלם כשעת הגזלה</strong><br> קמ"ל הך בבא דאפילו לענין הפסד הגזלן נמי משלם כשעת הגזילה:
### סעיף ח
 <strong>בעבדים אומר לו הרי שלך לפניך</strong><br> דכקרקע דמי שעומדת תמיד ברשות בעלים, והכי קיי"ל [שס"ג]:
### סעיף ט
 <strong>פירות והרקיבו</strong><br> כולן, דהו"ל שינוי הניכר, אבל מקצתן, כהיזק שאינו ניכר הוא [שם] וקמ"ל הך בבא אף שאינו שנוי דממילא, כהנך דרישא, אפ"ה א"ל הרי שלך לפניך:
### סעיף י
 <strong>יין והחמיץ</strong><br> דשינוי הניכר הוא ע"י טעמו וריחו:
### סעיף יא
 <strong>מטבע ונפסל</strong><br> במדינה זו, אך יוצא במקום אחר, דא"ל לך והוציאם שם, והו"ל כהיזק שאינו ניכר:
### סעיף יב
 <strong>בהמה ונעבדה בה עבירה</strong><br> שנרבעה או נעבדה כע"ז בע"א, דאי בב' עדים היינו יוצא לסקל בסיפא [כך נ"ל כוונת רש"י. אמנם ל"מ י"ל דרישא מיירי בב' עדים, וסיפא בכבר נידן בב"ד]:
### סעיף יג
 <strong>או שנפסלה מעל גבי המזבח</strong><br> ע"י מום שאינו ניכר, כגון דוק שבעין [מיהו דוקא בבהמה קדושה כבר, דאל"כ אפילו במום גמור פטור מההיזק, דכל בהמות לאו למזבח קיימי [כב"ק דצ"ח ותוס' שם] וקמ"ל כל הני אף שכולן ע"י אדם אפ"ה א"ל הרי שלך לפניך:
### סעיף יד
 <strong>או שהיתה יוצאת ליסקל</strong><br> וס"ל גומרין דין השור שלא בפניו, דאל"כ יאמר לגזלן הפסדתו בידים שהבאתו לב"ד. ואע"ג שנגח אדם בהיותו אצל הגנב, אין הגנב חייב מדלא שמרו כראוי מדרק גרמא בעלמא הוא [ועי' פ"י מ"ה]:
### סעיף טו
 <strong>אומר לו הרי שלך לפניך</strong><br> דכל אלו שינוי שאינו ניכר, ולא דמי למטבע שנפסל בכל מקום. דהתם ע"י הצורה שנפסל ניכר הפסדה:
### סעיף טז
 <strong>נתן לאומנין לתקן וקילקלו</strong><br> שנתן להם נסרים, לעשות כלי ועשאוה ושברוה:
### סעיף יז
 <strong>חייבין לשלם</strong><br> דמי הכלי, דאין אומן קונה בשבח כלי, והאומן ש"ש הוא [וי"א דקיי"ל אומן קונה בשבח כלי [ש"ו]:
### סעיף יח
 <strong>נתן לחרש שידה</strong><br> [שעזע] שבעגלה:
### סעיף יט
 <strong>תיבה ומגדל</strong><br> [שראנק]:
### סעיף כ
 <strong>לתקן</strong><br> לקבוע בהן מסמר וכדומה:
### סעיף כא
 <strong>חייב לשלם</strong><br> תנא סיפא לגלויי דרישא מיירי בעשה האומן הכלי ושברה, ואפ"ה חייב:
### סעיף כב
 <strong>או שהזיק</strong><br> ר"ל שהזיקן וקמ"ל אף דכך מצוי צריך לזהר:
### סעיף כג
 <strong>ואם מחמת המכה</strong><br> מדהכה בכח יותר מהראוי:
### סעיף כד
 <strong>הנותן צמר לצבע והקדיחתו יורה</strong><br> נשרפה בה, ע"י שהרתיחו יותר מהראוי:
### סעיף כה
 <strong>נותן לו</strong><br> האומן לבעה"ב:
### סעיף כו
 <strong>צבעו כאור</strong><br> מכוער, בפסולת הצבע, ואם הקלקול מדלא קלט יפה, פטור, דדלמא הצמר גרם:
### סעיף כז
 <strong>אם השבח יותר על היציאה</strong><br> שהצמר היה יפה דינר, והצובע הוציא דינר, והשתא שוה ג' דינרין:
### סעיף כח
 <strong>נותן לו</strong><br> להאומן:
### סעיף כט
 <strong>את היציאה</strong><br> דינר שהוציא:
### סעיף ל
 <strong>ואם היציאה יתירה על השבח</strong><br> שהצובע הוציא ג' דינרין והשבח רק ב':
### סעיף לא
 <strong>נותן לו את השבח</strong><br> ב' דינרין, ולא שכר שלם, ואם שכרו פחות מהוצאתו, לא יתן לו רק שכר שקצב לו:
### סעיף לב
 <strong>דמי צמרו</strong><br> דקנאה בשינוי כגזלן:
### סעיף לג
 <strong>נותן לו את השבח</strong><br> מטעם קנס והכי קיי"ל [שם]:
### סעיף לד
 <strong>הגוזל את חבירו שוה פרוטה ונשבע לו</strong><br> שלא גזלו, ועתה רוצה לשוב. ומיירי שנשבע לו מעצמו, דב"ד אין נשבעין עד שיודה בפרוטה ויכפור ב' מעה כסף [ח"מ פ"ח], ואף דהיסת נשבעין אפילו אפרוטה [פ"ח ו'] הרי לא נתקנה עדיין בזמן המשנה:
### סעיף לה
 <strong>יוליכנו אחריו אפילו למדי</strong><br> שרחוק מאד, וגם הכסף אין נחשב שם כלום [כישעיה י"ג פי"ז], אפ"ה יחזיר לו לשם, אבל בלא נשבע, א"צ לחזור אחריו, רק יודיעו שרוצה להחזירה לכשיבוא אליו [שס"ז]:
### סעיף לו
 <strong>ולא לשלוחו</strong><br> של נגזל, אא"כ עשאו שליח בעדים, דאל"כ הרי אחריות הדרך על הגזלן, וגם אינו מתכפר עד שיגיע ליד הנגזל:
### סעיף לז
 <strong>אבל נותן לשליח בית דין</strong><br> שעשאוהו ב"ד שליח להוליכו לנגזל וזה מתקנת השבים:
### סעיף לח
 <strong>ואם מת</strong><br> הנגזל:
### סעיף לט
 <strong>יחזיר ליורשיו</strong><br> קמ"ל דאפילו ליורשים יחזיר למדי:
### סעיף מ
 <strong>נתן לו</strong><br> גזלן לנגזל:
### סעיף מא
 <strong>מחל לו</strong><br> נגזל לגזלן:
### סעיף מב
 <strong>אינו צריך לילך אחריו</strong><br> אף דכבר שמעינן לה מדיוקא דרישא. קמ"ל הכא דיוקא, דעכ"פ לכשיבוא הנגזל ישיבנו לו, אף דבשאר פחות משוה פרוטה א"צ להשיב [כח"מ ש"ס ב'], הכא שאני שהיה תחלה פרוטה [כח"מ ש"ס ד']:
### סעיף מג
 <strong>נתן לו את הקרן ונשבע לו על החומש</strong><br> שבועה ב' שנתנו לו ואח"כ הודה, ה"ה בלא נתן גם הקרן, וחוזר ונשבע על שניהן שמוסיף חומש לקרן לשבועה א' וחומש לקרן לשבועה ב' וחומש להחומש שכפר השתא:
### סעיף מד
 <strong>ה"ז משלם חומש על חומש</strong><br> חומש של חומש ויחזירם אפילו למדי:
### סעיף מה
 <strong>עד שיתמעט הקרן פחות משוה פרוטה</strong><br> ר"ל דחומש שנשבע עליו נחשב שוב כקרן, ולהכי בחזר ונשבע שוב על חומש ב' והודה, חייב שוב גם עליו חומש ואשם, וכן לעולם:
### סעיף מו
 <strong>וכן בפקדון</strong><br> בכפר ונשבע והודה:
### סעיף מז
 <strong>בפקדון או בתשומת יד</strong><br> הלואה:
### סעיף מח
 <strong>או בגזל או עשק את עמיתו</strong><br> כל ממון שבא לידו בהיתר כהלואה או שכירות, וכשתבעו הנותן, כבשו באלמות, נקרא עושק [ח"מ שנ"ט ח']:
### סעיף מט
 <strong>משלם קרן</strong><br> דאין חומש ואשם רק בהודה:
### סעיף נ
 <strong>והעדים מעידין אותו שגנבו</strong><br> לעיל נקט שאכלו לרבותא, דאף שאינו בעולם אפ"ה פטור מכפל מדלא טען שנגנב, והכא נקט גנבו לרבותא, אף שהוא בעין אצלו, אפ"ה חייב כפל:
### סעיף נא
 <strong>משלם תשלומי כפל</strong><br> אבל ד' וה' אין חיובו מפורש רק בגנב ממש ואפ"ה חייב גם שומר בד' וה' מדהוקש לגנב [ב"ק ק"ו ב']. מיהו בשלח בו יד קודם שנשבע, פטור גם מכפל, דמששלח בו יד כשלו היא [ב"ק ק"ז ב']:
### סעיף נב
 <strong>הודה מעצמו משלם קרן וחומש ואשם</strong><br> אבל כפל לא דמודה בקנס פטור, אבל חומש כפרה הוא:
### סעיף נג
 <strong>הגוזל את אביו ונשבע לו</strong><br> דבלא נשבע א"צ הבן להחזיר כשמת:
### סעיף נד
 <strong>ומת</strong><br> והגזילה בעין, דבאינו בעין אין מצות השבה בהמגיע לחלקו:
### סעיף נה
 <strong>הרי זה משלם קרן וחומש לבניו</strong><br> של גזלן:
### סעיף נו
 <strong>או לאחיו</strong><br> אם אין בנים לגזלן [ובח"מ שס"ז ה' כתוב בהיפך שנותן לאחיו של גזלן, ובאין אחים נותן לבניו]. מיהו אחר שנתן לאחיו הכל, חוזר ומחשב עמהן כמה מגיע לחלקו כי כל עיקר טעם נתינתו להם הוא רק כדי לקיים מצות והשיב את הגזילה, וי"א שאינו נוטל כלום מהגזילה [שם]:
### סעיף נז
 <strong>ואם אינו רוצה</strong><br> נ"ל דלדיעה ראשונה הנ"ל ר"ל שאינו רוצה לדקדק ולעשות מצוה מהמובחר:
### סעיף נח
 <strong>או שאין לו</strong><br> שהוא עני, וי"א דר"ל שאין לו אחים ובנים:
### סעיף נט
 <strong>לוה</strong><br> מאחרים:
### סעיף ס
 <strong>ובעלי חוב באים ונפרעים</strong><br> חובם מהגזילה, ואומר להם כשמשלם זה גזלתי מאבא. וי"א דבאין אחים לגזלן ישיבם לשאר קרובי אביו [שם]:
### סעיף סא
 <strong>אם מת יירשנו</strong><br> דאז אינה של אביו:
### סעיף סב
 <strong>בחייו ובמותו אם מת לא יירשנו</strong><br> אבל עכ"פ הנכסים שלו הן, רק שאינו רשאי ליהנות מהן:
### סעיף סג
 <strong>ויחזיר לבניו או לאחיו</strong><br> נ"ל דלהכי נקט יחזיר והרי לא נטל. מדחוזר חלילה לכל הקרוב קרוב קודם. מיהו לא יתן להן בידים, דאז יחזיקו לו טובה, וימעול בקונם [כ"כ הר"ן]:
### סעיף סד
 <strong>ואם אין לו</strong><br> עי"ל סי' נ"ח. וי"א ה"ה אינו רוצה:
### סעיף סה
 <strong>לוה ובעלי חוב באים ונפרעים</strong><br> דהרי אפילו בחייו שרי בכה"ג באין לו מה יאכל [כפ"ד דנדרים מ"ח], ואף דהתם לי"א אסור לשלם רק חוב שאין המודר חייב לפרוע למלוה. התם המדיר חי ולהכי מדמחוייב לפרוע שוב להנודר, א"כ מהניהו, אבל הכא כשיגבו מהנכסים, לא מחשב נהנה מהנכסים:
### סעיף סו
 <strong>ואם אין לאיש גואל</strong><br> וזה אפשר רק בגר, דהרי כל ישראל יש לו קרוב במשפחתו:
### סעיף סז
 <strong>להשיב האשם אליו האשם המושב לה' לכהן</strong><br> ר"ל הקרן והחומש שחייב להשיבם, קנאם ה', ויתנן לכהן:
### סעיף סח
 <strong>מלבד איל הכפורים</strong><br> היינו אשם גזילות שמביא:
### סעיף סט
 <strong>היה</strong><br> הגוזל את הגר:
### סעיף ע
 <strong>מעלה את הכסף ואת האשם ומת</strong><br> הגזלן:
### סעיף עא
 <strong>הכסף ינתן לבניו</strong><br> של גזלן, דגם הגזלן כבר זכה בהן משמת הגר, רק שהיה חייב להשיבם כדי שיתכפר, ומדמת א"צ תו כפרה:
### סעיף עב
 <strong>והאשם ירעה עד שיסתאב</strong><br> שיפול בו מום, מדמת בעליו, דקיי"ל כל שבחטאת מתה, באשם ירעה:
### סעיף עג
 <strong>וימכר ויפלו דמיו לנדבה</strong><br> לעולות קיץ המזבח:
### סעיף עד
 <strong>הכסף לאנשי משמר</strong><br> שיחלקום לכהנים שבאותה שבוע במשמרתם בביהמ"ק:
### סעיף עה
 <strong>ומת</strong><br> קודם שהביא הקרבן:
### סעיף עו
 <strong>אין היורשים יכולין להוציא מידם</strong><br> של כהנים, דהכסף כבר כפר מחצה:
### סעיף עז
 <strong>נתן הכסף ליהויריב</strong><br> כך שם משמר הראשון של הכ"ד משמרות שבביהמ"ק:
### סעיף עח
 <strong>ואשם לידעיה</strong><br> הוא משמר הב', שיקריבוהו הן בשבוע שבמשמרתן:
### סעיף עט
 <strong>אם קיים האשם</strong><br> בשעה שנתן הכסף:
### סעיף פ
 <strong>יחזיר ויביא אשם אחר</strong><br> קמ"ל דאין יהויריב יכול למחול, לומר הרינו כאילו קבלנו [כלעיל מ"ו]. דנ"ל דהתם כבר היא שלו ויכול למחול, אבל הכהנים שלא זכו בו עדיין, אין יכולין למחול דבר שאינו שלהן. ואף דבנדר מועיל הריני כאילו קבלתי אף דלא אתא לידיה [כנדרים ס"ג ב'] הכא שאני דעשה יהויריב שלא כדין שקבל האשם קודם השבת הקרן [וכש"ס הכא ועי' רמל"מ פ"ח מגזילה ה"ח]:
### סעיף פא
 <strong>את הקרן</strong><br> לכהנים, וה"ה לנגזל כשחי:
### סעיף פב
 <strong>אין החומש מעכב</strong><br> מלהביא הקרבן, אבל עכ"פ חייב ליתנו:
## פרק י
### סעיף א
 <strong>הגוזל ומאכיל את בניו</strong><br> בחייו, וה"ה בהאכיל לאחר:
### סעיף ב
 <strong>והניח לפניהם</strong><br> ר"ל או שמת והניח לפניהן, ואכלוה אחר מיתתו. ונ"ל דקמ"ל אע"ג דבשעת אכילה כבר נשתעבדו הם. עוד נ"ל דלא נקט או הניחה לפניהן, דקמ"ל נמי אפילו הניח לפניהן נכסים, מטלטלי דיתמי לא משתעבדי, לפ"ז יפה אמר בסיפא, ואם היה וכו' ודו"ק:
### סעיף ג
 <strong>פטורין מלשלם</strong><br> כשאכלוה אחר יאוש, אבל קודם יאוש הו"ל אינהו כהגזלנים. מיהו כשהגזילה קיימת חייבים להחזיר אף שנתייאש, ולא הוה יאוש ושינוי רשות דקני, דיורש לאו כלוקח דמי, ויאוש כדי לא קנה [שס"א]:
### סעיף ד
 <strong>ואם היה דבר שיש בו אחריות</strong><br> שירשו קרקעות ונמצא שכבר היו משועבדים הקרקעות מחיי אביהן, ולדידן ה"ה מטלטלין דיתמי דמשתעבדי לבע"ח:
### סעיף ה
 <strong>אין פורטין</strong><br> להחליף סלע שלו בפרוטות:
### סעיף ו
 <strong>לא מתיבת המוכסין</strong><br> תיבה שהמוכס נותן בה פרוטות המכס, ודוקא מוכס שלוקח בלי קצבה, אבל מוכס שלוקח מכס קצוב מדינא דמלכותא, אינו גזלן, ואדרבה, המעביר מכס אפילו של מלך שאינו ישראל עובר על לא תגזול [שס"ט ו']:
### סעיף ז
 <strong>ולא מכיס של גבאין</strong><br> גובה מס המלך בלי קצבה ונ"ל דמוכס היינו המס שניתן למלך בעד סחורות שיבואו להמדינה, והוא מלה נגזרת ממלת תכוסו על השה, דהיינו לשון מנין וה"נ המוכס מונה מספר יחידי הסחורות שיביא זה, כדי ליתן מכל א' מכס הראוי לו, אולם גבאי היינו גובה של כל גופי בנ"א שבמדינה העשיר לפי עשרו [וה"ה מגבאי צדקה מפני החשד [י"ד רנ"ז]:
### סעיף ח
 <strong>אבל נוטל הוא מתוך ביתו או מן השוק</strong><br> דכל שאינו נוטל מהתיבה המיוחדת למכס, מותר. ודוקא להחליף מעות, דהנאה קטנה היא, אבל ליקח ממוכס מתנה דהו"ל הנאה גמורה, אסור בכל מקום [שס"ט]:
### סעיף ט
 <strong>הרי אלו שלו מפני שהבעלים מתיאשין מהן</strong><br> מסתמא, והו"ל יאוש ושינוי רשות, ודוקא בגזלן ישראל אמרינן מסתמא מיאש, דהב"ד אין מוציאין רק בעדים, אבל בגזלן עכו"ם, מסתמא לא מיאש, דבערכאות מוציאין גם באומדנא. מיהו בגניבה אפילו בעכו"ם מסתמא מיאש, אבל נהגו להחזיר כל גניבה, ואין לשנות [ססי' שס"ח]. ובנתחלפו כליו אצל אומן או כובס, אסור להשתמש בהן, רק בא"ל האומן כשהביאו לו הילך טלית סתם, אז מותר, דמוכח שידע האומן ששלונאבד, ונותן לוטלית אחר שקנה, אבל בנתנה לו בשתיקה, הו"ל כא"ל הילך טליתך, ושמא טעה האומן [ח"מ קל"ו ע"ש]:
### סעיף י
 <strong>או מן הגייס</strong><br> חיל מלחמה:
### סעיף יא
 <strong>או מן הלסטים</strong><br> אפילו לסטין עכו"ם:
### סעיף יב
 <strong>אם נתיאשו הבעלים</strong><br> שקודם שהציל שמע שאמר הנגזל וי לחסרון כיס:
### סעיף יג
 <strong>וכן נחיל של דבורים</strong><br> [בינענשווארם] [שנמשכים ננחל זא"ז למקום שתעוף שם מלכת הדבורים], ויצאו מכוורת חבירו ובאו לרשותו, וקמ"ל בדבורים. אף דלפעמים אין מושבן בכוורת שהוא כלי של חבירו, גם אינן בחצר חבירו, אלא שזכה חבירו במושב קבוצת דבורים שבהפקר, וקנה רק מדרבנן, אפ"ה קודם יאוש לא קנה [ובזה תבין דברי הרמב"ם שהביא רתוי"ט]:
### סעיף יד
 <strong>אמר ר' יוחנן בן ברוקה נאמנת אשה או קטן לומר מכאן יצא נחיל זה</strong><br> ר"ל כשהבעלים רודפים אחריו שלא נתיאשו, והרי אפילו זכה בהן אחר במקום ההפקר כל קנינו מדרבנן, להכי המנוהו רבנן להנך בדרבנן. ובעכו"ם מסיח לפי תומו לש"ך [י"ד ס"ט] מהימן בדרבנן ולרפ"ח [שם] א"נ רק בעדות אשה במסל"ת:
### סעיף טו
 <strong>אבל לא יקוץ את סוכו</strong><br> ענף אילן של חבירו שישבו עליו:
### סעיף טז
 <strong>אף קוצץ ונותן את הדמים</strong><br> שעל מנת כן הנחיל יהושע את הארץ והכי קיי"ל, וי"ח [טוח"מ רע"ד]:
### סעיף יז
 <strong>המכיר כליו וספריו</strong><br> נקט כליו דומיא דספריו, שאין דרך למכרן, די"א דאפילו אינו ס"ת אסור למכרן [כי"ד ע"ר], ואי הוה נקט רק ספריו, הו"א דבס"ת מיירי שיש איסור למכרה, אבל כלים דרק אורחא שלא למכרן, הו"א לא, קמ"ל:
### סעיף יח
 <strong>ביד אחר</strong><br> שקנה לפני יאוש, ויש עדים שהיו של זה:
### סעיף יט
 <strong>ישבע לו לוקח כמה נתן ויטול</strong><br> ודוקא בבעה"ב שאינו מוכר כליו, או שרגיל למכור כליו, אבל אלו הכלים עשויין להשאיל ולהשכיר דאז א"נ הלה שמכרו לו רק חיישינן שהשאילו או השכירו להמוכרו לזה. אבל בב' לטיבותא, שעשוי למכור כליו, ואינן עשויין להשאיל, א"צ להחזירן לו. וי"א דברגיל למכור לחוד א"צ להחזיר לו, דמדטען גנבוה ממני, על כרחך שלא השאילם, ולהכי חיישינן שמא מכרן [שנ"ז]:
### סעיף כ
 <strong>ואם לאו לא כל הימנו</strong><br> אינו יכול להוציא מהלוקח:
### סעיף כא
 <strong>זה בא בחביתו של יין וזה בא בכדו של דבש</strong><br> והדבש חשוב טפי מיין:
### סעיף כב
 <strong>אין לו אלא שכרו</strong><br> שכר כלי ושכר פעולה. ולא דמי להך [דב"מ פ"ב מ"ט] דנותן לו כל הפסדו. דהכא הבעלים כאן ולא התנה עמהן, מצי למימר הייתי מוצא אחר בשכירות זה [רס"ד]:
### סעיף כג
 <strong>חייב ליתן לו</strong><br> וכשמתרצה כן, חייב לשפוך יינו [וי"ח]. ובאין הבעלים כאן, מתנה בפני ב"ד. מיהו באין להמציל הפסד, אפילו הבטיח לו א"צ ליתן יותר משכרו, וה"ה בשדכן שהבטיח לו יותר מהראוי. וי"א דה"ה בסרסור אין לו רק שכר הראוי. אבל בכבר נתן, אינו חייב להחזיר [שם]:
### סעיף כד
 <strong>ואתה נותן לי את שלי חייב ליתן לו</strong><br> נקט חבית לרבותא, אף ששפך בידים, אפ"ה בלא התנה אין לו רק שכרו. ותנא נהר לרבותא דהתנה, אף דממילא נטבע, אפ"ה בהתנה יטול דמי כולו. מיהו י"א דדוקא ביכולים הבעלים להציל ע"י הדחק. אבל בנשבר. באופן שהבעלים אינן יכולין להציל כלל, כל הקודם זכה, וכן בשריפה וכדומה [שם]. מיהו מדינא דמלכותא מחזיר, וכן נוהגין:
### סעיף כה
 <strong>ונטלוהו מסיקין</strong><br> כמו מציקין ושניהן כנוי לשר הדוחק עבדיו, ובל"א [טיראו]. אלא שמציק לשון מצוקה ודוחק. ומסיק, לשון העלאה הוא שמעלה דבר של עבדיו לרשותו, במקום שאין יד החלשים שולט שם [כך נ"ל]:
### סעיף כו
 <strong>אם מכת מדינה היא</strong><br> שנאנסו כולן:
### סעיף כז
 <strong>ואם מחמת הגזלן חייב להעמיד לו שדה אחר</strong><br> מטעם קנסא ואף דכבר מדוקיא דרישא שמעי' לה. דאע"ג דדרך התנא להכפיל כן [כתוס'], עכ"פ הול"ל ואם לאו חייב וכו'. י"ל דקמ"ל דאם אנסוהו להגזלן להראות כל שלו, והראה גם שדה זו, אף דמכת מדינה חייב לשלם, דהרי פשע, מדהראה זו שאינו שלו [שע"א]:
### סעיף כח
 <strong>שטפה נהר אומר לו הרי שלך לפניך</strong><br> דקרקע בחזקת בעליה עומדת, ונ"ל דקמ"ל אף דאינה מכת מדינה לא מצי למימר פשעת שלא פקחת עיניך מיד בעלות הנהר לבנות לפניו דיק שלא ישטוף השדה:
### סעיף כט
 <strong>לא יחזיר לו במדבר</strong><br> אינו יכול לכופו שיקבל, אבל התובע יכול לכופו שישלם ביש לו לנתבע:
### סעיף ל
 <strong>על מנת לצאת במדבר</strong><br> לא מבעיי' בהתנה בפירוש, אלא גם גלוי דעת מהני, כשאמר לו הנתבע בשעה שהפקיד שגם הוא יוצא למדבר [שס"ו וסי' ע"ד]:
### סעיף לא
 <strong>ואיני יודע אם החזרתי לך אם לא החזרתי לך</strong><br> והתובע טוען ברי:
### סעיף לב
 <strong>חייב לשלם</strong><br> דהחיוב ודאי ופטור ספק. אבל במסופק גם התובע, אפילו לא תבעו אינו חייב רק בבא לצאת ידי שמים, אולם בטוען תובע ודאי פרעתני פטור אף מלצאת ידי שמים [ע"ה ושס"ה]:
### סעיף לג
 <strong>פטור מלשלם</strong><br> דהחיוב ספק, ונשבע היסת שאינו יודע. מיהו בבא לצאת ידי שמים, חייב, מדטעין אידך ברי:
### סעיף לד
 <strong>הגונב טלה מן העדר והחזירו</strong><br> בלי דעת בעלים:
### סעיף לה
 <strong>חייב באחריותו</strong><br> דכל זמן שלא החזירו כראוי חייב באחריותו:
### סעיף לו
 <strong>לא ידעו בעלים לא בגניבתו ולא בחזירתו ומנו את הצאן ושלימה היא פטור</strong><br> חסורי מחסרא וה"ק, חייב באחריותו. וזהו דוקא בלא ידעו בעליה וכו', ר"ל שנגנב והוחזר, ואפילו מנו הצאן אחר שהוחזר ומצאו המנין שלם, אפ"ה חייב באחריותה, דכשגנבה הורגלה לצאת וצריכה שמירה יתירה, וכ"כ במתה היתה צריכה שמירה יתירה שתנוח אחר שנתיגעה כשגנבה, ומדלא ידע בעליה שנגנבה, לא נזהרו בה וברחה ומתה, אבל בהודיעו שגנבה ושהחזירה לו, הרי ידע שיזהר בה, ואח"כ מנה הצאן וכו', ר"ל שמצא המנין שלם כמאמר הגנב, בנאבדה פטור הגנב. מיהו בגנב דבר שאינו בעל חי, דוקא בידע בעלים שנגנבה, צריך שוב לידע שהמנין שלם, אבל בלא ידע שנגנבה, אפילו לא ידע בחזרה פטור [שנ"ה]:
### סעיף לז
 <strong>וגדיים</strong><br> דחזקה שגנבום:
### סעיף לח
 <strong>ועגלים בשרון</strong><br> שעסקן בהן הוא, ולדעת בעליהן מוכרין:
### סעיף לט
 <strong>ולוקחין ביצים ותרנגולים מכל מקום</strong><br> ומכל אדם. רק דבאומרים להטמין, אסור דחזקתן שנגנבו:
### סעיף מ
 <strong>מוכין</strong><br> [וואלפלאקקען]:
### סעיף מא
 <strong>שהכובס מוציא</strong><br> כשמכבסין בגד צמר [בוואלקמיהלע]. מתדלדל ממנו מוכין [ונ"ל דמה"ט נקרא ג"כ קצרא, מדמתקצר ונקמט הבגד בכביסה בהרחיים]:
### סעיף מב
 <strong>הרי אלו שלו</strong><br> דמעט הוא, ומחל:
### סעיף מג
 <strong>ושהסורק מוציא</strong><br> כשסורקין הצמר, או כשסורקין הבגד צמר אצל [הטוכשעהרער]:
### סעיף מד
 <strong>הרי אלו של בעל הבית</strong><br> דלא מחל, מדמרובה הוא:
### סעיף מה
 <strong>הכובס נוטל שלשה חוטין</strong><br> שהן בהזאהלבאנד מצבע אחר בשפת הבגד. מותר ליטלן כשמכבס הבגד וישנם עדיין בהבגד. ונ"ל דמיירי בבגד שאינו תפור רק שהוא כמו טלית להתעטף בו, דכך נוהגין כדי ליפות הבגד:
### סעיף מו
 <strong>החייט ששייר מן החוט כדי לתפור בו</strong><br> והוא כאורך המחט. ונ"ל דבזמנינו שרבו הבעלי מלאכות וכל חוט קטן כזה ישליכוהו לא חשיבא ואין צריך להחזיר. ועיין סמ"ע בח"מ [פ"ח סק"ב בכיוצא בזה לענין פרוטה בקדושי אשה]:
### סעיף מז
 <strong>ומטלית שהיא שלש על שלש</strong><br> אצבעות:
### סעיף מח
 <strong>מה שהחרש מוציא במעצד</strong><br> [האבעל]:
### סעיף מט
 <strong>ובכשיל</strong><br> [אקסט]:
### סעיף נ
 <strong>של בעל הבית</strong><br> דשפאין גדולים הן:
### סעיף נא
 <strong>ואם היה עושה אצל בעל הבית</strong><br> כשכיר יום, אפילו הוא קבלן:
### סעיף נב
 <strong>אף הנסרות</strong><br> [זעגעשפענע]: סליק מסכת בבא קמא
