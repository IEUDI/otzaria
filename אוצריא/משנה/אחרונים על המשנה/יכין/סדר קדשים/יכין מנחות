# יכין מנחות
ישראל ליפשיץ‎‎
## פרק א
### סעיף א
 <strong>כל המנחות שנקמצו</strong><br> עבודה קמייתא נקט בכל דוכתא בפרקן. וה"ה נתינת הקומץ בכלי. או הלכה. או הקטרה:
### סעיף ב
 <strong>שלא לשמן</strong><br> ד' מיני מנחה הם. מנחת סולת. מנחת מחבת. מנחת מרחשת. מנחת מאפה [ומין מנחה זאת כוללת חלות ורקיקין. שכשירצה יביא זה או זה. סימן המנחות סחרא או סחרחר] וקאמר הכא שאם קמץ מנחה אחת במזיד על שם מין מנחה אחרת. או שקמץ מנחת נדבה לשם מנחת חוטא. או שקמצה שלא לשם בעליה [וזה הכל כמזיד. דבשוגג עקירה בטעות לאו שמה עקירה. כמ"ש בפ"א דזבחים]:
### סעיף ג
 <strong>כשרות</strong><br> ומקטיר הקומץ. ושיריה נאכלין. משום דקמיצת המנחה הוא במקום שחיטת הזבח. והרי זבח שנשחט שלא לשמו כשר:
### סעיף ד
 <strong>אלא שלא עלו לבעלים משום חובה</strong><br> דצריך להביא אחרת כמו שנדר. והא דקתני אלא שלא וכו'. ולא תני ולא עלו וכו'. קמ"ל דאינה משונה ממנחה כשרה אלא וכו'. דבשאר דיניה היא כמנחה כשרה. דאסור לשנויי בה בשאר עבודותיה:
### סעיף ה
 <strong>חוץ ממנחת חוטא</strong><br> כגון בטומאת מקדש וקדשיו. ואין יד החוטא משגת לב' תורים או ב' בני יונה. שמביא מנחה תחתיהן:
### סעיף ו
 <strong>מנחת חוטא ומנחת קנאות</strong><br> מנחת סוטה:
### סעיף ז
 <strong>שקמצן שלא לשמן</strong><br> שקמצן לשם מנחת נדבה. או נתן וכו':
### סעיף ח
 <strong>נתן בכלי</strong><br> את הקומץ:
### סעיף ט
 <strong>והלך והקטיר</strong><br> ר"ל או הוליכו או הקטירו שלל"ש:
### סעיף י
 <strong>או לשמן ושלא לשמן</strong><br> בין בעבודה א' או בב' עבודות:
### סעיף יא
 <strong>כיצד לשמן ושלא לשמן</strong><br> [עי' זבחים פ"א מ"ד]. והא דבעי כיצד. והרי פשוט הוא מהו שלא לשמן. נ"ל דקמ"ל דאפילו בעשה א' מד' עבודת במנחת חוטא לשם נדבה או איפכא. דדמו אהדדי רק דבמנחת חוטא אין בה שמן ולבונה. אבל בכל זה אין שנוי בגוף המנחה ובעבודתה בין זה לזה. אפ"ה מחשב שלא לשמה. ומכ"ש במחבת לשם מרחשת. או בשינוי בעלים שנראה וניכר השינוי בגוף הבעלים. מכ"ש דמחשב שלא לשמו:
### סעיף יב
 <strong>זר</strong><br> אפילו כהן בעל מום מחשב כזר:
### סעיף יג
 <strong>אונן</strong><br> ביום מיתת קרובו אפילו לאחר קבורה נקרא אונן [עי' זבחים פ"ב סי' ב']:
### סעיף יד
 <strong>טבול יום</strong><br> שטבל מטומאתו ולא העריב שמשו:
### סעיף טו
 <strong>מחוסר בגדים</strong><br> שחיסר מלהתלבש א' מבגדי כהונה:
### סעיף טז
 <strong>מחוסר כפורים</strong><br> שהיה צריך להביא קרבן אחר שנטהר מטבילתו. ולא הביאו עדיין:
### סעיף יז
 <strong>שלא רחוץ ידים ורגלים</strong><br> והרי צריך לקדש ידים ורגלים קודם עבודה:
### סעיף יח
 <strong>ערל</strong><br> שלא מל. ואפילו מחמת אונס:
### סעיף יט
 <strong>טמא</strong><br> קמ"ל דוקא בטומאה וודאית אבל לא בנטמא טומאת התהום:
### סעיף כ
 <strong>יושב</strong><br> והרי צריך לעמוד בשעת עבודה:
### סעיף כא
 <strong>על גבי רגלי חברו</strong><br> שאחד מאלו היה חוצץ בין רגליו לרצפה. וה"ה בהיה חציצה בין בשרו לבגדים. או בין ידיו להדבר הנקרב [ועי' פי' מרווח בכל זה בזבחים פ"ב מ"א]:
### סעיף כב
 <strong>בן בתירא אומר יחזיר</strong><br> הקומץ לתוך השיריים:
### סעיף כג
 <strong>ויחזור ויקמוץ בימין</strong><br> ה"ה בשאר פסולים דלעיל ודלקמן בפרקן. בכולהו ס"ל לבן בתירא דמהני החזרה. והא דנקט החזרה רק בשמאל. ה"ט דקמ"ל רבותא לת"ק דאפילו שמאל דכשר לכה"ג ביו"כ [כיומא פ"ה מ"א]. אפ"ה לא מהני גבה החזרה:
### סעיף כד
 <strong>קמץ ועלה בידו צרור</strong><br> נמצא שחסר מהקומץ כשיעור מקום הצרור. ומיירי שהיה המנחה עשרון בלי שיעור הצרור. דאל"כ בל"ז פסול מדלא היה מנחתו עשרון שלם. ונקט סתמא מדהיו רגילין לבלי לצמצם בשיעור עשרון. והביאו קצת יותר. כדי שלא יטעו להחסיר שיעורו [כך כתבו תוס'. ולכאורה יש ראיה לרבעתוס' דעשרון היתר מעט כשר מדקאמר בש"ס (ד"ט ב') בעשרון שאם חסר כ"ש פסול. משמע הא יתר מעט כשר. אבל באמת אין זה ראיה דהרי תני התם נמי גבי שמן הכי. והרי בשמן וודאי גם יתר פסול. (כמ"ג). ואדרבה דבריהן תמוהין. דהרי לקמן (פ"ה מ"א). מוכח דלכ"ע בעשרון יתר מעט דמי לחסר מעט ושניהן פסולין. וכ"כ מתוספתא שהביא רכ"מ (פ"ב ממעק"ר ה"ה) נראה ג"כ כך. אולם קו' רבעתוס' אחמ"כ בל"ז לק"מ די"ל מסתמא בסתם מנחה שיש בה עשרון מיירי. שנפל בה צרור אחר שנמדד]:
### סעיף כה
 <strong>או גרגיר מלח</strong><br> שנזדמן שנתערב, דהרי א"צ למלוח המנחה רק הקומץ. וקמ"ל אף דמלח בת הקרבה היא עם הקומץ. אפ"ה מחשב הקומץ על ידו כחסר. אם נקמץ עמו:
### סעיף כו
 <strong>או קורט של לבונה</strong><br> קמ"ל אף דהלבונה איקבע בהדי מנחה שהרי מביא כל המנחה (והקומץ) [והלבונה] עליו בכלי א'. אפ"ה כשנקמץ עם הקומץ. דינו כחסר הקומץ. ולהכי כשירצה הכהן לקמוץ המנחה. מלקט ובורר ממנה הלבונה. ומניחו מן הצד. וקומץ רק מהמנחה. ונותן הקומץ בכלי קודש. ומניח עליו הלבונה:
### סעיף כז
 <strong>מפני שאמרו הקומץ היתר והחסר פסל</strong><br> אי"ל בל"ז פסול. מדחוצץ הקורט בין ידו להקמח. או בין קמח לקמח. שהגרגיר חולק הקומץ ונראה כב' חצאי קומצים. י"ל דמיירי אפילו הגרגיר דבוק מן הצד של קומץ. למעלה אצל אגודל. או למטה אצל אצבע קטנה. דשם אין בשר ידו נוגע בקומץ. וגם מדרוב הגרגיר מגולה אינו חולק הקומץ ואפ"ה פסול משום שחסר עכ"פ שיעור הקומץ:
### סעיף כח
 <strong>איזה הוא היתר שקמצו מבורץ</strong><br> מלא וגדוש יותר משיעורו:
### סעיף כט
 <strong>וחסר שקמצו בראשי אצבעותיו</strong><br> שלא כפף אצבעותיו על פס ידו בשעת קמיצה. וה"ה בהיה הקורט או שאר דבר מחסר הקומץ. רק בסיפא נקט שקמץ בראשי אצבעותיו. לאשמעינן באיזה אופן צריך לקמוץ:
### סעיף ל
 <strong>פושט את אצבעותיו על פס ידו</strong><br> כך הוא עבודת הקמיצה. קודם שיתחב אצבעותיו בהקמח כופף ופושט אצבעותיו על פס ידו. ומניח רווח בין האצבעות להפס יד. ומכניס צד פסת ידו בהקמח. ועי"ז הקמח נדחק ונכנס לתוך הרווח שבין האצבעות הכפופים להפס יד ומוציא ידו מהקמח. ואח"כ מוחק באגודל את הקמח מצד זה. ובאצבע הקטנה מצד האחר. כדי שלא יהא בהקמיצה יותר ממה שנכנס תחת הג' האצבעות האמצעיים. וזהו שאמרו שהקמיצה א' מעבודות הקשות שבמקדש. שהרי במנחת מחבת ומרחשת ומאפה תנור. שהיו כולן אפויין ופתותין. וכל פתיתה היה צריך שיהיה כזית [כפ"ו סי' כ"ז]. ואפ"ה היה צריך ליזהר מאד כשמחק בהאגודל ובהאצבע קטנה כלעיל. שלא יהא שם חסר או יתר בהקמיצה:
### סעיף לא
 <strong>ריבה שמנה</strong><br> להכי לא נקט ריבה לה שמן. דקמ"ל דדוקא בריבה לה כשיעור שמנה פסול. דשיעור שמן להעשרון של מנחה הוא לוג. ולהכי דוקא בנתן ב' לוגין לעשרון פסול [כרמב"ם פי"א מפסוהמ"ק ה"ט] מיהו לרש"י ב' לוגין דקאמר בש"ס שלא יתנם לעשרון. ר"ל אפילו בנתן ב' לוגין בעשרון פסול. אף דחזי לב' מנחות. וכ"ש בהוסיף רק קצת על לוג או חיסר כ"ש. פסול:
### סעיף לב
 <strong>וחסר שמנה</strong><br> שחיסר כ"ש מהלוג שמן לעשרון. או חיסר וכו':
### סעיף לג
 <strong>חסר לבונתה</strong><br> דצריך שיתן על הקומץ שבכלי לכל הפחות ב' קרטין לבונה. ובלא נתן רק קורט א' פסול. מיהו בריבה לבונתה לא פסל. רק בנתן בה יותר מב' קומצים לבונה:
### סעיף לד
 <strong>לאכול שיריה בחוץ</strong><br> חוץ לעזרה:
### סעיף לה
 <strong>או להקטיר לבונתה בחוץ</strong><br> להכי לא קאמר או כזית מלבונה בחוץ כבהנך דלעיל. משום דבלבונה א"צ רק ב' קרטין:
### סעיף לו
 <strong>פסול ואין בו כרת</strong><br> דהקומץ במנחה הוא כמו הדם שבזבח. והלבונה הוא כנגד האימורין. ומה שפוסל בד' עבודות שבדם. שחיטה. קבלה. הולכה. זריקה. פוסל כנגדן במנחה בד' עבודות שבה. דהיינו, בהקמיצה ובנתינת הקומץ בהכלי. ובהולכה. ובהקטרה:
### סעיף לז
 <strong>לאכול שיריה למחר</strong><br> לאחר זמן אכילתו. דמנחה נאכלת רק ליום ולילה:
### סעיף לח
 <strong>זה הכלל כל הקומץ</strong><br> או נותן בכלי וכו'. וכולהו או או קתני:
### סעיף לט
 <strong>והמקטיר לאכול דבר שדרכו לאכול</strong><br> שיריים:
### סעיף מ
 <strong>ולהקטיר דבר שדרכו להקטיר</strong><br> דהיינו הקומץ. ולאפוקי בחישב לאכול הקומץ או להקטיר השיריים. חוץ לזמנו או חוץ למקומו. לא נפסל:
### סעיף מא
 <strong>ובלבד שיקרב המתיר כמצותו</strong><br> כאילו היה כשר. שלא היה שם עוד פסול אחר. דאל"כ לא נתפגלה המנחה:
### סעיף מב
 <strong>קמץ בשתיקה</strong><br> שלא חישב בה מחשבת פסול ולא מחשבת הכשר. ורבותא קמ"ל דאע"ג דהיה בשתיקה. לא אמרי' דפסול. ומכ"ש בקמץ במחשבת הכשר:
### סעיף מג
 <strong>ונתן בכלי והלך והקטיר חוץ לזמנו</strong><br> שהיו כולן במחשבת חוץ לזמנו:
### סעיף מד
 <strong>או שקמץ ונתן בכלי והלך והקטיר חוץ לזמנו</strong><br> שהיו כל עבודתיה במחשבת חוץ לזמנו:
### סעיף מה
 <strong>קמץ חוץ למקומו</strong><br> שחישב לאכול או להקטיר כדת ממנה חוץ לעזרה:
### סעיף מו
 <strong>או שקמץ חוץ לזמנו ונתן בכלי והלך והקטיר חוץ למקומו</strong><br> שהיו כל עבודות הללו בה במחשבת חוץ למקומו:
### סעיף מז
 <strong>או שקמץ ונתן בכלי והלך והקטיר חוץ למקומו</strong><br> ר"ל או שעשה א' מאלה על מנת לאכל השיריים או להקטיר הקומץ חוץ למקומו. ושאר ג' העבודות עשה ע"מ חוץ לזמנו:
### סעיף מח
 <strong>מנחת חוטא ומנחת קנאות</strong><br> שדינן כחטאת להפסל גם בשלא לשמו:
### סעיף מט
 <strong>ונתן בכלי והלך והקטיר שלא לשמן</strong><br> שעשה חד מהנך של"ש והשאר חוץ לזמנו:
### סעיף נ
 <strong>לאכול כזית בחוץ וכזית למחר</strong><br> לעיל נמי בכה"ג מיירי שחישב על כזית א' בחוץ ועל כזית אחר למחר. רק דלעיל מיירי בחישב בב' עבודות. בא' חוץ לזמנו ובב' חוץ למקומו. אבל הכא מיירי שחישב בא' מד' עבודות המנחה ב' מחשבות. כזית א' חוץ לזמנו וכזית אחד חוץ למקומו:
### סעיף נא
 <strong>וחייבים עליו כרת</strong><br> אפילו היו ב' המחשבות בעבודה א'. תפוס לשון ראשון:
### סעיף נב
 <strong>ואין כו כרת</strong><br> אף דחכמים היינו ת"ק. אפ"ה הדר ותנא וחכ"א וכו' דלא תימא דסיפא דלאכול כחצי זית וכו' נמי מלתא דר"י היא:
## פרק ב
### סעיף א
 <strong>הקומץ את המנחה לאכול שיריה או להקטיר קומצה למחר מודה רבי יוסי בזה שהוא פגול וחייבין עליו כרת</strong><br> ולא אמרינן הרי הקומץ חצי מתיר הוא. דהרי צריך להקטיר נמי הלבונה. והרי איו מפגלין בחצי מתיר [כמ"ה]. די"ל דהכא בשעת קמיצה לכ"ע לא מחשב חצי מתיר. דהרי א"צ לקמוץ רק הקומץ בלי הלבונה, משא"כ לקמן במשנה ה' שחישב בשעת הקטרה, מחשב חצי מתיר. מדצריך להקטיר שניהן:
### סעיף ב
 <strong>ואין בו כרת</strong><br> לאו משום אין מפגלין בחצי מתיר. רק משום דאין עבודת מתיר אחד מפגל במחשבת מין מתיר אחר:
### סעיף ג
 <strong>וחייבין עליו כרת</strong><br> דלא אמרינן גביה אין מתיר מפגל מתיר. רק בלא איקבעו בחד מנא. כגון ב' כבשי עצרת. דשניהן מתירין הב' לחם שבאין עמהן. להכי בחישב בשחיטת א' ע"מ לאכול חבירו למחר. שניהן כשרות [כמ"ה]. אבל הכא. בקומץ והלבונה ששניהן מונחין בכלי א'. הו"ל כמתיר א':
### סעיף ד
 <strong>אמרו לו מה שנה זו מן הזבח</strong><br> שכששחט ע"מ להקטיר אימורין למחר נתפגל אע"ג דשחיטה והקטרה ב' מתירין הן:
### סעיף ה
 <strong>אמר להם שהזבח דמו ובשרו ואמוריו אחד</strong><br> שהכל תלוי זה בזה שהדם מתיר להקטיר האימורין. והקטרת האימורין מתיר הבשר לאכילה. ולהכי מחשבו אימורין כהבשר שיהיה כניתר ולא כמתיר:
### סעיף ו
 <strong>ולבונה אינה מן המנחה</strong><br> ר"ל אינו כשיריים של מנחה שאסור לאכלן עד שיקטיר הקומץ. אבל לבונה. אם ירצה יכול להקטירו קודם הקומץ:
### סעיף ז
 <strong>שחט שני כבשים</strong><br> של עצרת. שמביא עמהן ב' חלות ומניפן עם הכבשים. ומתקדשות רק בשחיטת הכבשים:
### סעיף ח
 <strong>לאכול אחת מן החלות למחר</strong><br> והרי זמן אכילתן ככל מנחה ליום ולילה:
### סעיף ט
 <strong>הקטיר שני בזיכין</strong><br> של לבונה. שמניחין בכל שבת על ב' סדרי לחם הפנים. ובשבת האחר מקטירין הלבונה. והלחם נאכל לכהנים:
### סעיף י
 <strong>לאכול אחד מן הסדרים למחר</strong><br> והרי זמן אכילתן רק ליום ולילה. וה"ה בחישב על חלה א' מהסדרים. רק נקט רבותא אליבא דר' יוסי. דאפילו חישב על סדר שלם. לא נתפגל הסדר השני. [וה"ה לקמן בנטמא א' מהסדרים. נקט סדר שלם לרבותא דחכמים, דאפילו נטמא סדר שלם אפילו הכי נאכל סדר השני]:
### סעיף יא
 <strong>רבי יוסי אומר אותה החלה</strong><br> של ב' הלחם:
### סעיף יב
 <strong>ואותו הסדר</strong><br> של לחם הפנים:
### סעיף יג
 <strong>והשני פסול ואין בו כרת</strong><br> דלא דמי לחישב על כזית מבשר בהמה. דאז אפילו אכל כזית אחר ממנה חייב כרת. דהתם היה הכל גוף א'. וכ"כ במנחה היה הכל בכלי א'. משא"כ באלו. לאו גוף א'. ולא בכלי א' באו:
### סעיף יד
 <strong>וחכמים אומרים זה וזה פגול וחייבין עליו כרת</strong><br> דדינם כגוף א':
### סעיף טו
 <strong>שאין קרבן צבור חלוק</strong><br> ר"ל כך קבלתי מרבותי. שכל קרבן צבור שנפסל חציו. כולו פסול אפילו בחלות וכ"ש בבשר:
### סעיף טז
 <strong>והטהור יאכל</strong><br> ודוקא בנטמא א' מב' הלחם קודם זריקת דם הכבשים. או שנטמא אחד מהסדרים קודם הקטרת הבזיכין. אבל בנטמא אח"כ מודה ר"י דהטהור נאכל:
### סעיף יז
 <strong>והלחם אינו מפגל את התודה</strong><br> שהתודה עיקר והלחם טפל לה. דאין הלחם מתקדש רק בשחיטת התודה:
### סעיף יח
 <strong>לאכול ממנה למחר</strong><br> וה"ה לזרוק דמה או להקטיר אימוריה למחר. רק נקט לאכול לרבותא דסיפא. דכשחישב על הלחם אז אף מה דדמי לה באכילה בהתודה גופה. אפ"ה אינו מתפגל:
### סעיף יט
 <strong>מפגלין את הלחם והלחם אינו מפגל את הכבשים</strong><br> דהלחם טפלין לכבשים. כלחמי תודה לתודה:
### סעיף כ
 <strong>והכבשים אינן מפוגלין</strong><br> וקמ"ל תודה אף דלא הוזקקו לחמיו עמו בתנופה. אפ"ה כשפיגל התודה נפגלו עמה. וקמ"ל כבשים אף דהוזקקו עמן בתנופה. אפ"ה כי מפגל לחם לא נפגלו כבשים:
### סעיף כא
 <strong>הזבח מפגל את הנסכין משקדשו בכלי</strong><br> דאם כשפיגל הזבח כבר היו הנסכים מקודשין בכלי שרת. נתפגלו גם הן. והשותה היין או האוכל הסולת חייב כרת:
### סעיף כב
 <strong>דברי רבי מאיר</strong><br> דס"ל דדם של זבח מתיר הנסכים למזבח. ומדיש להן מתיר מתפגלין במחשבת חוץ לזמנו. אבל לרבנן, נסכים אין להם מתיר. מדבאין גם לאח"ז ולפיכך אין מתפגלין *):
### סעיף כג
 <strong>כיצד השוחט את הזבח לאכול ממנו למחר</strong><br> וה"ה להקריב למחר. רק נקט לאכול לרבותא דרישא. דאפ"ה מתפגלין גם הנסכים אף דלא קיימי לאכילה:
### סעיף כד
 <strong>פיגל בקומץ</strong><br> שחישב בשעת הקטרת הקומץ לאכול שיריים למחר:
### סעיף כה
 <strong>עד שיפגל את כל המתיר</strong><br> בהקטרת הקומץ וגם בהקטרת הלבונה. אבל מודו דעכ"פ נפסל מדרבנן כשפיגל בחצי מתיר. משום דכשפיגל בקומץ גזרינן אטו בחישב בקומץ דמנחת חוטא דאין בו לבונה. והו"ל הקומץ מתיר שלם. וכמו כן בפיגל בלבונה. גזרינן אטו שחישב בב' בזיכי לחם הפנים דאין עמהן קומץ. והו"ל מתיר שלם. ובפיגל בכבש א' של כבשי עצרת. גזרינן אטו שפיגל גם בחבירו [מדשוין בשם ודו"ק]. ובבזך אטו בזך חבירו [מנחות די"ד] ועי' לעיל מ"א מ"ש ודו"ק:
### סעיף כו
 <strong>ובמנחת קנאות</strong><br> שאין בהן לבונה:
### סעיף כז
 <strong>וחבירו כשר</strong><br> דאין מתיר מפגל מתיר אחר רק באקבעו בחד מנא:
### סעיף כח
 <strong>שניהם כשרים</strong><br> דאין יכול לחול מחשבת פגול ממתיר לחבירו. והרי הב' כבשים שניהן מתירין הב' חלות:
## פרק ג
### סעיף א
 <strong>לאכול</strong><br> חוץ לזמנו או חוץ למקומו:
### סעיף ב
 <strong>דבר שאין דרכו לאכול</strong><br> כקומץ או לבונה:
### סעיף ג
 <strong>דבר שאין דרכו להקטיר</strong><br> כגון שיריים:
### סעיף ד
 <strong>רבי אליעזר פוסל</strong><br> מדאיירי ר"א נמי בחוץ למקומו. להכי נקט לשון פסול דשייך בתרווייהו. אבל באמת בחוץ לזמנו הו"ל פגול גמור לר"א:
### סעיף ה
 <strong>שאין אכילה והקטרה מצטרפין</strong><br> אף דכבר תנא ליה לעיל [פ"א מ' ד]. קמ"ל הכא. דאפילו לר"א. לא תימא דמדרבנן פסל ברישא. דגזיר מחשבה שלא כדרכה אטו כדרכה. וא"כ כמו כן לגזר הכא פחות מכזית אטו כזית. קמ"ל הכא דלעיל מדאורייתא פסול מדרבייא רחמנא אם האכל יאכל. בב' אכילות הכתוב מדבר. אכילת אדם ואכילת מזבח שיהיו שניהן שוין, משא"כ הכא דלא רבייה קרא. כשר:
### סעיף ו
 <strong>לא יצק</strong><br> או או קתני כולה מתניתין. וכך הוא סדר הבאת המנחה. מביא עשרון סולת ולוג שמן. ונותן תחלה מעט משמן בכלי חול והסולת עליו. ואח"כ חוזר ויוצק מעט מהלוג שמן על הסולת ובולל הכל יחד [ולתוספות חולין (דל"ו ד"ה צריך. וזבחים דפ"ח ד"ה מדות). צריך שיהיה הבלילה בכלי שרת]. ואחר שבלל נותנה בכלי שרת. ויוצק עליה השמן הנשאר עוד מהלוג. ונותן עליה קומץ לבונה. ומביא להכהן. והכהן מביאה לזוית דרומית מערבית של מזבח. ומגיש הכלי שבה המנחה לחודו של אותו זוית. ואח"כ מלקט כל גרגרי הלבונה שבמנחה לצד אחד. כדי שלא יתערב גרגיר ממנה בהמנחה. ואח"כ קומץ. ונותן הקומץ לכלי שרת אחר. ומלקט כל הלבונה מהשיריים ונותנו על הקומץ. ומעלהו למזבח ומולחו ומקטירו והשירים נאכלין. זהו במנחת סולת. אבל במנחת מחבת או מרחשת אחר שבלל כנ"ל לשה בפושרין ואופה במחבת או במרחשת כפי שנדר. (עם מעט מהשמן הנותר מהלוג). ולאחר שנאפו פותתן לפתיתין כזיתים. ויוצק על הפתיתין שמן הנשאר מהלוג. ונותן אח"כ כל הפתיתין לכלי שרת והקומץ לבונה עליה. ומביא הכל אל הכהן. והכהן עושה בה כבמנחת סולת כנ"ל. והשיריים נאכלין. וכ"כ במנחת מאפה תנור. אם נדר חלות. אז מביא עשרון סולת ולוג שמן כנ"ל. אבל אין בהן מתן שמן בכלי תחלה. אלא בולל הסולת מיד עם כל הלוג שמן. ולש בפושרין ואופה בתנור במקדש. ופותת כנ"ל. ונותן אח"כ הפתיתין לכלי שרת. [ונותן לבונתה] ומגיש וקומץ כנ"ל. ואם רקיקין נדר. אז לש מיד הסולת בפושרין לבד ועושה הרקיקין ואופה אותן. ולאחר האפייה לוקח לוג שמן ומושח הרקיקין. לרמב"ם [פי"ב מקרבנות ה"ה] מושחן עד שיבלע בהן כל הלוג שמן. ולרכ"מ [שם] מושחן בהשמן רק כמין כי יוונית. ומחלק שאר השמן לכהנים. ואח"כ פותת הרקיקין [ונותן לכלי שרת ולבונתה עליה] ומגיש וקומץ כלעיל. וכל מנחה שצריכה פתיתה. עושה מכל עשרון י' חלות. ובכל א' מחמשה מיני מנחה הנ"ל. מקטיר עם הקומץ גם קומץ לבונה כלעיל [רמב"ם פי"ג מקרבנות. ורמל"מ שם ה"ה]. ולא יצק דקאמר כאן. ר"ל לא יצק כהן אלא ישראל. דבין היציקה שנותן שמן תחלה בכלי. או היציקה שאח"כ על הסולת או הפתיתין. הכל כשר בישראל אפילו לכתחילה. אבל אם לא יצק כלל. פסול. דיציקת שמן במנחה מעכב:
### סעיף ז
 <strong>לא בלל</strong><br> אפילו לא בלל כלל כשר:
### סעיף ח
 <strong>לא פתת</strong><br> ר"ל אם בכל המנחות שצריכות פתיתה לא פתת כלל. רק כשקמץ לקח חתיכה עבה כשיעור קומץ [ולרש"י ור"ב עכ"פ הקמיצה בעצמה צריכה פתיתה]:
### סעיף ט
 <strong>לא מלח</strong><br> ר"ל לא מלח כהן אלא זר.:
### סעיף י
 <strong>לא הניף</strong><br> מנחת עומר ומנחת סוטה. שצריכים תנופה קודם הגשה:
### סעיף יא
 <strong>לא הגיש</strong><br> כל מנחה קודם שיקמיצנה מגישה לחוד קרן דרומית מערבית של מזבח. כנ"ל. [ונ"ל דהתנא נקט הכל כסדר. דאף דהיציקה היא אחר הבלילה בכל המנחות [כמנחות דע"ד]. אפ"ה נקטה תחלה. משום דיציקה נזכרה בהדיא במנחת סולת. ומנחת סולת כתיבא בקרא תחילה. משא"כ בלילה לא נזכרה בהדיא בקרא רק במנחת מאפה. והיא כתובה בתורה אחר מנחת סולת . ואחר בלילה. נקט התנא פתיתה שנזכרה בתורה במנחת מחבת שכתובה אחר מנחת מאפה. שבה נזכר בלילה. ואחר הפתיתה נקט התנא לא מלח. משום דדין מליחה לכל הקרבנות נזכרה בתורה בסוף כל העניין [בויקרא ב']. ואחר לא מלח נקט תנופה והגשה. דאע"ג דהגשה נעשה בכל מנחה קודם שיקמוץ וימלחנה. ותו הרי גם בתורה [שם] נזכר הגשה במרחשת קודם למליחה שלא נזכר עד לבסוף כל העניין. אפ"ה נקט התנא אלה הד' יחד. יציקה. בלילה. פתיתה. מליחה. דכולן כשרין לכתחילה בזר (כמ"ש זבחים פי"ד סי' כ"ט). והדר נקט תנופה והגשה דרק בדיעבד כשרין בזר [עי' שם]. מיהו נקט תנופה קודם הגשה. משום שכך סדר עשייתן בעומר ובסוטה. מניף ואח"כ מגיש. וברוך המאיר עיני המחכים לו]:
### סעיף יב
 <strong>או שפתתן פתים מרובות</strong><br> דצריך שיהיה הפתיתין כזיתים. ואם פתתן כפתיתין מרובות. בין שמרובות במנין ע"י שהקטינם. בין שמרובות בשיעור גם יותר מכזית. או לא וכו':
### סעיף יג
 <strong>ולא משחן</strong><br> ר"ל שלא משח רקיקין הטעונות משיחה כמ"ש לעיל סי' ו' דבחסר שמנה לגמרי. פסול:
### סעיף יד
 <strong>נתערב קומצה בקומץ חברתה</strong><br> כשרה לרבנן מדאין עולין מבטלין זה את זה. [כזבחים פ"ח מ"ו]. ולר"י ג"כ כשרה משום דמין במינו לא בטל. או שנתערב הקומץ ממנחת נדבה במנחת וכו':
### סעיף טו
 <strong>במנחת כהנים</strong><br> שכולה כליל כהקומץ. או שנתערב הקומץ במנחת וכו':
### סעיף טז
 <strong>במנחת כהן המשיח</strong><br> חביתי כה"ג שמקריבין משלו בכל יום. והן ג"כ כליל. או שנתערב הקומץ במנחת וכו':
### סעיף יז
 <strong>במנחת נסכין</strong><br> המנחה שמקריבין עם הקרבנות [כלקמן פ"ט מ"ו]. והיא ג"כ כולה כליל:
### סעיף יח
 <strong>כשרה</strong><br> נ"ל דר"ל התערובת כשרה להקריב. דת"ק ס"ל דשתיהן כשרות:
### סעיף יט
 <strong>פסולה</strong><br> פסולה התערובות:
### סעיף כ
 <strong>שזו בלילתה עבה</strong><br> קומץ של מנחת נדבה עבה. שנעשית מלוג א' שמן לעשרון סולת:
### סעיף כא
 <strong>וזו בלילתה רכה</strong><br> מנחת כהן משיח ומנחת נסכים היא רכה. דמנחת כהן משיח נעשית מעשרון סולת וג' לוגין שמן. וכ"כ מנחת נסכים עשרון סולת וג' לוגין לכבש. וב' עשרונים בד' לוגין לאיל. וג' עשרונים בו' לוגין לפר:
### סעיף כב
 <strong>והן בולעות זו מזו</strong><br> ר"ל הקומץ העב בולע ממנחה הרכה. ואף דלא מפסל הקומץ משום דריבה שמנה. דהרי ריבה שמנה אינו פוסל רק כשהוסיף לוג [כפ"א סי' ל"א]. והכא הקומץ שהוא כשיעור ב' זיתים. אי אפשר שיבלע לוג שהוא כשיעור (ב') [ו'] ביצים. עכ"פ נתבטל הקומץ בשמן של המנחה הרכה. והו"ל כאילו לא הקטיר הקומץ כלל. ונפסלה עי"ז המנחה. ואף דלר"י מין במינו לא בטל. עכ"פ הכא דנתערב סולת ושמן בהדי סולת ושמן. הו"ל תערובות כל חד וחד כאילו נתערב עם מינו ואינו מינו. ובכה"ג ס"ל לר"י דסליק את מינו כמי שאינו. ושאינו מינו רבה עליו ומבטלו. והמנחת נסכים נמי פסולה. משום דקומץ העב בלע ממנה ומיעט שמנה:
### סעיף כג
 <strong>שתי מנחות שלא נקמצו ונתערבו זו בזו</strong><br> שנפלו שניהן לתוך כלי א' זו בצד זו. ונוגעין זב"ז באמצע וכבר נתקדשו בכלי:
### סעיף כד
 <strong>אם יכול לקמוץ מזו בפני עצמה ומזו בפני עצמה</strong><br> שנשאר מכל אחת כדי שיעור לקמוץ ממנה בלי תערובות:
### סעיף כה
 <strong>ואם לאו פסולות</strong><br> דלא דמי לעירוב ב' דמים [זבחים פ"ח מ"ט] דשתיהן כשרות. די"ל התם בכל שהוא מכל אחד שיש בהתערובות כשהגיע למזבח סגי. אבל הכא בעינן קומץ שלם מהמנחה עצמה. דכתיב וקמץ מסלתה ולא מסולת חבירתה. ומדנתערב אי אפשר כן:
### סעיף כו
 <strong>לא יקטיר</strong><br> דמצות הקטרה בקומץ הוא שיהיה לבד. ולא דבר אחר עמו. ואף בדאפשר לקמוץ במקום שנתערבו. ויהיה שם ב' קומצין. עכ"פ דלמא בכל קומץ יש מתערובות חבירתה. וליכא קומץ שלם:
### סעיף כז
 <strong>ואם הקטיר</strong><br> כל התערובות:
### סעיף כח
 <strong>וזו שלא נקמצה לא עלתה לבעלים</strong><br> דקמיצה מעכבת:
### סעיף כט
 <strong>לא יקטיר</strong><br> כל התערובות דמצות הקטרה בקומץ צריך שיהיה בלי תערובות. ותו הרי כל שממנו לאישים הוא בבל תקטירו. והרי השיריים יש ממנו הקומץ לאישים:
### סעיף ל
 <strong>ואם הקטיר עלתה לבעלים</strong><br> ואי"ל בכל הנך הרי הקומץ נתבטל ברוב של השיריים. י"ל דכמו דעולין אין מבטלין זא"ז. ה"נ ילפינן מנה שיריים בג"ש:
### סעיף לא
 <strong>הציץ מרצה</strong><br> וא"צ להביא מנחה אחרת:
### סעיף לב
 <strong>אבדו שיריה</strong><br> קודם שהקטיר הקומץ:
### סעיף לג
 <strong>כמדת רבי אליעזר כשרה</strong><br> ר"ל לפי דעת ר"א דס"ל [פסחים דע"ז א'] דזורקין הדם אף שאבד הבשר. ה"נ במנחה מקריב הקומץ אף שאבדו או נטמאו שיריים:
### סעיף לד
 <strong>וכמדת רבי יהושע פסולה</strong><br> דרבי יהושע ס"ל התם אם אין בשר אין דם. ה"נ פסול להקריב הקומץ. מיהו בנשאר קצת משיריים או בקרבן צבור. כשר לכ"ע:
### סעיף לה
 <strong>שלא בכלי שרת</strong><br> ר"ל אם לא קידש הקומץ בכלי שרת קודם הקטרה והקטירו כך:
### סעיף לו
 <strong>רבי שמעון מכשיר</strong><br> מיהו בלא קידש המנחה תחילה בכלי שרת. אז לכ"ע פסול:
### סעיף לז
 <strong>הקטיר קומצה פעמים</strong><br> שהקטיר הקומץ לחצאין:
### סעיף לח
 <strong>כשרה</strong><br> ודוקא בהקטירו בב' חצאין. דמדאין קומץ פחות מב' זיתים. נמצא שהיה בכל הקטרה כזית. אבל בהקטירו ביותר מב' חלקים. פסול. דאין הקטרה פחות מכזית:
### סעיף לט
 <strong>מעוטו מעכב את רובו</strong><br> דבחסר כל שהוא פסול:
### סעיף מ
 <strong>מעוטו מעכב את רובו</strong><br> דכל מנחה צריכה שתהיה עשרון שלם סולת. ולא פחות. ואף דמדת עשרון למנחה קודמת לקמיצה. אפ"ה הקדים תנא דין הקומץ. משום דביה משתעי תנא בכל מתני' דלעיל:
### סעיף מא
 <strong>מעוטו מעכב את רובו</strong><br> דצריך שיהיה לנסכים של פר ו' לוגין. ולאיל ד' לוגין. ולכבש ג' לוגין. ואם חיסר פסול:
### סעיף מב
 <strong>מעוטו מעכב את רובו</strong><br> דצריך שיהיה שיעורו למנחת נסכים. כשיעור היין. ולמנחת נדבה צריך לוג לעשרון. והא דלא כלל תנא כולן יחד הקומץ והעשרון וכו' מיעוטן מעכב את רובן. ה"ט משום דכל חד מהנך מקרא אחרינא נפקא. [והא דהפסיק תנא ביין בין העשרון סולת לשמנו והרי קומץ ועשרון ושמן שייכי טפי גבי הדדי. ותו דגם בקרא בדיני נסכים נזכר השמן קודם היין. נ"ל מזה ראיה לרמב"ם [פי"א מפסוהמ"ק ה"ט] דפסק דשמן אינו נפסל כשהוסיף. רק כשהוסיף ונתן ב' לוגין לעשרון. א"כ להכי שפיר רצף התנא למתני קומץ ועשרון ויין בחדא מחתא. מדכולהו בחסר או יתר דינייהו שוין. דבקומץ חסר או יתר מעט פסול [כפ"א מ"ב]. ובעשרון וביין כבר הביא רכ"מ [פ"ב ממעק"ר ה"ה] בשם התוספתא דבשניהן בחסר או יתר מעט פסול. משא"כ בשמן מדמשונה בדיני יתר מכולהו. להכי עשה לו תנא מחיצה בפ"ע לבסוף. ועי' לעיל פ"א סי' כד]:
### סעיף מג
 <strong>הסלת והשמן</strong><br> שצריכים שניהן בכל מנחה:
### סעיף מד
 <strong>שני שעירי יום הכפורים</strong><br> שמטילין עליהן גורלות ביו"כ. א' לה' ואחד לעזאזל:
### סעיף מה
 <strong>שני כבשי עצרת</strong><br> הבאין בעצרת עם ב' הלחם. והן שלמי צבור:
### סעיף מו
 <strong>שתי חלות</strong><br> הן ב' הלחם הנ"ל:
### סעיף מז
 <strong>שני סדרים</strong><br> של לחם הפנים. כל סדר ו' חלות:
### סעיף מח
 <strong>מעכבין זה את זה</strong><br> וכ"ש החלות גופייהו:
### סעיף מט
 <strong>שני בזיכין</strong><br> ב' כפות מלאות לבונה. שמשימין בין ב' סדרים של לחה"פ:
### סעיף נ
 <strong>הסדרים והבזיכין מעכבין זה את זה</strong><br> דבאין לו מין א' לא יביא הב':
### סעיף נא
 <strong>שני מינים שבנזיר</strong><br> דנזיר צריך שיביא ב' מיני לחם. חלות מצות. ורקיקי מצות:
### סעיף נב
 <strong>שלשה שבפרה</strong><br> עץ ארז. ואזוב. ושני תולעת. שצריך להשליך כולן לתוך שריפת הפרה:
### סעיף נג
 <strong>ארבעה שבתודה</strong><br> ד' מיני לחם שצריך להביא עם קרבן תודה. דהיינו חלות מצות. ורקיקי מצות. וסולת מורבכת. ולחם חמץ. כל א' י' חלות:
### סעיף נד
 <strong>ארבעה שבלולב</strong><br> לולב. אתרוג. הדס. ערבה. שלא נטלן כולן ביום שמצוה ליטלן לא יצא. מיהו בנטלן כולן. אבל שלא ביחד. רק שהה ביניהן כמה שעות. יצא. דקיי"ל לולב א"צ אגוד. ורק מצוה לאגדו משום נוי מצוה [א"ח תרנ"א]:
### סעיף נה
 <strong>ארבעה שבמצורע</strong><br> עץ ארז. ואזוב. ושני תולעת. וצפרים:
### סעיף נו
 <strong>מעכבין זה את זה</strong><br> ותנא ושייר מים חיים של מצורע. ופרים ואלים דחג. ועוד טובא:
### סעיף נז
 <strong>שבע הזיות שבפרה</strong><br> שמזה מדם פרה אדומה נגד פתח ההיכל:
### סעיף נח
 <strong>שבע הזיות של בין הבדים</strong><br> שמזה הכה"ג ביו"כ בק"ק מדם הפר לבד ואח"כ מדם השעיר:
### סעיף נט
 <strong>ושעל הפרוכת</strong><br> שמזה הכה"ג שם מדמים הנ"ל ביו"כ. וכמו כן מה שמזה שם מדם פר העלם דבר של צבור. ומפר כהן המשיח. ומשעירי ע"ז:
### סעיף ס
 <strong>מעכבות זו את זו</strong><br> ותנא ושייר ז' הזאות של מצורע ועוד טובא:
### סעיף סא
 <strong>שבעה נרותיה</strong><br> בראש כל קנה של המנורה. היה קבוע כעין בזך שבו נותנין השמן והפתילה [רמב"ם פ"ג מבית הבחירה. וכ"כ הריב"ש בתשובה (סי' ת"י). שהבזיכין קבועין בהקנים]:
### סעיף סב
 <strong>שתי פרשיות שבמזוזה</strong><br> שמע והיה אם שמוע:
### סעיף סג
 <strong>ואפילו כתב אחד מעכבן</strong><br> ר"ל אפילו אופן הכתב של אות אחד מעכב. שכשדבוק לחבירו. פוסל בספר תורה. תפילין. ומזוזה:
### סעיף סד
 <strong>ארבע פרשיות שבתפילין</strong><br> לרמב"ם ורש"י סדר הנחתן בהבתים הוא כמו שמסודרין בתורה. דהיינו. קדש. והיה כי יביאך. שמע. והיה אם שמוע. כולן משמאל המניח לימינו. ולר"ת צריך להקדים והיה אם שמוע לשמע. כדי שיהיה שמע מימין המניח [א"ח ל"ד]:
### סעיף סה
 <strong>ר' ישמעאל אומר ארבעתן ארבע מצות</strong><br> דאין מעכבות זא"ז. וקיי"ל דמעכבות [א"ח י"ג. וראה דהתנא נקט הכל כסדר. במשנה ו' נקט כל המעכבים זא"ז כפי הסדר שכתובים בתורה עד הסדרים והבזיכין. ואח"כ נקט תנא כסדר המספרים ב'. ג'. ד'. ז'. וכולן מעניני קרבנות והנלוה עליהם. רק שילב ביניהן גם מיני לולב דכתיב גביה ושמחתם לפני ה' אלהיכם דהיינו בביהמ"ק. ואח"כ נקט עניינים אחרים שבתשמישי קדושה. ונקטן כפי סדר קדושתן. מנורה. ואח"כ מזוזה שהיא מצוה השוה בכל אדם ובכל זמן טפי מתפילין. ואח"כ תפילין. ובתר כולהו נקט ציצית דבצר קדושתייהו מכולהו דתשמישיה נזרקין [כמגילה כ"ו ב']:
## פרק ד
### סעיף א
 <strong>והלבן אינו מעכב את התכלת</strong><br> דמצוה לתת בכל כנף ד' חוטין. חוט א'. או ב' תכלת. והשאר לבן. ואם היו כולן לבן או כולן תכלת. יצא. [אב"י הקשו רבעתו"ס למה לא נימא כבתפלה של יד אינה מעכבת של ראש דר"ל אינה מעכבת כלל. ה"נ נימא דסגי בב' חוטין לבן או תכלת. ונ"ל מדנקט תכלת ולא חוטי תכלת. וגם מדנקט מעכבת ולא מעכבין ש"מ דאצבע קאי. דרק הוא אינו מעכב. אבל חוטין מעכבי]:
### סעיף ב
 <strong>ושל ראש אינה מעכבת של יד</strong><br> דכל אחד מצוה לבד היא. ולהכי באין לו שניהן. יניח אחד. אם של ראש. יברך ב' ברכות. ואם לא יוכל להניח רק של יד. יברך להניח לבד [א"ח כ"ו]. [ונקראין תפילין מלשון מחשבה. כמו ראות פניך לא פללתי. מדאסור להסיח מחשבתו מהן בעודן עליו]:
### סעיף ג
 <strong>אינם מעכבין את היין</strong><br> של מנחת נסכים:
### סעיף ד
 <strong>המתנות שעל מזבח החיצון</strong><br> מכל הקרבנות שצריכים יותר ממתן אחד [כזבחים פ"ה]:
### סעיף ה
 <strong>אינן מעכבות זו את זו</strong><br> דבנתן מהן מתנה אחת כיפר:
### סעיף ו
 <strong>הפרים והאילים והכבשים</strong><br> ר"ל שבעה כבשים. ופר אחד. וב' אילים. שבאין כולן עם ב' הלחם בעצרת. וב' פרים. ואיל אחד. ושבעה כבשים. של מוספי עצרת:
### סעיף ז
 <strong>אינן מעכבין זה את זה</strong><br> דמוספין אין מעכבין קרבנות הלחם. וקרבנות הלחם אין מעכבין המוספים וכ"כ קרבנות המוספים גופייהו אין מעכבין זא"ז. מיהו קרבנות הלחם גופייהו מעכבין זא"ז מדכתיב בהו הויה. וכ"כ פרים אילים וכבשים דחג הסוכות מעכבין זה את זה. דכמשפטם כתיב בהו:
### סעיף ח
 <strong>ולא היו להם נסכים</strong><br> ר"ל כשהיה להם מעות כדי לקנות כל הפרים הנצרכים רק שכשיקנו אותן אי אפשר שיקנו כל הנסכים הנצרכים לכל הפרים:
### סעיף ט
 <strong>הפר והאילים והכבשים והשעיר</strong><br> הבאין עם הלחם בעצרת. וכולן עולות חוץ מהשעיר שהוא חטאת:
### סעיף י
 <strong>ולא הלחם מעכבן</strong><br> שיוכלו להביא זה בלא זה:
### סעיף יא
 <strong>הלחם מעכב את הכבשים</strong><br> הן שני כבשים שהן שלמי צבור שמניפן עם ב' הלחם:
### סעיף יב
 <strong>והכבשים אינן מעכבין את הלחם</strong><br> שכשלא נמצאו כבשים יביאו לחם לבד משא"כ איפכא:
### סעיף יג
 <strong>והלחם אינו מעכב את הכבשים שכן מצינו כשהיו ישראל במדבר ארבעים שנה קרבי כבשים בלא לחם</strong><br> דאין ב' לחם באים רק מהארץ [כלקמן רפ"ח]:
### סעיף יד
 <strong>אף כאן יקרבו כבשים בלא לחם אמר רבי שמעון הלכה כדברי בן ננס</strong><br> דכבשים מעכבין לחם:
### סעיף טו
 <strong>אבל אין הטעם כדבריו</strong><br> דטעמו משום דבמדבר קרבו ב' כבשי שלמים של עצרת בלי לחם. אף שכתובים הכבשים בספר ויקרא. אבל אני אומר. שכל וכו':
### סעיף טז
 <strong>שכל האמור בחומש הפקודים קרב במדבר וכל האמור בתורת כהנים</strong><br> ספר ויקרא:
### סעיף יז
 <strong>לא קרב במדבר</strong><br> דהרי הנך ב' כבשי עצרת כתובים בויקרא בפרשת אמור [פכ"ג פ"כ]. ובתחלת אותה פרשה [פ"י] כתיב ביאת הארץ. [והרמב"ם כתב. דכך היתה קבלה בידם דלא קרבו במדבר. וכך העתיק רתוי"ט דבריו. וכפי הנראה במח"כ נשמט מרבותינו הפסוק שזכרנו. ודוחק לומר דהאי כי תבואו ומושבות דכתיב שם [בפי"ד] לא קאי על הב' כבשים]:
### סעיף יח
 <strong>ומפני מה אני אומר יקרבו כבשים בלא לחם שהכבשים מתירין את עצמן בלא לחם לחם בלא כבשים אין לי מי יתירנו</strong><br> שאין ב' הלחם מותרים לכהנים. עד שיקרבו הכבשים:
### סעיף יט
 <strong>ולא המוספים מעכבין את התמידים</strong><br> דאם הקריב תמיד השחר ותמיד הערביים קודם למוספין. או המוספין קודם להן. או שהקריב התמידין ולא המוספים או המוספין ולא התמידין. הקרבנות כשרים. דאע"ג דבכל דוכתא תדיר קודם היינו רק לכתחלה. ואע"ג דאין דבר נקרב קודם לתמיד השחר או מאוחר לתמיד הערביים. היינו גם כן רק לכתחלה [ועי' פתיחה פ"ד סי' ט] אבל אי"ל דמתני' מיירי באין לו כדי שניהן. שיקריב איזה מהן שירצה. ליתא. דבכה"ג וודאי תמיד קדים דתדיר]:
### סעיף כ
 <strong>ולא המוספים מעכבין זה את זה</strong><br> דאפילו הקריב העולות שבמוסף קודם לחטאות כשר. דאע"ג דחטאת קודמת לעולה. זהו רק לכתחלה [תוס' פסחים דנ"ט א' ד"ה זה]. וה"ק זבל"ז כשר. א"נ ביום שיש בו ב' מיני מוספין. והקריב שאינו תדיר קודם. כשר בדיעבד [רמב"ם פ"ט מתמידין]:
### סעיף כא
 <strong>לא הקריבו כבש בבקר</strong><br> ר"ל כבש התמיד [ולהכי לא תני לא הקריבו תמיד השחר וכו'. מדאיכא למטעי בתר הכי. דקאמר יקריב בין הערביים. דסד"א דר"ל יקריבו גם אותו בין הערביים מלבד התמיד של ביהע"ר. להכי תני כבש. דקמ"ל דרק כבש אחד יקריבו ביהע"ר]:
### סעיף כב
 <strong>יקריבו בין הערבים</strong><br> אי כדקתני. אם כן מה שאין מחנכין וכו'. דקאמר ר"ש. הרי בלא נתחנך לא מיירי ת"ק כלל. אלא חסורי מחסרא וה"ק לא הקריבו תמיד שחרית. לא יקריבו בין הערביים. במה דברים אמורים בשלא נתחנך המזבח עדיין. אבל בשכבר נתחנך. וכבר הקריבו עליו קרבנות. אז אפילו לא הקריבו תמיד השחר יקרבו של ביהע"ר:
### סעיף כג
 <strong>אמר רבי שמעון אימתי</strong><br> ר"ל אימתי אמרינן שכשכבר נתחנך ולא הקריבו בשחר יקריבו ביהע"ר:
### סעיף כד
 <strong>לא יקריבו בין הערבים</strong><br> אותן כהנים שהזידו בשחר. רק כהנים אחרים יקריבוה. ונקט סתמא. מדכך הדין שאותן שמקריבין בשחרית מקריבים בין הערביים בלי פיוס חדש. חוץ מבקטורת [כיומא דכ"ו]:
### סעיף כה
 <strong>לא הקטירו קטרת בבקר</strong><br> לאו מלתא דר"ש היא. דאם כן למה הדר נקט בסוף אר"ש. אלא בבא אחריתא היא. ומסקנא מלתא דת"ק הוא. וקאמר דבקטורת אפילו (בנתחנך) [בלא נתחנך] כ"ע מודו:
### סעיף כו
 <strong>יקטירו בין הערבים</strong><br> אפילו לר"ש. ואפילו אותן כהנים המזידין בשחרית. רשאין להקטיר בעצמן ביהע"ר. משום דלא שכיח שיזכה אדם בה. רק פ"א כל ימי חייו. דלא הניחו לשום אדם לזכות בה פעמיים. משום שמקריביה מתעשרין [כיומא דכ"ז]. לפיכך לא שכיח שיפשע בה אדם. ומלתא דלא שכיחא ל"ג בה רבנן [כביצה י"ח א']:
### סעיף כז
 <strong>אמר רבי שמעון וכולה היתה קרבה בין הערבים</strong><br> ולת"ק לא יקטירו רק קטורת של בין הערביים. כדכתיב. *) מחציתה בבוקר ומחציתה בערב:
### סעיף כח
 <strong>שאין מחנכין את מזבח הזהב אלא בקטרת הסמים</strong><br> השתא קאמר תנא טעמא לכולה מתני'. דלהכי בלא נתחנך המזבח כ"ע מודו דרק בקטורת בלא הקטירו בשחרית יקטירו בין הערביים. ובתמיד בלא הקריבו בשחרית לא יקריבו ביהע"ר. ה"ט משום שאין מחנכין וכו':
### סעיף כט
 <strong>חביתי כהן גדול</strong><br> הן הי"ב חלות שמביאין משל כה"ג בכל יום. ומדנאפות במחבת קרי ליה חביתין. ומקריבין מחציתן בבוקר ומחציתן בערב:
### סעיף ל
 <strong>לא היו באות חציים</strong><br> ר"ל שאינו מביא חצי עשרון בבוקר וחצי השני בערב:
### סעיף לא
 <strong>ומחצה בין הערבים</strong><br> לרמב"ם [פי"ג מקרבנות]. חולק החלות. ומקריב י"ב חצאין בבוקר וי"ב חצי חלות בערב. ולראב"ד מקריב ששה חלות בבוקר. וששה חלות בערב. [ול"מ מרבינו הרמב"ם נלפע"ד דלשון המשנה דקאמר וחוצהו לשון יחיד ולא וחוצם. טפי מכריע כהראב"ד. דמשמע דרק העשרון סולת חוצהו]:
### סעיף לב
 <strong>אלא מביא עשרון שלם</strong><br> ר"ל יביאן משל כה"ג השני עשרון שלם. ויקדשו כולו בכלי שרת:
### סעיף לג
 <strong>ומקריב מחצה ומחצה אבד</strong><br> ר"ל יפסל בלינה וישרף אחר כך:
### סעיף לד
 <strong>ושני חציים אובדין</strong><br> חצי עשרונו של ראשון וחצי עשרונו של שני שעמד תחתיו:
### סעיף לה
 <strong>רבי שמעון אומר משל צבור</strong><br> מתרומת הלשכה:
### סעיף לו
 <strong>ושלימה היתה קריבה</strong><br> אותה של ערב. בין לר"ש בין לר"י:
## פרק ה
### סעיף א
 <strong>כל המנחות</strong><br> אף לחם הפנים וב' הלחם נקראים מנחות:
### סעיף ב
 <strong>ושתי הלחם</strong><br> של עצרת:
### סעיף ג
 <strong>רבי מאיר אומר שאור בודה להן מתוכן ומחמצן</strong><br> ר"ל מוציא ולוקח מעט קמח מתוך העשר עשרונות שנצרכים לי' חלות (מצה) [חמץ] שבתודה [כרפ"ז]. או מתוך ב' העשרונות שנצרכות לב' הלחם שבעצרת. ולש אותו קמח. שיהיה שאור. וממנו יחמץ העיסה שיעשה מהקמח הנשאר מהעשרונים הנ"ל. אבל לא יביא שאור ממקום אחר להחמיץ העשרונות הנ"ל. דא"כ תהיה מנחה יתירה [ולשון בודה הוא לשון הוצאה כמו אשר בדא מלבו [תוס'] ול"מ נ"ל שהוא מלשון בד בבד יהיה. ור"ל ייחדו להשאור מהעשרונות הנ"ל לחמצו לבד]:
### סעיף ד
 <strong>רבי יהודה אומר אף היא אינה מן המובחר</strong><br> שמתוך שנתחמץ השאור מחדש לא יחמץ העיסה של העשרונות יפה:
### סעיף ה
 <strong>אלא מביא את השאור</strong><br> מתוך ביתו. שנתחמץ מימים רבים:
### סעיף ו
 <strong>וממלא את המדה</strong><br> עם הסולת. כדי למדוד העשרונות הנ"ל:
### סעיף ז
 <strong>אמרו לו אף היא היתה חסירה או יתירה</strong><br> שאם היה השאור גיבול עב עם מעט מים. נדחק הקמח יחד ביותר. ויהיה הכל יתר מעשרון. ואם היה גיבולו רך. הרי המים שרבו בו מחסרין מדת הקמח. ור"י לא חש להך קושיא. דאפשר שימדוד הקמח שעושה ממנו השאור. וכאותו שיעור יחסיר אח"כ מהעשרונות. ונמצא שכשיתן אחר כך השאור להעיסה שיעשה מהעשרונות לא יעדיף ולא יחסיר מדתן. מיהו רבנן גזרו דלמא ישכח לחזור וליטול מהעשרונות כשיעור שיעשה ממנו השאור:
### סעיף ח
 <strong>כל המנחות נלושות בפושרין</strong><br> שכך יפה לפת:
### סעיף ט
 <strong>ומשמרן שלא יחמיצו ואם החמיצו שיריה</strong><br> אפילו מה שנאכל לכהנים:
### סעיף י
 <strong>כל המנחה אשר תקריבו לה' לא תעשה חמץ</strong><br> ארישא קאי. דלהכי משמרה מחימוץ. שנאמר וכו'. אבל שלא יחמיץ שיריים ילפינן מדכתיב לא תאפה חמץ חלקם וגו':
### סעיף יא
 <strong>ועל עריכתה</strong><br> לישה הוא כשמגבל עיסה במים. ועריכה היינו כשעושה תואר הלחם ומקטפו במים:
### סעיף יב
 <strong>ועל אפייתה</strong><br> ר"ל כשנתחמצו השיריים בלישה וערכן ואפאן חייב ג'. על לישתה. ועריכתה. ואפייתה. אף שכבר נפסלה כשנתחמצה. או דמיירי במנחת מאפה. דהרי כבר נתקדשה בכלי משנלושה [כמנחות דצ"ו א']. וחייב ג' על המנחה כולה. מיהו דבש מותר לערב בהשיריים. ורק הקומץ אסור להקטירו בדבש:
### סעיף יג
 <strong>והמרחשת</strong><br> בהתנדב מנחת סולת או מחבת או מרחשת. וקמ"ל אף שהתנדב סתם ולא פירש שמן ולבונה. אפ"ה צריך שיביאן עמה:
### סעיף יד
 <strong>והרקיקין</strong><br> בהתנדב מנחת מאפה. מביא או חלות או רקיקין. ואף דבתורה נזכר מנחת מאפה מיד אחר מנחת סולת אפ"ה לא נקטן תנא כסדר הזה. משום דנקט דטעונות שמן. והנך ג' דנקט יחד ברישא. שוין בשמן שלהן לעניין יציקה ובלילה. משא"כ מנחת מאפה [כלקמן פ"ו מ"ג]:
### סעיף טו
 <strong>מנחת כהנים</strong><br> כהן שהתנדב א' מד' מיני מנחות הנ"ל:
### סעיף טז
 <strong>ומנחת כהן משיח</strong><br> הם חביתי כה"ג:
### סעיף יז
 <strong>ומנחת נשים</strong><br> ר"ל עכו"ם או אשה שהתנדב מנחה:
### סעיף יח
 <strong>ומנחת העומר</strong><br> שקרב בט"ז בניסן. אבל מנחת וכו':
### סעיף יט
 <strong>מנחת נסכין</strong><br> שמביאין אותו עם בהמת הקרבן. זאת לבדה טעונה וכו':
### סעיף כ
 <strong>שתי הלחם</strong><br> של עצרת:
### סעיף כא
 <strong>מנחת חוטא</strong><br> שמביא הדל שנטמא בטומאת מקדש וקדשיו:
### סעיף כב
 <strong>ומנחת קנאות</strong><br> ר"ל מנחת סוטה:
### סעיף כג
 <strong>ועל הלבונה בפני עצמה</strong><br> כשנתן שמן או לבונה במנחת חוטא או קנאות. חייב מלקות:
### סעיף כד
 <strong>נתן כלי על גבי כלי</strong><br> שנתן כלי עם שמן על סולת המנחה:
### סעיף כה
 <strong>לא פסלה</strong><br> וק' והרי כתב ונתת על המערכת לבונה זכה אע"ג שהבזך שהוא כלי מפסיק [עי' פי"א מ"ה]. וי"ל התם הכי אורחא אבל הכא הא דכתיב לא ישים עליה שמן היינו כבשאר מנחה:
### סעיף כו
 <strong>יש טעונות הגשה</strong><br> שקודם שיקמוץ המנחה יגיש ונוגע הכלי שבו המנחה אל חוד זוית דרומית מערבית של מזבח:
### סעיף כז
 <strong>מפני שאין בהן קמיצה</strong><br> מדכולה כליל:
### סעיף כח
 <strong>ואין טעונין הגשה</strong><br> נ"ל דלהכי לא נקט הכא כלעיל. דהיינו תרווייהו בהן. אלא חד בהן וחד בלאו. משום דלעיל והכא נקט תחילה אותה ששייך ברוב המנחות:
### סעיף כט
 <strong>לוג שמן של מצורע</strong><br> שמביא המצורע ביום טהרתו, שמזה הכהן ממנו ז' הזאות נגד פתח ההיכל. ואח"כ נותן ממנו על תנוך ובהונות של המצורע:
### סעיף ל
 <strong>כדברי רבי אליעזר בן יעקב</strong><br> דס"ל דגם בכורים טעונים תנופה:
### סעיף לא
 <strong>ואמורי שלמי יחיד</strong><br> שקרבין במזבח:
### סעיף לב
 <strong>וחזה ושוק שלהן</strong><br> שניתן לכהנים משלמי יחיד. כולן צריכים תנופה:
### סעיף לג
 <strong>אחד אנשים</strong><br> ר"ל בין שלמים של אנשים או וכו':
### סעיף לד
 <strong>ואחד נשים</strong><br> ה"ה שלמים של גוי צריכים תנופה ורק ישראל רשאי לאכלן:
### סעיף לה
 <strong>אבל לא באחרים</strong><br> ר"ל ותנופה עצמה דוקא בישראל. דבקרבן נשים או נכרים מניף הכהן לבד. ואע"ג דסוטה מניפה מנחתה [כסוטה פ"ג מ"א] התם שאני דרבייא קרא בג"ש משלמים וכש"ס התם:
### סעיף לו
 <strong>ושני כבשי עצרת</strong><br> שהן שלמי צבור הבאים עם הלחם:
### סעיף לז
 <strong>נותן שתי הלחם על גבי שני כבשים</strong><br> בצדן ולא על ממש:
### סעיף לח
 <strong>מוליך ומביא</strong><br> למזרח. ולדרום. למערב. ולצפון. ואם הניף כ"א בפ"ע יצא [רמב"ם פ"ח מתמידין הי"א]:
### סעיף לט
 <strong>אשר הונף ואשר הורם</strong><br> הונף. זו הולכה והבאה. הורם. זהו מעלה ומוריד:
### סעיף מ
 <strong>תנופה היתה במזרח</strong><br> ר"ל אף במזרח המזבח יכול להניף וכ"ש במערבו שקרוב יותר להיכל. רק מי שאינו כהן אינו רשאי לכנוס לשם שלא לצורך:
### סעיף מא
 <strong>ותנופות קודמות להגשות</strong><br> ר"ל בתחילה מניף המנחה. ואח"כ מגישה. ובמנחת עומר וקנאות קמיירי:
### סעיף מב
 <strong>רבי שמעון אומר שלשה מינים</strong><br> מיני קרבן:
### סעיף מג
 <strong>שתים בכל אחת ואחת</strong><br> ב' מן הג' מצות יש בכל א' מהן:
### סעיף מד
 <strong>ואלו הן</strong><br> הג' מיני קרבן:
### סעיף מה
 <strong>זבחי שלמי יחיד טעונים סמיכה חיים</strong><br> שהבעלים סומכין ידיהן על ראש הקרבן קודם שחיטה:
### סעיף מו
 <strong>ותנופה שחוטים</strong><br> לאימורין וחזה ושוק שלהן:
### סעיף מז
 <strong>זבחי שלמי צבור</strong><br> ב' כבשי עצרת:
### סעיף מח
 <strong>ואין בהן סמיכה</strong><br> דאין בקרבנות צבור סמיכה רק בפר העלם ושעיר המשתלח:
### סעיף מט
 <strong>האומר הרי עלי במחבת</strong><br> שאמר הרי עלי להביא מנחת מחבת:
### סעיף נ
 <strong>במרחשת לא יביא במחבת</strong><br> רבותא קמ"ל. אף דשניהן נעשין בכלי. אפ"ה לא ישנה. וכ"ש שלא ישנה לא' משאר מיני מנחה:
### סעיף נא
 <strong>והמחבת אין לה כיסוי</strong><br> דדרש מחבת לשון חבוי וחפוי ומכוסה כלומר נטול כסוין כמו לדשן המזבח:
### סעיף נב
 <strong>רבי חנניה בן גמליאל אומר מרחשת עמוקה ומעשיה רוחשים</strong><br> שמתוך שהכלי עמוק נותנין בו שמן הרבה. ועי"ז השמן רוחש ומתנענע בהכלי כשירתיח. וגם העוגה בעצמה מתנענעת אז עי"ז:
### סעיף נג
 <strong>ומחבת צפה</strong><br> כמין טס רדוד בלי שפה:
### סעיף נד
 <strong>ומעשיה קשים</strong><br> שאם יהיה הבצק רך יצוף לחוץ. מדאין שפה להכלי:
### סעיף נה
 <strong>לא יביא מאפה כופח</strong><br> ר"ל שלא יביא ממנחה שאפוה בתנור שאין בו רק מקום שפיתת קדירה א' בנקב שיש בהתנור למעלה [ועי' מ"ש שבת רפ"ג]:
### סעיף נו
 <strong>ומאפה רעפים</strong><br> שאפוה ע"ג רעפים שהסיקום:
### סעיף נז
 <strong>ומאפה יורות הערבים</strong><br> הוא גומא שבקרקע שטחין אותה בטיט סביב ומסיקין אותה ואופין בה כמפורש במסכת כלים [פ"ה מ"ט]. [ואע"ג דכל המנחות לישתן ועריכתן בפנים [כמנחות דצ"ו א'] ובפנים אינן מצויין כל הנך. י"ל דמיירי שהוציאן אחר לישתן ואפאן בחוץ. דרק לכתחלה אסור להוציאן. אבל לא נפסלו בזה [כתוס' מנחות דצ"ה ב' ד"ה לישתו]. א"נ רק לכתחלה צריך לישה בפנים]:
### סעיף נח
 <strong>לא יביא מחצה חלות ומחצה רקיקין</strong><br> דכל המנחות נעשות מעשרון. ועושין ממנו י' לחמין. להכי קאמר הכא. שלא יביא קצת מהעשר עשויות חלות. וקצת רקיקין. רק או כולן כך או כך. ומחצה דקאמר. לאו דוקא רק ר"ל קצת [כמנחות דק"ה א' ורש"י שם ד"ה כיון]:
### סעיף נט
 <strong>מפני שהוא קרבן אחד</strong><br> ששניהן כתובים בתורה במנחה אחת:
## פרק ו
### סעיף א
 [הסדר שבפרקי מסכת זו במשניות משונה מאותן שבגמרא. שהפרקים שהן במשניות ו' ז' ח' ט' י'. בגמרא שלנו מסודרים באופן אחר י' ו' ז' ח' ט'. ולפ"ז פרק זה הוא שם פרק ז' ]:
 <strong>מנחת סולת</strong><br>נקמצת לאחר שבללה בשמן בעודה עיסה:
### סעיף ב
 <strong>והרקיקין</strong><br> אלו הד' מינין. אופן ואח"כ פותתן לפתיתים כזיתים. וקומץ הפתיתין:
### סעיף ג
 <strong>מנחת נשים</strong><br> בהתנדב עכו"ם או אשה א' מה' מיני מנחות הנ"ל:
### סעיף ד
 <strong>מנחת חוטא</strong><br> שמביא דל שנטמא בטומאת מקדש או קדשיו:
### סעיף ה
 <strong>ומנחת קנאות</strong><br> מנחת סוטה. ואלו הב' נקמצות בעודן קמח:
### סעיף ו
 <strong>והשיריים קרבים לעצמן</strong><br> אבל לת"ק כל מנחת כליל אינה נקמצת [כלעיל פ"ה מ"ה]:
### סעיף ז
 <strong>מנחת כהנים</strong><br> בין בחיוב או נדבה. וה"ה מנחת כהן שמביא ביום שנתחנך לעבודה:
### סעיף ח
 <strong>ומנחת כהן משיח</strong><br> חביתי כה"ג:
### סעיף ט
 <strong>ומנחת נסכים</strong><br> שקריבה עם בהמת הקרבן:
### סעיף י
 <strong>למזבח</strong><br> ר"ל מקריב כולן במזבח. ואין שום אחד מהן נקמצת:
### סעיף יא
 <strong>ואין בהם לכהנים</strong><br> משא"כ עולה. שייך עכ"פ עורה לכהנים. ומשא"כ עולת העוף. שייך עכ"פ מוראה ונוצה לכהנים. ומשא"כ נסכים. כולן לשיתין אזלו ולא לאש שבמזבח:
### סעיף יב
 <strong>בזה יפה כח המזבח מכח הכהנים</strong><br> להכי נקט בזה. דקמ"ל דדוקא בזה יפה כח המזבח. אבל בנדב יין למזבח אינו מזלפו לאשים. רק מנסכו כשאר נסכים. ויורד לשיתין. שהוא חלול שתחת המזבח:
### סעיף יג
 <strong>ואין בהם למזבח</strong><br> משא"כ חטאת עוף. דמה למזבח. ולוג שמן של מצורע. הרי מזה ממנו נגד ההיכל ונותן מתנותיו [כפ"ה סי' כ"ט]. אבל ב' הלחם אין מגופן כלום למזבח. רק אימורי הכבשים הבאין. עמן נקרבין במזבח. וכ"כ לחם הפנים. אין מגופן כלום למזבח. רק ב' בזיכי לבונה הבאין עמן נקרבים:
### סעיף יד
 <strong>ובזה יפה כח הכהנים מכח המזבח</strong><br> נקט בזה. דקמ"ל דבהנך. אפילו ב' הלחם כשבאין בפני עצמן. כגון שלא היו כבשים. אפ"ה זכו בהן הכהנים. אף שאין שם כבשים להתירן:
### סעיף טו
 <strong>כל המנחות הנעשות בכלי</strong><br> כגון מחבת ומרחשת. ולאפוקי מנחת מאפה. שאין טעונים יציקה. ואי"ל דנקט הנעשות בכלי לאפוקי ב' הלחם ולחם הפנים. ומנחת חוטא וקנאות. ליתא. דהרי אלו אין טעונות שמן כלל:
### סעיף טז
 <strong>יציקה ובלילה ומתן שמן בכלי קודם לעשייתן</strong><br> בתחילה נותן שמן מעט בהכלי. ואח"כ נותן הסולת עליו. ואח"כ יוצק שמן על הסולת ובוללן יחד. ואח"כ נותנה בכלי שרת. ואח"כ חוזר ויוצק עליה שמן הנשאר מהלוג [כלעיל פ"ג סי' ו']. ולפיכך. תנא ממטה למעלה קחשיב. דיציקה. היינו דלבסוף. ובלילה דנקט. היינו שנותן שמן על הסולת כדי לבלול. ומתן שמן דנקט. היינו המתן שמן שבכלי תחלה. והא דנקטיה תנא לבסוף. ה"ט משום דקרא דנפק משם מתן שמן בכלי. דהיינו מדכתיב סולת בשמן תעשה. הוא נכתב מאוחר בתורה אחר יציקה ובלילה:
### סעיף יז
 <strong>והחלות</strong><br> שבמנחת מאפה. מחבת. ומרחשת:
### סעיף יח
 <strong>בוללן</strong><br> ר"ל בלילה שלהן עושה כשכבר נאפו החלות ונפתתו. בולל הפתיתין:
### סעיף יט
 <strong>וחכמים אומרים סלת</strong><br> שבלילה שלהן נעשה בעודן סולת:
### סעיף כ
 <strong>החלות</strong><br> שבמנחת מאפה [כלעיל פ"א סי' ב']:
### סעיף כא
 <strong>כיצד מושחן כמין כי</strong><br> בכף רפוייה. כי יוונית ?X [ועיין מ"ש זבחים פ"י סי' ל"ז]:
### סעיף כב
 <strong>כל המנחות הנעשות בכלי</strong><br> נ"ל דהכא לא אאפייה בכלי קאי. דהרי גם חלות ורקיקין שאין נאפות בכלי טעונות פתיתה [כרמב"ם פי"ג מקרבנות]. רק ר"ל כל מנחה שנתנה בכלי שרת. ולאפוקי ב' לחם ולחה"פ שאינן נתנין לקמיצה בכלי שרת ואין טעונין פתיתה [ולא נקט כל מנחה שנקמצת טעון פתיתה. ה"ט משום דבמלת פתיתה גם קיפול במשמע. כמו שנראה מתשובות ר"ש במשנה. והרי מנחת כהנים שאינה נקמצת [ואפ"ה צריכה קיפול]:
### סעיף כג
 <strong>מנחת ישראל כופל אחד לשנים</strong><br> כופל כל עוגה לב':
### סעיף כד
 <strong>ושנים לארבעה ומבדיל</strong><br> שכל פעם שכופל העוגה. משברה במקום שכופלה:
### סעיף כה
 <strong>מנחת כהן המשיח לא היה מכפלה</strong><br> לד' רק לב':
### סעיף כו
 <strong>רבי שמעון אומר מנחת כהנים ומנחת כהן משיח אין בהם פתיתה</strong><br> ר"ל לא היה מקפלה [רש"י]:
### סעיף כז
 <strong>וכולן כזיתים</strong><br> כל הצריכים פתיתה אחר שכפל לד' חוזר וכופל לח' ולט"ז וכו' עד שיהיו הפתיתים כזיתים:
### סעיף כח
 <strong>כל המנחות טעונות שלש מאות שיפה</strong><br> שמשפשף החיטין קודם טחינה בין ידו לכלי. כדי שיהיה נוח להסיר הקליפות מהגרעינים אח"כ ע"י הבעיטה:
### סעיף כט
 <strong>וחמש מאות בעיטה</strong><br> שבועט באגרופו לתוך החיטין. כיצד הוא עושה. שף אחד ובועט ב'. שף ב' ובועט ג'. ועושה כסדר הזה ק' פעמים. ויהיה ש' שיפה ות"ק בעיטה:
### סעיף ל
 <strong>והשיפה והבעיטה בחטים</strong><br> כדי להסיר קליפתן יפה קודם טחינה:
### סעיף לא
 <strong>רבי יוסי אומר אף בבצק</strong><br> ר"ל בשתיהן. וי"ג בבצק. ר"ל רק בבצק כדי שיתגבל יפה:
### סעיף לב
 <strong>כל המנחות באות עשר עשר</strong><br> דמכל עשרון עושה י' חלות:
### סעיף לג
 <strong>חוץ מלחם הפנים</strong><br> שנעשות י"ב חלות מכ"ד עשרונים:
### סעיף לד
 <strong>וחביתי כהן גדול</strong><br> שנעשות בכל יום י"ב חלות מעשרון אחד:
### סעיף לה
 <strong>חוץ מחלות תודה</strong><br> שנעשות מ' לחמין מכ' עשרונים. דהיינו י' עשרונים לג' מיני מצה. שכל מין י' חלות. וי' העשרונים האחרים לי' לחמי חמץ:
### סעיף לו
 <strong>והנזירות</strong><br> שמביא י' חלות מצה. וי' רקיקי מצה. כל אחת משליש עשרון:
### סעיף לז
 <strong>העומר</strong><br> שמקריבין בט"ז בניסן:
### סעיף לח
 <strong>היה בא עשרון משלש סאין</strong><br> שהיה קוצר ג' סאין שעורין וטוחנן. והלכה למשה מסיני שאחר טחינה ירקדן בי"ג נפות. כל אחד דקה מחבירתה. שבהן מנפן וחוזר ומנפן עד שיצא עשרון סולת נקי [רש"י]. ולהכי צריך ג' סאין. מפני שהתבואה חדשה ורכה. וג"כ היא של שעורים שהסובין שלהן מרובין ואינו יכול להוציא עשרון רק מג' סאין:
### סעיף לט
 <strong>שתי הלחם שני עשרונים משלש סאין</strong><br> דאע"ג דהן ג"כ באות מתבואה חדשה. אפ"ה כיון דמחיטין אתיין. אין סובין שלהן מרובין. ויכול להוציא ב' עשרונים מג' סאין:
### סעיף מ
 <strong>לחם הפנים עשרים וארבעה עשרונים מעשרים וארבע סאין</strong><br> דמדאתו מחיטין ומתבואה ישנה. נפק עשרון מובחר מכל סאה:
### סעיף מא
 <strong>העומר היה מנופה בשלש עשרה נפה</strong><br> כל א' דקה מחבירתה:
### סעיף מב
 <strong>רבי שמעון אומר לא היה לה קצבה</strong><br> מכמה סאין יביא העומר וב' הלחם ולחם הפנים. גם אין שיעור בכמה נפות ירקדן [ומצינו כמה פלוגתות גם בהלממ"ס]:
## פרק ז
### סעיף א
 <strong>התודה היתה באה חמש סאין ירושלמיות שהן שש מדבריות</strong><br> ר"ל שכשבאו לירושלים הוסיפו על המדות. שמן ו' סאין שמדדו בהן במדבר בימי משה. עשו בירושלים ה' סאין:
### סעיף ב
 <strong>שתי איפות</strong><br> ר"ל הנך ו' סאין מדבריות היו ב' איפות שבכל איפה י' עשרונים:
### סעיף ג
 <strong>האיפה שלש סאין</strong><br> שהם עשרים וכו':
### סעיף ד
 <strong>עשרה</strong><br> י' עשרונים:
### סעיף ה
 <strong>עשרון לחלה</strong><br> דכל אחד מי' חלות החמץ שבתודה. נעשה מעשרון:
### סעיף ו
 <strong>ורבוכה</strong><br> ר"ל שנגבלת בשמן רותח קודם שיאפוה [מכילתא]. ולרמב"ם [פ"ט מקרבנות] ר"ל שחולט הסולת במים רותחין. ואופה אותו מעט. ואח"כ מטגנה בשמן הרבה. מדהיה במין זה רביעית שמן. להכי נקראת רבוכה. משא"כ בחלות או ברקיקין לא היה בכל מין רק שמינית שמן:
### סעיף ז
 <strong>שלש חלות לעשרון</strong><br> וכל זה לפי מדה מדבריות שהיו שם עשרונים. אבל במדה וכו':
### סעיף ח
 <strong>במדה ירושלמית היו שלשים קב</strong><br> דכל סאה ו' קבין. נמצא ה' סאין הם ל' קבין:
### סעיף ט
 <strong>נמצאו חמשת קבים לכל מין</strong><br> ובכל מין י' חלות. נמצא שתי וכו':
### סעיף י
 <strong>המלואים</strong><br> שהביאו כשהוקם המשכן. ונתחנכו אהרן ובניו לכהונה:
### סעיף יא
 <strong>הנזירות</strong><br> לחמי נזיר שמביא ביום תגלחתו:
### סעיף יב
 <strong>היתה באה שתי ידות במצה שבתודה</strong><br> ר"ל ב' חלקים של מיני מצה שבתודה. וכדמפרש ואזיל:
### סעיף יג
 <strong>נמצא</strong><br> נמצאו שהיה נצרך למצה בנזירות י' וכו':
### סעיף יד
 <strong>עשרה קבים ירושלמיות שהן ששה עשרונות ועדוין</strong><br> ר"ל י' קבין ירושלמיות. היו ו' עשרונות. ועוד נוסף עליהן עוד ב' שלישי עשרון. דהרי לתודה היה לכל מין ג' עשרונות ושליש עשרון. נמצאו ב' מינין שבתודה הן ו' עשרונים וב' שלישים. והיינו ועדויין דקאמר:
### סעיף טו
 <strong>ומכולן</strong><br> ר"ל מכל מין מד' מינין שבתודה וב' שבנזיר:
### סעיף טז
 <strong>היה נוטל</strong><br> הכהן:
### סעיף יז
 <strong>שלא יטול פרוס</strong><br> ר"ל שבור. רק חלה שלימה יטול. ודוקא בנשבר אחר זריקה תורם מהשלם על הפרוס. אבל בנשבר קודם שחיטה נפסלה איתה החלה. ובנשבר בין שחיטה לזריקה. כל החלות פסולות:
### סעיף יח
 <strong>שיהו כל הקרבנות שוין</strong><br> שיהיה מניינם שוה. י' בכל מין. וגם מדת כל לחם בכל מין שוה לחבירו:
### סעיף יט
 <strong>ושלא יטול מקרבן לחברו</strong><br> שלא יטול ממין זה ב' וממין האחר ולא כלום:
### סעיף כ
 <strong>השוחט את התודה בפנים</strong><br> בעזרה:
### סעיף כא
 <strong>ולחמה חוץ לחומה</strong><br> היה חוץ לחומת ירושלים [ערוך ערך בית פאגי ורש"י הכא וכן מוכח בירושלמי ספ"ו דיומא. דרבי יוחנן דקאמר בש"ס דידן פסחים דס"ג בית פאגי קאמר התם בפירוש חוץ לחומת ירושלים]. ולרמב"ם ר"ל שהיה הלחם חוץ לחומה החיצונה של הר הבית [וכן פירש רש"י בפסחים (דס"ג ב'). ולשון בית פאגי דנקט הש"ס. בין למר או למר הוא דבר חצוני לדבר ומקיפו. כמו חמור ובית פאגיה [ב"מ ד"ט א']. דהיינו הרצועה שסביב לראשו שהאוחז בו מושך החמור כולו. כמו כן החומה החיצונה. המחזיק בה יש ברשותו העיר המוקף כולו. אב"י לולא מסתפינא נ"ל דמלת פאגי נגזר מלשון יון. שנקרא אכילה פאגיין. ולפ"ז שפיר נקרא חומת בית פאגי. שלפנים ממנו אוכלי קדשים]:
### סעיף כב
 <strong>לא קדש הלחם</strong><br> דכל שלא קרמו כולן לא מקריין עדיין לחם שלם ולא קדשו אפילו אותן שקרמו כבר:
### סעיף כג
 <strong>שחטה</strong><br> ע"מ לאכלה או להקטיר אמוריה חוץ וכו':
### סעיף כד
 <strong>קדש הלחם</strong><br> ונתפגלו או נפסלו עם הקרבן:
### סעיף כה
 <strong>לא קדש הלחם</strong><br> דפסולו קודם שחיטה הוא:
### סעיף כו
 <strong>רבי אליעזר אומר קדש</strong><br> מיירי דמומו הוא דוק שבעין. וס"ל לר"א דכיון דכשר לכתחילה בעופות. להכי בבהמה אם עלה לא ירד. ומה"ט תופס את הלחם שיקדש עמו. אבל בשחטה ונמצאת טריפה מודה. דהרי טריפה וודאי אם עלה ירד:
### סעיף כז
 <strong>וחכמים אומרים לא קדש</strong><br> דכיון דעכ"פ לכתחילה לא יעלה למזבח להכי אינו מקדש ללחם אע"ג דהקרבן עצמו לכ"ע נתפגל:
### סעיף כח
 <strong>וכן איל המלואים</strong><br> שהביאו כשחינכו המשכן. דכקרבן יחיד חשיב. וה"ה באיל נזיר שמביאין לחם עמו:
### סעיף כט
 <strong>נסכים שקדשו בכלי</strong><br> ר"ל שנתקדשו בשעת שחיטה בכלי. דתרתי בעינן שחיטת הזבח. ושיתקדשו בכלי שרת בשעת שחיטת הזבח. אז מתקדשין שיאסר לשנותן לקרבן אחר מיהו שיפסלו בלינה סגי בשקידשו בכלי לבד:
### סעיף ל
 <strong>ונמצא הזבח פסול</strong><br> בנפסל בשחיטה לא קידשו ולא נפסלו הנסכים. רק מיירי שנפסל הזבח מקבלה ואילך. [ומה"ט נקט ונמצא הזבח פסול ולא קאמר ונמצא הקרבן פסול. אלא לאורויי שכשכבר היה זבוח מיירי]:
### סעיף לא
 <strong>אם יש שם זבח אחר</strong><br> שאין עמו נסכים עדיין:
### סעיף לב
 <strong>יקרבו עמו</strong><br> בנסכי קרבן צבור מיירי. דלב ב"ד מתנה עליהן שכשלא יצטרכו לזבח זה. יהיו לזבח אחר. ודוקא בהיה הזבח השני כבר זבוח בשעה שנפסל קרבן הראשון. דאל"כ. או בקרבן יחיד. אז אפילו היה זבוח השני בשעה שנפסל קרבן הראשון. נפסלו הנסכים עם הקרבן הראשון. דגזרינן שיאמרו נסכים שהפרישן לזבח זה כשרים לזבח אחר אפילו בלא תנאי ובלא נפסל הקרבן הראשון. אבל כשהיה הזבח הב' כבר זבוח בשעה שנפסל הא'. הו"ל כאילו הובאו להזבח הב'. מיהו בלא נתקדשו הנסכים בכלי. יכול להביא הקרבן היום והנסכים לאחר כמה ימים. בין בקרבן יחיד או *) צבור:
### סעיף לג
 <strong>ולד תודה ותמורתה</strong><br> תמורת תודה:
### סעיף לד
 <strong>אינן טעונים לחם</strong><br> ר"ל בין שנמצאת שוב הראשונה אחר הקרבת שנייה. שא"צ תו להראשונה. או שנמצאת ראשונה קודם הקרבה שנייה שא"צ תו לשנייה. אותה שא"צ לה א"צ לחם:
### סעיף לה
 <strong>ולא חליפתה</strong><br> היינו תודה שנתכפר בחבירתה. וא"צ לזו:
### סעיף לו
 <strong>ולא תמורתה</strong><br> שאמר הר"ז תמורת זו:
### סעיף לז
 <strong>יביא היא ולחמה מן החולין</strong><br> ולא מדמי מעשר שני. דכל דבר שבחובה צריך שיביא מחולין:
### סעיף לח
 <strong>יביא לחמה מן החולין</strong><br> דלחם נגרר אחר תודה. ומדנדר תודה מחולין נתחייב מיד ג"כ בלחמה מחולין. ולא מהני ליה מה דקאמר אח"כ שיהיה לחמה ממעשר:
### סעיף לט
 <strong>יביא</strong><br> כמו שאמר. ומכ"ש דרשאי להביא שניהן מחולין:
### סעיף מ
 <strong>ולא יביא</strong><br> הלחמי תודה:
### סעיף מא
 <strong>אלא ממעות מעשר שני</strong><br> דלחם דומיא דשלמים בעינן. שאי אפשר שיבואו ממעשר שני עצמו. אף לחם כן:
### סעיף מב
 <strong>מה הפסח שהוא בא בחובה אינו בא אלא מן החולין</strong><br> דפסח מצרים וודאי הקריבוהו מחולין. מדלא היה להן עדיין מעשר שני שאינו נוהג רק בא"י:
### סעיף מג
 <strong>הואיל והם באים חובה</strong><br> מדקאמר הרי עלי. אף דבלא נדרו לא היה חייב:
### סעיף מד
 <strong>לא יבואו אלא מן החולין</strong><br> וכ"ש בנתחייב עולה וחטאת. דעולה כולה כליל. והרי במעשר שני כתיב ואכלת ושמחת. וחטאת נמי בהדיא כתיב ביה את פר החטאת אשר לו. משלו. ובאשם נמי כתיב אשר לו. משלו [כתוס' פ"ג א' ד"ה מה אשם]:
### סעיף מה
 <strong>והנסכים בכל מקום לא יבואו אלא מן החולין</strong><br> להכי נקט בכל מקום. דבתודה ושלמים. אם אמר הרי עלי להביאן ממעשר. רשאי. משא"כ בנסכים. אפילו אמר כך. יביאן מחולין. וטעמא משום דאינן בני אכילה כלל. וה"ה עולה מה"ט:
## פרק ח
### סעיף א
 <strong>מן החדש ומן הישן</strong><br> רק במנחות מיירי דשייך בהו תבואה חדשה. ותו דאי בזבחים. הרי בכור ומעשר אין באין מח"ל [כספ"ג דתמורה] ומיירי שלא הוכשרו החטים דאל"כ הרי נטמאו עכ"פ מאויר ח"ל [כשבת ט"ו ב']. ואע"ג דטל לא מעצר [כתענית ד"ג ב']. והרי טל מכשיר [כמכשירין פ"ו מ"ד]. י"ל דכיון דרוצה להקריבו למנחה לא ניחא ליה שירד עליו הטל. וכל כה"ג אינו מכשיר מדכתיב כי יותן חסר וי"ו. היינו כי יותן דומיא דכי יתן דניח"ל [ב"מ כ"ב ב']. מיהו כל זה לב"ש [מכשירין פ"א מ"ג] דס"ל דגם מחובר מוכשר. אבל קיי"ל כב"ה התם דאין הכשר במחובר ולפ"ז משכח"ל שתתנגב קודם שתלשו:
### סעיף ב
 <strong>וכולן אינן באים אלא מן המובחר</strong><br> ארישא קאי. אבל עומר וב' לחם. אי אפשר שיקרבו רק מהקרוב לירושלים אפילו גרוע [כפרק י']:
### סעיף ג
 <strong>מכמס ומזוניחה אלפא לסולת</strong><br> סולת של אותו מחוזה היה ראשון ומובחר מכל סלתות אחרות. כאלף זו שהיא ראשונה לאותיות:
### סעיף ד
 <strong>שנייה להם</strong><br> במדריגה המובחר:
### סעיף ה
 <strong>חפריים בבקעה</strong><br> ב' חפריים הוו. אחד בהר ואחד בבקעה. ואותה שבבקעה היתה מושבחת:
### סעיף ו
 <strong>אין מביאין</strong><br> שום מנחה:
### סעיף ז
 <strong>לא מבית הזבלים</strong><br> ארץ כחושה שצריך לזבלה. דאפשר שלא נזבלה כראוי. א"נ משום דהזבל. מפסיד טעם הפרי:
### סעיף ח
 <strong>ולא מבית השלחים</strong><br> ארץ יבישה וצמיאה. דמתוך כך פירותיה כחושים:
### סעיף ט
 <strong>ולא מבית האילן</strong><br> תבואה שבין האילנות. שהאילנות יונקים הרבה מהקרקע ומכחישין הזרעים:
### סעיף י
 <strong>נרה</strong><br> חורש השדה כדי שלא יעלו צמחים ויכחישו כחה:
### סעיף יא
 <strong>ובשניה זורעה קודם לפסח שבעים יום והיא עושה סולת מרובה</strong><br> דמקודם לפסח כבר יש לארץ כח לזרוע עליה. ובש"ס מסיק דה"ק שנה ראשונה חורש כולה וזורע רק חציה. ובשנייה חורש כולה וזורע רק חצי השני. וכן בכל שנה ושנה:
### סעיף יב
 <strong>כיצד הוא בודק</strong><br> את הקמח. אם מנופה יפה:
### סעיף יג
 <strong>עלה בה אבק</strong><br> קמח דק וגרוע:
### סעיף יד
 <strong>עד שיניפנה</strong><br> להעביר האבק הדק:
### סעיף טו
 <strong>ואם התליעה</strong><br> רוב החטה. או רוב הקמח:
### סעיף טז
 <strong>תקועה אלפא לשמן</strong><br> שמן שלה הוא היותר מובחר:
### סעיף יז
 <strong>ולא ממה שנזרע ביניהם</strong><br> ר"ל לא מן זיתים שנזרע ביניהם. שהזרעים הכחישו הקרקע:
### סעיף יח
 <strong>אין מביאין אנפיקנון</strong><br> הוא שמן שבא מזיתים שלא נתבשלו שליש בישולן באילן. והשמן זה מר מאד:
### סעיף יט
 <strong>אין מביאין מן הגרגרים שנשרו במים</strong><br> ר"ל לא מן זיתים שנפלו מאילן. שאין מוציאין שמנן אא"כ נשרו במים תחילה. והמים מקלקלין השמן:
### סעיף כ
 <strong>ולא מן הכבושים</strong><br> בחומץ:
### סעיף כא
 <strong>ובהן שלשה שלשה שמנים</strong><br> ר"ל ג"פ בשנה מלקטין הזיתים. ובכל פעם יש ג' מיני שמנים. [ואילה"ק א"כ האיך יתחייבו זיתים בפיאה. דהרי כל שאין לקיטתו כאחד פטור מפיאה [פיאה פ"א מ"ד]. והרי בהדיא תנן דזיתים חייבים בפיאה. נ"ל דהיינו רק בפירות שאין מתבשלין כאחד. אבל זיתים מתבשלין כאחד. רק מניחין אותן באילן להשביח יותר]:
### סעיף כב
 <strong>הזית הראשון</strong><br> ר"ל הזיתים שמלקט פעם ראשונה:
### סעיף כג
 <strong>מגרגרו בראש הזית</strong><br> ר"ל לוקט בראש האילן א' א' מאותן שנתבשלו שם כבר יפה [ובש"ס קאמר מגלגלו תנן. ר"ל שאינו מלקטן עד שנתרככו יפה יפה בבישול החמה. כמו ביצה מגולגלת. דר"ל צלויה]:
### סעיף כד
 <strong>וכותש</strong><br> כותש אותן הזיתים במכתשת:
### סעיף כה
 <strong>ונותן לתוך הסל</strong><br> והשמן מסתנן ונוזל להכלי שתחת הסל:
### סעיף כו
 <strong>רבי יהודה אומר סביבות הסל</strong><br> שנותן הזיתים הנכתשין תוך הסל על דפנותיו ולא בשולי הסל כדי שירחק מקום זיבת השמן דרך דופני הסל ושוליו ויסתנן ויזדקק יפה:
### סעיף כז
 <strong>זה ראשון</strong><br> ר"ל הוא היותר מובחר:
### סעיף כח
 <strong>טען בקורה</strong><br> ר"ל אח"כ הניח קורה על אותן זיתים הכתושין:
### סעיף כט
 <strong>רבי יהודה אומר באבנים</strong><br> אחת. אחת. שעי"ז אין נכבשין בחוזק בפעם אחד. משא"כ קורה מכבדת ביותר בפ"א. וכובשת השמן והשמרים ביחד:
### סעיף ל
 <strong>חזר וטחן</strong><br> הזיתים שרק נכתשו תחילה. השתא טוחנן יותר דק ברחיים:
### סעיף לא
 <strong>וטען</strong><br> הקורה עליהן להוציא יתר שמנן:
### סעיף לב
 <strong>הזית השני</strong><br> שלוקט בפעם ב':
### סעיף לג
 <strong>מגרגרו בראש הגג</strong><br> אילני זית שלהן היו נטועים סמוך לכתלי הבית. והן גדלים עד ממעל לגגותיהן. ולהכי בפעם ב' מלקט אותן זיתים שסמוכין להגג. ר"ל באמצע האילן. שהן מתבשלין יותר מאוחר מאותן שבראשי האילנות:
### סעיף לד
 <strong>הזית השלישי</strong><br> שמלקט פעם שלישית:
### סעיף לה
 <strong>עוטנו</strong><br> ר"ל מניחו במעטן. והוא כלי שמניחין בו הזיתים כדי שיתחממו ויתרככו. דמשום שלא נתבשלו יפה עד בשלהי הקיץ. כבר נחלש כח החמה מלרככם:
### סעיף לו
 <strong>בתוך הבית עד שילקה</strong><br> שיתחילו להתרכך ולהתרקב:
### סעיף לז
 <strong>ומעלהו ומנגבו בראש הגג</strong><br> מהמוהל והזיע שעליהן שמסריח את השמן:
### סעיף לח
 <strong>השני שבראשון והראשון שבשני שוין</strong><br> לא שוין ממש. דהרי ב' שבראשון כשר רק למנחות. וא' שבשני כשר גם למנורה. אלא ר"ל שוין למנחות. אע"ג שגם למנחות צריך שיביא היותר מובחר. למנחות שניהן נקראין מובחרין:
### סעיף לט
 <strong>המנחות שהן לאכילה</strong><br> נ"ל דר"ל לאכילת המזבח. דכתיב בי' ריח ניחוח מדמקריבין ממנו הקומץ. דאי לאכילת כהנים קאמר מה ק"ו איכא. והרי וודאי לגבוה צריך מובחר טפי. ותו הרי מנחת נסכים ומנחת כהנים וכדומה לא היה בהן אכילת כהנים כלל:
### סעיף מ
 <strong>קרותים והטולים</strong><br> שם מקומות:
### סעיף מא
 <strong>אין מביאין לא מבית הזבלים ולא מבית השלחין ולא ממה שנזרע ביניהן</strong><br> מגפנים שהיה זרוע ביניהן שהכחישו הקרקע:
### סעיף מב
 <strong>אין מביאין אליוסטן</strong><br> מתוק. שתלו ענבים תלושין בשמש ונתמתקו. שמש בלשון יון יוסטון:
### סעיף מג
 <strong>אין מביאין ישן</strong><br> שעבר עליו שנה. וחלף אדמימותו:
### סעיף מד
 <strong>אין מביאין לא מתוק</strong><br> שכל יין מתוק מחמת עצמו אין בו חוזק. וי"א דר"ל יין שלא עברו מ' יום משנעצרו הענבים דאז עדיין הוא מתוק ולא חזק:
### סעיף מה
 <strong>ולא מעושן</strong><br> שנתעשנו הענבים כדי שיתמתקו. וי"א שנתעשן החבית בגפרית. רק צריך שיהיה חזק מצד עצמו:
### סעיף מו
 <strong>ולא מבושל</strong><br> באש:
### סעיף מז
 <strong>אין מביאין מן הדליות</strong><br> גפנים המודלות ע"ג כלונסות:
### סעיף מח
 <strong>אלא מן הרוגליות</strong><br> גפנים ששוכבים ע"ג קרקע בין רגלי בני אדם. שהן מובחרים ביותר. מדקרוב גידולן לארץ:
### סעיף מט
 <strong>ומן הכרמים העבודים</strong><br> שחפרו סביבם ב' פעמים בשנה:
### סעיף נ
 <strong>לא היו כונסים אותו</strong><br> את היין:
### סעיף נא
 <strong>בחצבים גדולים</strong><br> שבכלים גדולים נפגם טעם היין כשמסתפק ממנו:
### סעיף נב
 <strong>כדי שיהא ריחו נודף</strong><br> שע"י שיהיה מקום פנוי מפסיק בין היין למגופה. יתכנס באותו רווח ההבל שיעלה מהיין. ויפסיק אותו הבל בין היין לאויר שבחוץ להכלי. ולא יתערב בריחו שום ריח אחר שבחוץ כשיפתח המגופה:
### סעיף נג
 <strong>לא מפיה</strong><br> מפי החבית:
### סעיף נד
 <strong>מפני הקמחין</strong><br> הוא כמין קמח שצף על היין:
### סעיף נה
 <strong>אלא מביא משלישה ומאמצעה</strong><br> ר"ל נוקב החבית באמצע שליש האמצעי של החבית. ולשם תוחב הברזא:
### סעיף נו
 <strong>הגזבר יושב והקנה בידו</strong><br> כך היה דרכם שהגזבר היה תמיד בידו קנה המטה. לסימן שררותו:
### סעיף נז
 <strong>זרק את הגיד</strong><br> ר"ל כשרואה הגזבר שכבר בא בקלוח היין שזורק כמין גיד של שמרים:
### סעיף נח
 <strong>והקיש בקנה</strong><br> לסימן שיסתמו החבית. אבל לא אמר כן בפירוש. משום שהדיבור קשה לריח היין. לכן עשו זה לגדר. שלא ידבר כלל אפילו מלה א'. וכמו שהביאו מנחות ונסכים ממקום ידוע. כמו כן הביאו הקרבנות ממקום המובחר. דהיינו אילים ממואב. כבשים מחברון. עגלים משרון. גוזלות מהר המלך. מיהו תנא לא נקט להו. דרק באלו מדהיו גדולי קרקע. היו מדקדקים מאוד במקומות:
## פרק ט
### סעיף א
 <strong>שתי מדות של יבש היו במקדש</strong><br> ר"ל ב' מיני מדות היו שם. דאל"כ הרי כל הכלים היה להם שניים ושלישים. ואלו ב' מיני המדות שזכר התנא. היו מחזיקות כשהן מחוקות. כמדתן [כדמוכח בש"ס ד"צ ע"א]:
### סעיף ב
 <strong>רבי מאיר אומר עשרון עשרון</strong><br> ר"ל ב' מיני מדות עשרון היו במקדש. א' מחזיק עשרון כשהכלי גדוש. ואחד היה מחזיק עשרון כשהכלי מחוק. בגדוש היה מודד לכל המנחות. מפני שכך נראה יפה ומהודר. ובמחוק היה מודד לחביתי כה"ג. מפני שיחזור לחלקו לב' חצאי עשרון. ואם היה גדוש. יתפזר ממנו לארץ כשישוב לחלקו. והא דב' מיני מדות היו במקדש. מקרא יליף לה:
### סעיף ג
 <strong>עשרון מה היה משמש שבו היה מודד לכל המנחות לא היה מודד לא בשל שלשה לפר</strong><br> ר"ל פר שהצריכה תורה למנחתו ג' עשרונים. לא מדד במדה אחת שמחזקת ג' עשרונים. ונ"ל דהיינו טעמא משום הגודשין כלקמן משנה ה' ומה"ט ל"ק מ"ש הכא שהיה מודד כל עשרון בפ"ע. ולקמן סוף מ"ב לא היה מודד בלוג ובחצי לוג. אלא משום דהתם בלח לא היה גודש. עוי"ל הכא הזכירה תורה מנין העשרונים להכי צריך שיהיו יחידיים. אבל בלח הזכירה תורה שם כולל חצי הין שלישית רביעית ההין. מחציתה בבוקר וגו' ודו"ק:
### סעיף ד
 <strong>אלא מודדן עשרונות</strong><br> כל עשרון עשרון לבד:
### סעיף ה
 <strong>מחצה בבקר ומחצה בין הערבים</strong><br> הכה"ג מביא משלו עשרון שלם בכל יום. והוא כשיעור מ"ג ביצה וחומש. והוא שיעור חלה. וחוצין אותו במקדש. במדת חצי עשרון שיש שם. ועושין מכל חצי עשרון ו' חלות. ובולל הסולת בקצת מרביעית שמן שלוקח לכל חלה. וחולט אחר כך רותחין על הסולת. ולש כל חלה לבדה. ואופה כל הי"ב חלות יחד בבוקר. ואח"כ מטגן כל חלה בקצת מרביעית השמן שנשאר מלישת כל חלה. ואחר כך מחלק כל חלה לב'. ופותת י"ב חצאי החלות ומקריבן בבוקר. וי"ב חצאין האחרים פותתן ומקריבן בערב [רמב"ם פי"ג מקרבנות]. ולראב"ד שם מקריב ששה חלות בבוקר וששה חלות בערב [כלעיל פ"ד ל"א]:
### סעיף ו
 <strong>שנתות</strong><br> סימנים. ע"י מסמרות או פגימות:
### סעיף ז
 <strong>עד כאן לפר</strong><br> חצי הין שמן. וחצי הין יין:
### סעיף ח
 <strong>עד כאן לאיל</strong><br> שלישית ההין ליין וכן לשמן:
### סעיף ט
 <strong>עד כאן לכבש</strong><br> רביעית ההין לזה וכן לזה. והא דלא פליג נמי בלוג שיהיה בו שנתות לחצי ולרביעית הלוג. ה"ט. משום שהלוג כלי קטן. ואי אפשר להציץ בו יפה אחר השנתות שבו. א"נ משום דחצי לוג ורביעית הלוג אינן מפורשין בתורה. להכי ראוי לעשות למדתן מדה מיוחדת. כדי לחזק הקבלה [כתענית די"ז ב' וכתובות דנ"ו א']:
### סעיף י
 <strong>וכי מה היה ההין משמש</strong><br> ר"ל והרי לא הוצרכו אליו כלל. שלא היה שום דבר במקדש נמדד בו. רק לשמן המשחה שעשה משרע"ה. ואחר כך נגנז מדלא הוצרכו לו עוד:
### סעיף יא
 <strong>אלא מדה יתירה של לוג ומחצה היתה שבה היה מודד למנחת כהן גדול</strong><br> הן חביתין הנ"ל:
### סעיף יב
 <strong>לוג ומחצה בבקר</strong><br> ר"ל לו' חלות שמקריבין אז. דהיינו רביעית הלוג לכל חלה:
### סעיף יג
 <strong>רביעית</strong><br> ר"ל רביעית הלוג. דהשתא מפרש תנא כל הנך ז' מדות דחשיב בריש משנה ב'. למה היו צריכים. רק דחשיב להו ממטה למעלה:
### סעיף יד
 <strong>רביעית מים למצורע</strong><br> כדכתיב ושחט הצפור האחת על מים החיים. והיה צריך לזה רביעית מים. ואע"ג שא"צ שיתטהר בהצפרים במקדש [כתוספתא נגעים פ"ח]. אפ"ה כך רגילין לעשות כל טהרתו במקדש:
### סעיף טו
 <strong>ורביעית שמן לנזיר</strong><br> לכל החלות והרקיקין שמביא. מיהו לב' דברים אלו לא היה צריך לקדש הרביעית. דמצורע הרי אסור לכנס למקדש. וכל מעשיו היו בחוץ לשער נקנור ולא בעזרה. והנזיר לחמיו אינן מתקדשין בכלי רק בשחיטת האיל. ואפ"ה קדשו כלי מדת הרביעית. מדהוצרכו לו גם ליקח רביעית לכל חלה וחלה של חביתי כוה"ג. ולא הוזכר דבר זה במשנה. דרבי שכחו. והזכירו ר' חייא אחר שסידר ר' כבר המשנה. וכבר היתה שגורה כך בפי תלמידי רבי:
### סעיף טז
 <strong>חצי לוג מים לסוטה</strong><br> למחיקת המגילה:
### סעיף יז
 <strong>וחצי לוג שמן לתודה</strong><br> לכל ג' מיני מצה שמביא. לוקח חצי לוג שמן. דכך הלכה למשה מסיני. דהיינו רביעית שמן לרבוכה. ושמינית להחלות. ושמינית הנשאר להרקיקין. החלות בוללן בו. והרקיקין מושחן בו [מנחות ע"ד ב']. מיהו גם לב' דברים אלו לא היה צריך לקדש חצי הלוג. דסוטה מימיה כבר נתקדשו בהכיור. וא"צ תו לקדשן בהכלי. ואף שגם כל דבר שנתקדש כבר בכלי שרת. אסור לשומו שוב בכלי חול. היינו בדבר הקרב למזבח. ומשום גנאי. אבל מי סוטה מותר לתנן בכלי חול. וכמו כן לחצי לוג של לחמי תודה נמי א"צ לקדש מדת חצי הלוג. דלחמין אין מתקדשין רק בשחיטת התודה. ואפ"ה קדשו מדת החצי לוג. מדהוצרכו לו גם למדוד השמן חצי לוג לכל נר ונר שבמנורה. וגם זה שכח רבי להזכיר במשנה. והזכירו בנו רבי שמעון אחר כך:
### סעיף יח
 <strong>ובלוג היה מודד לכל המנחות</strong><br> והא דלא חשיב נמי לוג שמן שלמתן בהונות של מצורע. י"ל דלתוך כף הכהן היה יצקו [כנגעים פי"ד מ"י]. לא היה צריך לקדשו בכלי:
### סעיף יט
 <strong>אפילו מנחה של ששים עשרון</strong><br> להכי נקט ס' עשרון. דביותר. אין נבלל בכלי אחד [כפי"ב מ"ד]:
### סעיף כ
 <strong>אין לה אלא לוגה</strong><br> ולא קיי"ל בהא כראב"י [ואילה"ק הרי משנת ראב"י קב ונקי [כיבמות דל"ז]. ואי"ל דנגד רבים לית הלכתא כוותיה [כר"ן שבועות דש"ט ב']. ליתא דהרי ביבמות [ד"ס ע"א] מוכח דגם נגד רבים קיי"ל כוותיה. ונ"ל דהכא ה"ט משום דלא מסתבר כוותיה. וכל כי האי גוונא לא קיי"ל כוותיה [כרא"ש בפירושו לנדרים דכ"ג ב'. וכן כתב בפסקיו שם ריש פרק ה']. וכן כתבו התוס' [בכורות דכ"ג ב']. וכ"כ ברא"ש הלכות קטנות [דס"ד כ']. מיהו ע"כ צ"ל שאין זה מכלל הק"ב דברים שהלכה כמותו במשנה וברייתא [כרא"ש עירובין פ"ד סי' ב']:
### סעיף כא
 <strong>ששה לפר</strong><br> השתא מפרש תנא חצי ההין ושלישית ההין ורביעית הין דתנא לעיל ריש משנה ב'. וקאמר הכא דחצי ההין היה מחזיק ו' לוגי שמן שנצרכו לכל ג' העשרונים של פר:
### סעיף כב
 <strong>מחצי לוג לכל נר</strong><br> שזהו השיעור שתדליק הנר עם פתילה בינונית. מיהו בלילי חורף הארוכים לקחו פתילה דקה. ובלילי קיץ הקצרים עשוה עבה:
### סעיף כג
 <strong>מערבין נסכי אילים בנסכי פרים</strong><br> מתני' מיירי ביינן של נסכים. ושכבר הוקטר סלתן ושמנן של זה וזה. או שכבר נתערבו סלתן ושמנן של זב"ז. אז מותר לערב לכתחילה גם יינן. משום דנסכיהן שוה לפי ערך. דהרי בפר היה ג' עשרון סולת. וששה לוגי יין. ובאיל ב' עשרון סולת וד' לוגי היין. דהו"ל בשניהן ב' לוגי יין לעשרון. אבל הסולת והשמן של מנחות. אף שנבללו כבר כל אחד לעצמה. אסור לכתחילה לערבם יחד. דכתיב והקריבו צריך שיקריב כל קרבן לעצמו:
### סעיף כד
 <strong>נסכי כבשים בנסכי כבשים</strong><br> ששניהן נסכיו יין ג' לוגין לעשרון. וקמ"ל משום דיוקא דסיפא דאע"ג דכבשים עם כבשים שוין לגמרי. אפ"ה אם לא נתערב כבר סלתן ושמנן. אסור לערב יינן:
### סעיף כה
 <strong>של יום בשל אמש</strong><br> דאפשר שיהיה לו נסכים של אמש. מדקיי"ל אדם מקריב קרבנו היום. ונסכיו לאחר זמן:
### סעיף כו
 <strong>בנסכי פרים ואילים</strong><br> דמדאין נסכי כבשים שוין לנסכי פרים. להכי אפילו נתערבו כבר סלתן. ושמנן. אפ"ה אין מערבין יינן. דמדאינן שוין גזרינן שיערב גם סלתן ושמנן של פרים וכבשים. מיהו בהוקטרו כבר סלתן ושמנן. אז גם בפרים וכבשים מערבין יינן לכתחילה. דבהוקטרו תו ליכא למגזר כלל [ועי' רכ"מ פ"י מתמידין וברלח"מ שם]:
### סעיף כז
 <strong>ואם בללן אלו בפני עצמן ואלו בפני עצמן ונתערבו</strong><br> שבלל תחילה כל סולת כל מנחה עם שמנה. ואחר כך נתערבו יחד. אפילו של פרים בשל כבשים [כרבנן פ"ג מ"ב]:
### סעיף כח
 <strong>אם עד שלא בלל</strong><br> שקודם שבלל כל אחד לבדה. נתערבו סלתן ושמנן:
### סעיף כט
 <strong>פסול</strong><br> כל התערובות. דשל כבש חסירה שמן. ושל איל יתירה שמן:
### סעיף ל
 <strong>אף על פי שמנחתו כפולה</strong><br> מדמביא עמו ב' עשרונים סולת:
### סעיף לא
 <strong>לא היו נסכיו כפולין</strong><br> דאין לו רק ג' לוגין שמן וג' לוגין יין:
### סעיף לב
 <strong>היו נגדשות</strong><br> אי כרבנן לעיל [מ"א]. הרי כולן מחוקות היו. אלא על כרחך דר"מ היא. ומאי כל. הרי גם לדידי' רק חד גדוש היה [כסימן ב']. על כרחך ה"ק כל המדידות שבמקדש למנחות היו גדושות. וכר"מ אתי:
### סעיף לג
 <strong>חוץ משל כהן גדול</strong><br> היינו חביתין וכלעיל סי' ב':
### סעיף לד
 <strong>שהיה גודשה לתוכה</strong><br> ר"ל שכשהיא מחוקה היה מחזיק כשאר עשרון גדוש:
### סעיף לה
 <strong>מדות הלח בירוציהן</strong><br> כמו פרוציהן. ור"ל מה שפורץ ונופל לחוץ המותר מן הגודש. זהו נקרא בירוץ. דבלח נמי איכא גודש [כך פירש רש"י וערוך. ולר"ב תמוה שכתב דבירוץ היינו גודש. א"כ ק' למה שני תנא בלישניה. ותו דא"כ סותר לדבריו ברישא דקאמר דמדות שבמקדש נגדשות. דמשמע אף ביבש הגודש קודש]:
### סעיף לו
 <strong>קדש</strong><br> דס"ל דכלי לח נמשח בשמן המשחה בפנים ובחוץ. הלכך מה שיצא לחוץ. נתקדש בדופנות הכלי. והלכך אם יש שם זבח אחר. יקרבו הברוצין עמו במנחה הצריכים לו. או יקייצו בברוצים המזבח. או יפסלום בלינה:
### סעיף לז
 <strong>ומדות היבש בירוציהן חול</strong><br> מדלא נמשחה רק בפנים. הלכך מה שלא נגע רק בדופנתיה בחוץ. לא קדש:
### סעיף לח
 <strong>רבי עקיבא אומר מדות הלח קדש</strong><br> דס"ל דנמשח בפנים ובחוץ:
### סעיף לט
 <strong>ומדות היבש חול</strong><br> דס"ל דלא נמשח כלל. ואפ"ה קדש מה שמודדין בו בקדושת פה. ולהכי רק מה דצריך מקדש בפה. ולא מה שנופל מהגודש. שא"צ לו:
### סעיף מ
 <strong>רבי יוסי אומר לא משום זה</strong><br> דס"ל דשניהן נמשחו רק מבפנים ולא מבחוץ:
### סעיף מא
 <strong>אלא שהלח נעכר</strong><br> ה"ג נעקר ור"ל שבלח הגודש שנכנס לתוך הכלי. חוזר ונעקר ויוצא לחוץ:
### סעיף מב
 <strong>והיבש אינו</strong><br> והרי לא היה הגודש בתוך הכלי. ואם כן לא נתקדש כשנופל לחוץ:
### סעיף מג
 <strong>והפסח והחטאת</strong><br> אפילו חטאת צבור:
### סעיף מד
 <strong>טעונים נסכים</strong><br> מדאין בא על חטא. [ואע"ג דחטא בלה"ר [בערכין די"ד ב']. כבר סבל ענשו כשנתנגע. ומחלו לו עוונו. דהרי חזר ונתרפא]. משא"כ נזיר חוטא הוא שציער עצמו מהיין [כנזיר די"ט א']. לפיכך אין בחטאתו נסכים. ותנא ושייר. דגם עופות ומנחות אף שנקראו קרבן א"צ נסכים:
### סעיף מה
 <strong>חוץ מן הפר הבא על כל המצות</strong><br> זהו פר העלם דבר של צבור [עי' זבחים פ"ד סי' כ"ה]. וג' מזקני סנהדרין סומכין עליו:
### סעיף מו
 <strong>ושעיר המשתלח</strong><br> לעזאזל ביו"כ. כה"ג סומך עליו:
### סעיף מז
 <strong>רבי שמעון אומר אף שעירי ע"ז</strong><br> בהורו הסנהדרין בטעות בעבודה אחד לע"ז שמותרת. שמביא כל שבט פר לעולה ושעיר לחטאת. סומכין עליו ב"ד כלעיל [ועי' זבחים פ"ד סי' כ"ו]. והאי אף דקאמר ר"ש לא קאי אשעיר משתלח. דביה פליג ר"ש וס"ל דעכ"פ ישראל המתכפרים בו א"צ סמיכה. רק אפר העלם דרישא קאמר אף [עש"ס]:
### סעיף מח
 <strong>כל קרבנות היחיד טעונים סמיכה</strong><br> חוץ מעופות:
### סעיף מט
 <strong>והיורש</strong><br> שכשהקדיש אביו עולה או שלמים ומת. מביאו בנו:
### סעיף נ
 <strong>סומך ומביא נסכים וממיר</strong><br> לקרבן שירש. דדינו כאביו:
### סעיף נא
 <strong>חוץ מחרש שוטה וקטן</strong><br> מדאין בהן דעת:
### סעיף נב
 <strong>סומא</strong><br> מדאשכחן סמיכה בפר העלם ע"י הסנהדרין שלא היה בהן סומא. ה"נ בשאר קרבנות:
### סעיף נג
 <strong>ונכרי</strong><br> דכתיב בסמיכה דבר אל בני ישראל:
### סעיף נד
 <strong>והעבד</strong><br> נ"ל דקמ"ל דאף דידו כיד רבו [כעירובין פ"ז מ"ו]. עכ"פ הכא דכתיב ידו הו"ל חובת הגוף. ואין העבד כגופו ממש לענין חובת הגוף:
### סעיף נה
 <strong>והשליח</strong><br> אף דעדיף מעבד שהוא בר מצוות. ושלוחו של אדם כמותו. הכא בחובת הגוף שאני:
### סעיף נו
 <strong>והאשה</strong><br> אע"ג דאשתו כגופו ממש. ואף בקרבן שלה. אפ"ה בני ישראל כתיב. ולא בנות. ועוד הרי חובת הגוף הוא:
### סעיף נז
 <strong>וסמיכה שירי מצוה</strong><br> שאינה מעכבת. מיהו לא נתכפר יפה:
### סעיף נח
 <strong>ובמקום שסומכין שוחטין</strong><br> דבסמך חוץ לעזרה. חוזר וסומך בפנים. משום דתיכף וכו' [ול"מ נ"ל דקו' הש"ס מה קאמר ר"ל מדקאמר תיכף. פשיטא דבמקום וכו'. שלא ישהה. ומשני דה"ק שתיכף וכו'. ונ"מ כשלא ירחיק כ"ב אמה שרי [ועתוס' סוטה ל"ט א']:
### סעיף נט
 <strong>שאחד מניף לכל החברים</strong><br> דהרבה שהתנדבו קרבן אחד. אחד מניף בעד כולן:
### סעיף ס
 <strong>ואין אחד סומך לכל החברים</strong><br> רק כולן סומכין זא"ז:
### סעיף סא
 <strong>שהתנופה נוהגת בקרבנות היחיד</strong><br> כבחזה ושוק ואימורין של שלמים:
### סעיף סב
 <strong>בחיים ובשחוטין</strong><br> כבשי עצרת שמניפן חיים וגם אחר שחיטתן:
### סעיף סג
 <strong>בדבר שיש בו רוח חיים</strong><br> קרבן בהמה:
### סעיף סד
 <strong>ובדבר שאין בו רוח חיים</strong><br> כלחמי תודה ונזיר ועומר ומנחת סוטה:
### סעיף סה
 <strong>מה שאין כן בסמיכה</strong><br> דאף דאשכחן סמיכה בשחוטין. שהכה"ג סומך על האברים קודם שיקטירום במזבח [כתמיד פ"ז מ"ג]. התם רק ליקרא דכה"ג קעבדינן שיהיה נראה כאילו הקריב הוא הכל:
## פרק י
### סעיף א
 <strong>בשבת משלש סאין</strong><br> ר"ל העומר עשירית האיפה קמח שעורים שמקריבין בט"ז בניסן להתיר התבואה החדשה. ודינו ככל קרבן צבור שזמנו קבוע דדחי שבת וטומאה. להכי קאמר הכא דכשחל בשבת לא יקצרו רק כדי ג' סאין קמח:
### סעיף ב
 <strong>ובחול מחמש</strong><br> ר"ל ואם חל בחול יקצרו בכדי ה' סאין קמח. דס"ל דעשרון מובחר לא נפק רק מה' סאין. מיהו ע"י טרחא יוכל להוציאו גם מג' סאין. ולהכי בשבת מוטב שירבה במלאכה א'. דהיינו לרקד הרבה פעמים עד שיהיה מובחר. ואל ירבה במלאכות הרבה לקצור ולזרות ולטחון ולרקד ב' סאין יותר:
### סעיף ג
 <strong>משלש היה בא</strong><br> כדי שלא להטריח הצבור העומדים שם בשעת קצירה. ועוד. כדי שיהיה להם פנאי לעשות כל המלאכות הנצרכות בו עד שעה שיהיה ראוי להקרבה. (ועוד כדי שלא להטריח הצבור המתכנסים שם). וגם כדי להתיר החדש מהר כשיקריבו העומר:
### סעיף ד
 <strong>ובקופה אחת</strong><br> כמין סל היה. ורגילין היו להכניס בו תבן ושבלים כשהן קצרים [כשבת רפי"ח]. ולהכי הכא בקצירת העומר מדהיה תבואה רכה. תמיד לא היה התבן שלה עדיין ארוך כל כך כדי לאגדו בחבילה. לכן לקחו תמיד קופות לעמר בהם השבלים. וקאמר הכא דבשבת לקחו רק קופה א' כדי למעט בהוצאה לר"ה שלא לצורך:
### סעיף ה
 <strong>ובחול בשלשה</strong><br> בג' בנ"א כדי לפרסם שקצירת העומר בט"ז בניסן למחרת יו"ט ראשון של פסח. ולא למחרת שבת בראשית כבייתוסים. וכתב ע"ר אאמ"ו הגזצוק"ל דמכאן מוכח דבמילה בשבת מותר להיות חתוך ע"י אחד ופריעה ע"י אחר:
### סעיף ו
 <strong>ובשלש מגלות</strong><br> בקופה ובמגל גרסינן שלש. לשון נקיבה. כדקאמר בסיפא מגל זו קופה זו. [אמנם יש לדקדק למה לא נקט תנא סידרא דרישא אדם מגל קופה. וכן בדין. דהרי בתחילה קוצר במגל ואח"כ מכניס הנקצר בהקופה. וכלקמן בשאלה. שתחלה שואל מגל זו ואח"כ קופה זו. ונ"ל דה"ט משום דגם לרבי חנינא בשבת צריך לפרסם שקצירת העומר דוחה שבת. ובחול. שא"צ שבת בראשית. דלא כבייתוסים. ולכן בשבת נושא היחיד המגל בגלוי כדי שיראו הכל שהולך לקצור [כפי"ט דשבת] משא"כ בשנושאין בג' בנ"א דהיינו בחול. א"צ לישא המגל בגלוי לפרסם. דבכל בג' בנ"א ממילא הדבר מפורסם [כביצה די"ד ב']. לכן תנא דג' בנ"א נושאין ג' קופות. ובתוך הקופות מונחים המגלות]:
### סעיף ז
 <strong>ובשלש מגלות</strong><br> כדי שיקצרו כל הג' ביחד לפרסם שדוחה השבת. שלא כבייתוסים וכדמסיק:
### סעיף ח
 <strong>מצות העומר לבוא מן הקרוב</strong><br> ר"ל ממקום שקרוב לירושלים. אי משום כדי שיהא רך ומלא. כדכתיב כרמל תקריב. או משום דאין מעבירין על המצות:
### סעיף ט
 <strong>לא ביכר הקרוב לירושלים</strong><br> שלא נתבשלה שם תבואה עדיין:
### סעיף י
 <strong>מבקעת עין סוכר</strong><br> שהיו רחוקים מירושלים. מדהחריבו הגייסות המחוז:
### סעיף יא
 <strong>ועושים אותו כריכות במחובר לקרקע</strong><br> כרכו וקשרו ראשי השבלים יחד במחובר כשיעור שימלא כפו קוצר:
### סעיף יב
 <strong>כדי שיהא נוח לקצור</strong><br> ר"ל כדי לקצרו מהר במוצאי יו"ט מטעמים הנ"ל [בסי' ג']:
### סעיף יג
 <strong>וכל העיירות הסמוכות לשם</strong><br> אותן שהיו תוך תחום שבת:
### סעיף יד
 <strong>מתכנסות לשם</strong><br> בשעת קצירה:
### סעיף טו
 <strong>כדי שיהא נקצר בעסק גדול</strong><br> בקול המולה ובפרסום [כסי' ה']:
### סעיף טז
 <strong>כיון שחשכה</strong><br> מוצאי יום א' של פסח:
### סעיף יז
 <strong>אומר להם</strong><br> כל א' מהקוצרים אומר לכל העומדים:
### סעיף יח
 <strong>בא השמש</strong><br> להודיע שמדקדק היטב לידע אם כבר הוא לילה שאינו מחלל יו"ט. ואפ"ה אינו חושש משום שבת מדנדחה הוא:
### סעיף יט
 <strong>מגל זו</strong><br> האם אקצר במגל זו. שלא אשנה במלאכה לקצור בסכין וכדומה:
### סעיף כ
 <strong>קופה זו</strong><br> האכניס השבלים שאקצור לתוך קופה זו. בלי שום שנוי בעימור:
### סעיף כא
 <strong>שבת זו</strong><br> האם אעשה כל המלאכות האלה בשבת זו:
### סעיף כב
 <strong>אקצור</strong><br> האתחיל לקצור מיד:
### סעיף כג
 <strong>קצור</strong><br> קצור משמע מיד. משא"כ כשישיבוהו הן אין בו זריזות כל כך:
### סעיף כד
 <strong>שלשה פעמים על כל דבר ודבר</strong><br> ג' פעמים שואל על כל דבר:
### סעיף כה
 <strong>אין קצירת העומר במוצאי יום טוב</strong><br> ר"ל במוצאי ט"ו ניסן. רק במוצאי שבת הראשון שאחר יום א' של פסח. להכי כך שואל ומשיבין לו. כדי לפרסם שהכל מודים בדבר ושלא מדעתו לבד עושה וצדוקים ובייתוסים היו ב' כתות לאפיקורסים שבישראל שהכחישו בתורה שבעל פה. כל אחת באופן אחר [ועי' במאור עינים בפי"ג מאמרי בינה]. והם היו אומרים דהא דכתיב בעומר ממחרת השבת יניפנו הכהן. היינו יום א' בשבוע. שהוא מחרתו של שבת בראשית. אבל אנו קבלנו ממשרע"ה דהיינו ממחרת יוט"ר של פסח:
### סעיף כו
 <strong>היו מהבהבין אותו באור</strong><br> ר"ל חרכו השבלים באור:
### סעיף כז
 <strong>כדי לקיים בו מצות קלי</strong><br> כדכתיב בעומר. קלוי באש:
### סעיף כח
 <strong>בקנים ובקליחות חובטים אותו</strong><br> ר"ל קודם שיחריכו הגרעינים. חובטין אותן בקנים לחים ובקלחי כרוב כדי להוציא הגרעינין מהשבלים. אבל לר"מ דס"ל שבעודן בשבלים הבהבום באור. כבר נתייבשו הגרעינין. היו דשין במקלות אחר ההבהוב שלא יתמעכו הגרעינין:
### סעיף כט
 <strong>כדי שלא יתמעך</strong><br> ר"ל להכי לא חבטום במקלות קשים. דעי"ז היתה התבואה הלחה מתמעכה בחביטה:
### סעיף ל
 <strong>נתנוהו לאבוב</strong><br> [ברעגנער] שיקלה יפה. משא"כ לר"מ:
### סעיף לא
 <strong>והרוח מנשבת בו</strong><br> שיתיבש הזיע. מהגרעינין שהזיעו באבוב:
### סעיף לב
 <strong>נתנוהו ברחיים של גרוסות</strong><br> שאינה טוחנת הגרעינין דק דק. כדי שלא יטחנו עמן הסובין שמקליפת הגרעינין:
### סעיף לג
 <strong>שהוא מנופה משלש עשרה נפה</strong><br> י"ג פעמים נפוהו. וכל פעם בנפה יותר דקה מהנפה שקודם לה. [מיהו להכי לא נפוה מיד בתחלה בנפה היותר דקה. דע"י רבוי הקמח הגס שבתחלה בהעומר. לא היה מתברר יפה הסולת מיד לצאת דרך נקבי הנפה. ועוד דבעוד הקמח הגס מעורב בהסולת. היה הקמח הגס ההוא סותם נקבי הנפה הדקין. ולא היה הסולת יוצא יפה. והא דנפוה דוקא בי"ג נפה. לרש"י הלממ"ס היה. ואפשר עוד דכך שיערו חכמים. שבי"ג נפה יצא כל הסולת שבג' סאין. עד שלכה"פ יהיה עומר סולת בין שיהיו מגרעינים יפים או לא]:
### סעיף לד
 <strong>וחייב בחלה</strong><br> דחיוב חלה משעת גלגול העיסה. ואז כבר נפדה והוא חולין:
### סעיף לה
 <strong>ופטור מן המעשרות</strong><br> דחיוב מעשר חל בשעת מרוח ואז הקדש היה:
### סעיף לו
 <strong>ובמעשרות</strong><br> דס"ל דמתחלה לא נתנו מעות הקדש רק בעד העשרון שיצטרך. ונמצא שהשאר לא היה קדוש בשעת מרוח. ולא הוצרך לפדותו. [ואילה"ק. א"כ היה בתחלה חולין וקודש מעורבין. ואיך יהיה השאר מותר. הרי בדאורייתא אין ברירה [כביצה ל"ח א']. נ"ל דמיירי דהתנה הגזבר בשעת קנייה שלא יהיה העשרון קודש עד שיפרישו. ועמ"ש בפירושינו ת"ל חגיגה פ"ג סי' מ'. ובביצה ספ"ד]:
### סעיף לז
 <strong>בא לו לעשרון</strong><br> ר"ל אותו המתעסק בו. בא לו להעשרון שנפוהו. וכל המעשים שנזכרו במתניתין בבבא זו צריך שיהיה כשהאיר כבר היום של ט"ז ניסן. רק א"צ כהן. דרק מקמיצה ואילך מצות כהונה:
### סעיף לח
 <strong>ונתן שמנו ולבונתו</strong><br> רצה לומר נתן מן הלוג שמן קצת למטה בהכלי. ונותן הקמח עליו. והלבונה הניח מן הצד בכלי:
### סעיף לט
 <strong>יצק</strong><br> ר"ל יצק מהשמן שבלוג גם על הסולת:
### סעיף מ
 <strong>ובלל</strong><br> ואחר הבלילה חוזר ויוצק מהשמן על הסולת הבלול. שכל המנחות טעונות ג' מתנות שמן [כלעיל פ"ג סי' ו']. רק שא"צ התנא להזכיר יציקה זו. מדכבר נכלל במלת יצק:
### סעיף מא
 <strong>הניף והגיש</strong><br> שהגיע הכלי עם המנחה לקרן דרומית מערבית של מזבח [כלעיל שם]:
### סעיף מב
 <strong>והקטיר</strong><br> אבל מולח הקומץ קודם שמקטירו עם הלבונה הנ"ל:
### סעיף מג
 <strong>שלא ברצון חכמים</strong><br> דהרי מדכבר הביאו הקמח לשוק מיד אחר ההקרבה. וודאי שקצרו התבואה וטחנוה מקודם. ואף דבקצירה י"ל שקצרו בבית השלחין. אפ"ה מדרבנן אסור גם שם דלמא בשעת קצירה יאכלו ממנה קודם הקרבת העומר ואעפ"כ לא היה כת ביד הסנהדרין לכוף המון עם לעשות כתורה. ומוטב שיהיו שוגגין ולא יהיו מזידין [כביצה ד"ל ע"א]:
### סעיף מד
 <strong>ברצון חכמים היו עושים</strong><br> דלא גזרינן כנ"ל. דחדש בדיל מניה מדאינו רגיל בה. ולא קיי"ל כן:
### סעיף מה
 <strong>והרחוקים</strong><br> שלא ידעו מתי יקריבוהו בירושלים:
### סעיף מו
 <strong>מותרים מחצות היום ולהלן</strong><br> ר"ל כשיהיה חצות היום בירושלים. ולא לפי חצות היום שבמקום האכילה:
### סעיף מז
 <strong>משחרב בית המקדש התקין רבן יוחנן בן זכאי שיהא יום הנף</strong><br> יום ט"ז בניסן שבו מניפין העומר:
### סעיף מח
 <strong>כולו אסור</strong><br> מלאכול בו חדש:
### סעיף מט
 <strong>אמר רבי יהודה והלא מן התורה הוא אסור</strong><br> ומה צריך שיתקן כן רבן יוחנן:
### סעיף נ
 <strong>עד עצם היום הזה</strong><br> דס"ל דעד עצם היום הזה. משמע עד ועד בכלל יהיה אסור החדש. והיינו בזמן שאין ביהמ"ק קיים. ומה דכתיב באיסור אכילת חדש עד הביאכם את קרבן. היינו בזמן שביהמ"ק קיים. אבל רבן יוחנן ס"ל דהא דכתיב באיסור אכילת חדש עד עצם היום. היינו עד ולא עד בכלל. לאשמעינן דכשאין ביהמ"ק קיים מותר מיד כשהאיר המזרח. ומשו"ה אעפ"כ תיקן הוא שיהא אסור כל היום. דשמא יבנה המקדש ולא יהיה להם פנאי להקריב העומר עד סמוך לערב. ואפ"ה יאכלו חדש קודם הקרבת העומר כמו שמורגלין בזמן החורבן. ולא ידעו הדין דהשתא שהמקדש בנוי אסור לאכול חדש עד אחר הקרבת העומר. כדכתיב עד הביאכם [כך הוא שיטת פשט הש"ס כאן. ובר"ה [ד"ל ע"א]. ובסוכה [דמ"א א']. מיהו אנן קיי"ל דרבי יהודה לא פליג אר' יוחנן. ותרווייהו ס"ל חדש בזה"ז כל יום ט"ז אסור מדאורייתא ולוקין עליו. ומה שהתקין. היינו דדרש ב' קראי הנ"ל דסתרי אהדדי. והתקין התקנה. ולעולם מודה דאסור מדאורייתא כל יום ט"ז. ולדידן גם כל יום י"ז אסור. מדהו"ל ספיקא דיומא [י"ד רצ"ג ס"ד]:
### סעיף נא
 <strong>מפני מה הרחוקים מותרים מחצות היום ולהלן</strong><br> בזמן שביהמק"ק בין *) לר"י ובין לר"מ:
### סעיף נב
 <strong>העומר היה מתיר במדינה</strong><br> לאכל חדש בכל מקום:
### סעיף נג
 <strong>ושתי הלחם</strong><br> שמקריבין בעצרת:
### סעיף נד
 <strong>במקדש</strong><br> שקודם הקרבת הב' לחם. אין מקריבין שום מנחה מתבואה חדשה:
### סעיף נה
 <strong>אין מביאין</strong><br> מתבואה חדשה:
### סעיף נו
 <strong>ומנחת בהמה</strong><br> ר"ל מנחת נסכים שמקריבין עם קרבן בהמה:
### סעיף נז
 <strong>ואם הביא פסול</strong><br> ר"ל נתקדשו ונפסלו. מדלא הותר חדש עדיין מכללו אפילו אצל הדיוט. ובכורים דתנא במתניתין מיירי בבכורי תבואה [כפ"א דבכורים]. שאסורים להדיוט קודם העומר:
### סעיף נח
 <strong>ואם הביא כשר</strong><br> מדכבר הותר מכללו אצל הדיוט:
### סעיף נט
 <strong>והכוסמין ושבולת שועל והשיפון חייבין בחלה ומצטרפים זה עם זה</strong><br> אפילו עשה מכל מין. עיסה בפני עצמו. וחזר ולש העיסות יחד. וכ"ש בעירבן קמח ולשן יחד מצטרפין להשלים שיעור עיסה לחלה. אבל בנשכו רק העיסות יחד. אמ"צ רק חטין עם כוסמין. וכוסמין עם כל הה' מיני דגן [וסי' חשך שש. חטין. שעורין. כוסמין. שבולת שועל. שיפון]. ושיפון מצטרף עם שעורין וכוסמין ולא עם שבולת שועל וחטין. ושבולת שועל מצטרף עם שעורין וכוסמין ולא עם חטין ושיפון. וכל זה בשלא היה כשיעור בכל א'. אבל כשהיה כשיעור בכל א'. אין מפרישין רק ממינו. דהיינו. חטין מין א'. כוסמין ושיפון מין א'. שבולת שועל ושעורין מין א'. [י"ד שכ"ד ס"ב]:
### סעיף ס
 <strong>ומלקצור מלפני העומר</strong><br> הרא"ש פ"א דחלה גרס איפכא. אסור בחדש לפני העומר. ומלקצור לפני הפסח. דביו"ט הרי בל"ז אי אפשר לקצור. ור"ל דכל תבואה שהשריש כבר מה' מינין אלו. אסור לקצרן או לאכלן קודם הקרבת העומר. ובזה"ז אסור עד תחלת ליל י"ז בניסן בא"י. ועד תחלת ליל י"ח בח"ל:
### סעיף סא
 <strong>ואם לאו</strong><br> רצה לומר ואם לא השרישו עד אחר הקרבת העומר:
### סעיף סב
 <strong>אסורים עד שיבוא עומר הבא</strong><br> לשנה הבאה. ולפ"ז במדינתינו שרוב התבואות חוץ משיפון נזרעין לאחר הפסח. אסורים כל אותה שנה עד שיבא ליל י"ח ניסן הבא. אמנם מפני שרוב חיי הנפש תלויין בהן באכילה ושתייה. התירוה רבותינו מטעם ספק ספיקא. ספק שהתבואה מאשתקד. וספק שהשריש קודם העומר [י"ד רצ"ג ג']. [אב"י ואף שאין הס"ס מתהפך [עי' ש"ך ס"ס ססי' י"ג]. י"ל דהוה כספק על [שם סט"ו] דהרי בתחלה צריך אתה לדון מאיזה שנה הוא. ובכה"ג א"צ להיות מתהפך. ובהא מתורץ מ"ש רט"ז [י"ד מ"ט סק"ג] דספק ע"י חולי. ואת"ל ע"י קוץ שמא לא ניקב החיצון. דהוה ס"ס אף שאינו מתהפך. מיהו לרפ"ח י"ד בס"ס [סי' ל"ח] בל"ז ל"ק. דס"ל דא"צ שיהיה הס"ס מתהפך. וע"ש]. וסמכו גם את"ק דר"א [קידושין דל"ח] דס"ל דחדש אינו נוהג בח"ל [רט"ז שם סק"ד. ועיין מ"ש ת"ל חלה פ"א סי' ז']:
### סעיף סג
 <strong>קוצרים בית השלחים שבעמקים</strong><br> ר"ל מותר לקצור קודם העומר ארץ יבישה שצמאה למים. אם היא ג"כ בעמק. שאז תבואתה רעה. ואם הביא העומר משם פסול. להכי מותר לקצור משם קודם העומר. אבל מבית השלחין לתודה שאינה בעמקים. או מאינך דתני לעיל [פ"ח מ"ב] דלא יביא ואם הביא כשר. לא יקצור מהן קודם העומר. [אב"י מה שתמה רתוי"ט דלעיל [פ"ח מ"ב] למה לא תנא של עמקים עי' רש"י פסחים [די"א א' ד"ה אלא. ושם דנ"ה ב' ד"ה וקוצרין דגרס שם בית עמקים]:
### סעיף סד
 <strong>אבל לא גודשין</strong><br> ר"ל אבל אסור לעשותן גדיש. דדוקא קצירה התירו. שכשלא יקצרוה מיד אפשר שתפסד. משא"כ להגדיש ליכא פסידא כשימתין:
### סעיף סה
 <strong>אנשי יריחו קוצרין ברצון חכמים</strong><br> דשדותיהן בית השלחין שבעמק הוו:
### סעיף סו
 <strong>קוצר לשחת ומאכיל לבהמה</strong><br> שחת היינו תבואה שלא נגמרה יפה. ור"ל מותר לקצור תבואה חדשה שחת. כדי להאכיל לבהמה קודם לעומר:
### סעיף סז
 <strong>בזמן שהתחיל עד שלא הביאה שליש</strong><br> שהתחיל לקצרה לצורך בהמתו קודם שנגמר שליש הראשון לרש"י. ושליש האחרון לרמב"ם ור"ב [ובר"ה די"ג א' משמע כרמב"ם]. אז מותר לקצרה גם לאחר שנגמרה:
### סעיף סח
 <strong>רבי שמעון אומר אף יקצור ויאכיל אף משהביאה שליש</strong><br> דאף שנגמרה מותר להתחיל לקצור לבהמתו:
### סעיף סט
 <strong>קוצרין</strong><br> קודם לעומר:
### סעיף ע
 <strong>מפני הנטיעות</strong><br> תבואה שעומדת בין אילנות הרכים שנפסדים עי"ז. וי"א משום כלאים. והוא פלוגתא דרבותינו. דלרמב"ם [פ"א מכלאים ה"ו] אין כלאים מזרעים הסמוכין לאילן ומותר לזרען סמוכין לכתחלה. ולראב"ד שם אסור:
### סעיף עא
 <strong>מפני בית האבל</strong><br> ר"ל או כדי שיהיה להם מקום פנוי לברך שם ברכת רחבה כשחוזרין מהקבורה [כב"ב ד"ק ע"ב. ועי' מ"ש מגילה פ"ד מ"ג. ומלח בית ר"ל מקום. כמו בית הפרס. בית השלחין. וכדומה]:
### סעיף עב
 <strong>מפני בטול בית המדרש</strong><br> ר"ל כדי שיהיה מקום פנוי לתלמידים לישב ללמוד. דרגילים היו שכשהמקום דחוק לתלמידים לישב ללמוד. למדו בשדה [כעירובין ל"ד ב']. וטעמא דהנך דמותרים. מדאינו קוצרן לצורך אכילת הדיוט:
### סעיף עג
 <strong>לא יעשה אותן כריכות</strong><br> כדרך האוגד לדישה:
### סעיף עד
 <strong>אבל מניחן צבתים</strong><br> אגודות שאינן קשורים [ודוגמתו מצאן צבתיים. עירובין פ"י מ"א]. וה"ט מדסגי בהכי שלא יתבטל מברכת האבל ושלא יתבטל מביהמ"ד. חיישינן בשאר שיאכל מחדש:
### סעיף עה
 <strong>לבא מן הקמה</strong><br> שיהיה קוצר העומר ממחובר לשמו:
### סעיף עו
 <strong>לא מצא</strong><br> שכבר נקצר הכל. ואין מחובר מצוי לו:
### סעיף עז
 <strong>מצותו לבא מן הלח</strong><br> כשלא נמצא במחובר ולוקח תלוש. עכ"פ יביא תלוש שרטוב עדיין:
### סעיף עח
 <strong>מצותו לקצור בלילה</strong><br> דכתיב מהחל חרמש תספור. מה ספירה בלילה. דהרי בעינן שבועות תמימות. אף קצירה בלילה:
### סעיף עט
 <strong>ודוחה את השבת</strong><br> להך מ"ד דס"ל נקצר ביום כשר בדיעבד. אין קצירתה דוחה שבת. כיון דבדיעבד כשר בקצרו מע"ש. א"כ הא דקתני ודוחה את השבת. ר"ל הקרבתו דוחה את השבת. מיהו אנן קיי"ל דנקצר ביום פסול. ולהכי באמת אפילו קצירתו דוחה שבת:
## פרק יא
### סעיף א
 <strong>שתי הלחם</strong><br> שבאות בעצרת:
### סעיף ב
 <strong>נילושות אחת אחת</strong><br> כל לחם נילוש בפ"ע מעשרון סולת:
### סעיף ג
 <strong>ונאפות אחת אחת</strong><br> שאין אופין בתנור בבת אחת שתי הלחם. רק כל לחם בפעם א'. מגזירת הכתוב:
### סעיף ד
 <strong>שנים</strong><br> שמושיב ב' לחמים בפעם אחת בתנור. וגם זה מגזירת הכתוב. וכל לחם מב' עשרונים:
### סעיף ה
 <strong>ובטפוס</strong><br> פארם:
### סעיף ו
 <strong>וכשהוא רדן</strong><br> כשמוציאן מהתנור:
### סעיף ז
 <strong>כדי שלא יתקלקלו</strong><br> ר"ל שלא ישתברו ויתקלקל צורתן. מפני שכל לחם שלהם עשוי כמין תיבה בלי כסוי. שנפרצו ב' מדפנותיה. שלא נשאר בה רק השולים וב' דפנות זו כנגד זו. ולכן נעשות בדפוס שיהיה מכוון יפה תאר הדפנות. וכשמוציאה מהתנור חוזר ונותנו בדפוס. כדי שלא יתעקמו הדפנות ביני ביני קודם שיכניסום על השולחן.:
### סעיף ח
 <strong>ואחד לחם הפנים לישתן ועריכתן בחוץ</strong><br> דמדת היבש שנמדדת בו בפנים. לא נתקדש [לעיל פ"ט מ"ה]. דאי נתקדשה הוה מגניא מלתא כשיוציא הקמח לחוץ ללושו. אבל משום יוצא לא מפסלו. דדוקא מנחה שכולה כליל מפסלה ביוצא אחר שנתקדש בכלי. אבל ב' הלחם לא מפסלו ביוצא עד שנשחטו הכבשים. וכ"כ שאר מנחות הנקמצות לא מפסלו ביוצא רק אחר קמיצה [תוס' לעיל ד"ט א']:
### סעיף ט
 <strong>ואפייתן בפנים</strong><br> דתנור מקדש. ומגניא מלתא להוציא התנור לחוץ. א"נ מגניא מלתא להוציא מנחה שכבר נתקדשה. אבל אינה נפסלת ביוצא עד אחר קמיצה [ועי' תוס' מנחות ד"ט ע"א ד"ה ריש]:
### סעיף י
 <strong>ואינן דוחות את השבת</strong><br> דאסור לאפותן בשבת. ובש"ס מקשינן דאי נתקדש הלחם בהתנור הרי אפסול בלינה. והול"ל דדוחה השבת. וכתבו תוס' דלמסקנא אמרינן תברא. ובאמת למ"ד אפייתן בפנים. דחי שבת. אבל הרמב"ם [פ"ה מתמידין ה"ז] כתב כלישנא דמתניתין [ועי' מ"ש בבועז אות ג' בס"פ דלעיל בד"ה ובהא. במה שיש לישב דברי הרמב"ם]:
### סעיף יא
 <strong>וכשרות בבית פאגי</strong><br> היינו חוץ לחומת עזרה [ועיין מ"ש פ"ז סי' כ"א]. ומדלא היה לו סמך מקרא לדין זה אלא כך קיבל מרבותיו. לכן הזהיר להרגיל א"ע לומר כך בע"פ. כעניין שאמרו תנא מני' מ' זמנין ודמי כמאן דמנח בכיסי' [מגילה ד"ז ב'] ועי' עוד [מנחות צ"ו א']:
### סעיף יב
 <strong>חביתי כהן גדול</strong><br> הם י"ב חלות שמקריבין משלו בכל יום מחציתן בבקר ומחציתן בערב:
### סעיף יג
 <strong>לישתן ועריכתן ואפייתן בפנים</strong><br> דהרי אותו חצי עשרון שחולק בו העשרון שמביא הכה"ג בכל יום. לכ"ע מקדש המנחה [כפ"ט סי' ל"ט]. ותו מדנילוש בשמן. הרי מדת הלח נתקדש. ומפסל ביוצא. מדכולה כליל [עיי' לעיל סי' ח']. וה"ה שאר מנחות מאפה הנקמצות. נילושות ונאפות מבפנים מדנתקדש שמנן. אף דמדאין כולן כליל אין נפסלות ביוצא רק אחר קמיצה. עכ"פ מגניא מלתא להוציאן לחוץ אחר שנתקדשו בכלי כלעיל. והא דלא נקט להו. ה"ט משום דבעי למימר דדוחות השבת. והא אינו רק בחביתין ולא בשאר מנחות [אב"י בהא מתורץ קושית תוספות פסחים דל"ו ד"ה במקום. וע"ש]:
### סעיף יד
 <strong>ודוחות את השבת</strong><br> דכשיאפו מאתמול אתקדשו בתנור ואפסלו בלינה. [ר"ל אף למ"ש רש"י ור"ב לעיל [פ"ז מ"ד] בנסכים. דאף שקדשו בכלי אפ"ה לא מפסלו בלינה. היינו מדעיקר קדושתייהו בשחיטת הזבח. משא"כ חביתין מדאינן נקמצות אין בהן קדושה אחרת. להכי וודאי קדשו בכלי קדושה גמורה. אמנם תוספ' [דע"ט א' ד"ה אין]. ס"ל דאף נסכים משקדשן בכלי נפסלו בלינה. וכך כתב גם הרמב"ם [בפ"ב ממעהק"ר הי"ב]:
### סעיף טו
 <strong>יש בהן מעשה כלי בפנים</strong><br> מדתנא לעיל [מ"ב] דב' לחם ולחה"פ רק אפייתן בפנים. אבל לישתן ועריכתן בחוץ. ותנא נמי [מ"ג]. דחביתי כה"ג [וה"ה כל שאר המנחות]. גם לישתן ועריכתן בפנים. ורק טחינה והרקדה בחוץ. להכי תנא הכא לפרש כל מלת בפנים ובחוץ דתנא בפרקן. וה"ק. כל מעשה שנעשה בכל המנחות בפנים. צריך שיעשו בכלי קודש דוקא:
### סעיף טז
 <strong>ואין בהן מעשה כלי בחוץ</strong><br> ר"ל אבל כל מעשה שנעשה בכל המנחות בחוץ אין נעשין בכלי קודש:
### סעיף יז
 <strong>שתי הלחם</strong><br> ר"ל כיצד נעשות הב' לחם:
### סעיף יח
 <strong>ארכן שבעה</strong><br> טפחים
### סעיף יט
 <strong>וקרנותיהן ארבע אצבעות</strong><br> שהיה מדביק בכל א' מד' זוית הלחם. חתיכת בצק מרובע גובה ד' אצבעות. כקרנות המזבח [רש"י. ולרמב"ם [פ"ח מתמידין ה"ח] משמע לכאורה שלא היה ללחם קרנות. וקרנות דקאמר תנא היינו קצוות הלחם. ששם היה עביו ד' אצבעות. וכ"כ לכאורה פליגי רש"י ורמב"ם בקרנות של לחם הפנים לקמן. מיהו א"א לומר כן דהרי בפירוש לימוד ערוך הוא בידינו. דלחם הפנים עביין טפח [כפסחים דל"ו א']. והרי זה א"א שיהיה עביו כ"כ בכל התפשטות הלחם. וכאשר ביררנו בס"ד בפתיחה פ"ב סי' נ"א ע"ש]:
### סעיף כ
 <strong>רבי יהודה אומר שלא תטעה זד"ד יה"ז</strong><br> דב' לחם ארכן ז' טפחים. ורחבן ד' טפחים. וגובה הקרנות ד' אצבעות. ולחה"פ ארכן י' טפחים ורחבן ה' טפחים וגובה הקרנות ז' אצבעות:
### סעיף כא
 <strong>שיהא לו פנים</strong><br> בן זומא לא פליג את"ק. רק קאמר שיהיה גם להלחם פנים. דהיינו שיהיה בקצוותיו עביו טפח [כפסחים דל"ז א'] דאין פנים פחות מטפח [כסוכה ד"ה א']. ואפשר עוד דבן זומא אמשנה ה' קאי. ותנא והדר מפרש. שיכפוף הלחם מכאן ומכאן. ועי"ז יהיה לו פנים. דהיינו תוך הכפיפה [ובש"ס משנה ג' ד' ה' הכל משנה א']:
### סעיף כב
 <strong>ארכו עשרה</strong><br> טפחים. כדכתיב אמתיים ארכו. ור"י לטעמיה דס"ל כל אמות כלים בת ה' טפחים [כלים פי"ז מ"י]. והכי קיי"ל:
### סעיף כג
 <strong>נותן ארכו</strong><br> של לחם:
### סעיף כד
 <strong>וכופל</strong><br> ר"ל שבעודה עיסה. כופף העוגה מכאן ומכאן שיהיה לה כעין ב' דפנות. דמדכתיב לחם הפנים משמע שיהיה לו פנים רבים. ומדלא פירש לנו הכתוב כמה פנים יהיה לו. יגיד עליו ריעו. מה לחם י"ב אף הפנים שבכל לחם. יהיו י"ב. לכן כופף הלחם מכאן ומכאן. שיהיה עי"ז י"ב פנים לכל לחם. דהרי העוגה יש לה ד' שטחים. למעלה ולמטה וב' צדדים. [ולא חשיב לב' ראשי העוגה. משום דהוה כייף להו לראשי העוגה לגוויה דלחם [כש"ס צ"ו א']. נמצא ששפת ראשי העוגה היה עגול למעלה ואין כאן פנים]. וע"י שכופף העוגה מכאן ומכאן יהיה בכל כפיפה ד' עברים. נמצא שיהיה י"ב עברים. בכל לחם:
### סעיף כה
 <strong>ארכו ממלא כל רחבו של שלחן</strong><br> דרחבו של לחם מחזיק חצי ארכו של שולחן. וכשמסדר ב' סדרים לחם בצד לחם. נמצא שולחן כולו מלא:
### סעיף כו
 <strong>השלחן ארכו שנים עשר</strong><br> דס"ל כל אמות בת ו' טפחים. חוץ ממזבח הזהב וקרנות מזבח החיצון ויסוד וסובב שלו. וקיי"ל בלחה"פ כר"מ. משום דאבא שאול מודה לו:
### סעיף כז
 <strong>וטפחיים ריוח באמצע</strong><br> בין ב' הסדרים:
### סעיף כח
 <strong>כדי שתהא הרוח מנשבת ביניהן</strong><br> שלא יתעפש. דאין סומכין על הנס שהיה בלחה"פ שנשארים חם כשיקחם מהשולחן כבשעת סדורן [כיומא כ"א ב']:
### סעיף כט
 <strong>אבא שאול אומר שם</strong><br> ר"ל באותו רווח שבין ב' הסדרים:
### סעיף ל
 <strong>ונתת על המערכת לבונה זכה</strong><br> דמשמע עליו ממש:
### סעיף לא
 <strong>ועליו מטה מנשה</strong><br> דמשמע בצדו. וה"נ הכא. והכי קיי"ל [רמב"ם פ"ה מתמידין ה"ב] וכ"כ בלחם וכבשים של עצרת קיי"ל דמניחן זה בצד זה. מדכתיב בהו והניף על הלחם [כש"ס ס"ב א'] קיי"ל נמי דעל היינו בסמוך [כרמב"ם פ"ח מתמידין הי"א] וק' בש"ס סוכה [ד"ז ב'] ס"ל לרבנן דעל היינו על ממש והא דכתיב וסכות על הארון הפרוכת. היינו דניכוף ביה פורתא. י"ל דכתיב וסכות. משמע טפי על ממש]:
### סעיף לב
 <strong>ארבע סניפין של זהב</strong><br> שטיטצען של זהב:
### סעיף לג
 <strong>מופצלין</strong><br> געצווייגט. שהיו כמין ענפים יוצאין מהן:
### סעיף לד
 <strong>מראשיהן</strong><br> ר"ל משום דהסניפין עומדים בארץ. ב' לארכו של שולחן מזה. וב' לארכו השני של שולחן. להכי קאמר שמפוצלין בראשיהן. ר"ל שהפצולין היו בהסניפין באותו חלק של סניפין שממעל לשולחן:
### סעיף לה
 <strong>ושנים לסדר זה</strong><br> שהיה בכל סניף ה' פצולין כזה? ומעמיד ב' הסניפין שבאורך זה של השולחן. נגד ב' הסניפין שהעמיד באורך השני. כדי להתמיך כל קנה וקנה שמניח בין הלחמין כלקמן בפצולי הסניפין שמכאן ומכאן. ראש א' מהקנה בפיצול שבסניף זה. וראשו השני של הקנה נתמך בפיצול שבסניף שכנגדו באורך השני של השולחן:
### סעיף לו
 <strong>ועשרים ושמנה קנים</strong><br> כל א' היה כחצי וכו':
### סעיף לז
 <strong>וארבעה עשר לסדר זה</strong><br> שהיה מניח לחם א' על טהרו של שולחן. ועליו מניח ג' קנים. שנסמכין ראשיהן בפיצולי הסניפין שעומדין מכאן ומכאן לשולחן. וחוזר ומניח לחם א' על הג' הקנים הנ"ל. וג' קנים על הלחם כלעיל. וכן בין כל לחם ולחם ג' קנים. ומדהיה ו' לחמין בכל סדר מונחים זע"ז. שנמצא שהיה בין הו' לחמין ה' רווחים. ובכל רווח הניח ג' קנים. חוץ מהרווח שתחת הלחם העליון. שלא הניח שם רק ב'. קנים. מדאין עליו משא. נמצא בין הכל י"ד קנים בסדר זה. וי"ד בסדר השני:
### סעיף לח
 <strong>לא סדור קנים</strong><br> כשמניחן בין הלחמין בכל שבת:
### סעיף לט
 <strong>ולא נטילתן</strong><br> כשחוזר ושולפן מביניהן בשבת האחרת:
### סעיף מ
 <strong>אלא נכנס מערב שבת ושומטן</strong><br> שולפן מבין הלחמין:
### סעיף מא
 <strong>ונותנן לארכו של שלחן</strong><br> בהרווח שבין ב' הסדרים שהיה באורך של שולחן. כלעיל [מ"ה] ולתוס' מניח הקנים ברצפת ההיכל סמוך לשולחן. לאורך הבית ממש. ולא לרוחב הבית. כדי שלא יכשלו בהן רגלי הכהנים הנכנסין להקטיר ולהיטב הנרות. [ואף דטלטול הקנים אסור רק שחשש מוקצה אפ"ה אסרוה במקדש. כדאסרו שם כמה מיני מוקצה שאין בהן צורך עבודה [כרתוי"ט סוף עירובין]. מיהו בת"כ משמע לכאורה דסידור קנים מדאורייתא אסור בשבת. דיליף מדכתיב יערכנו ולא שיעריך הקנים עמן בשבת. ואפשר דרק אסמכתא בעלמא הוא]:
### סעיף מב
 <strong>ארכן לארכו של בית</strong><br> מיהו בלפני ולפנים לא מיירי. דהרי ארון מונח לרוחב הבית. וי"א דתנא ושייר ארון. וגם מנורה. דהרי סדר נרותיה זה בצד זה דהיינו ארכה. עומד לרוחב הבית [רמב"ם פ"ג מבחירה]. ולראב"ד שם בין מזרח למערב מונחים הנרות:
### סעיף מג
 <strong>על פתח הבית</strong><br> באולם אצל פתח ההיכל:
### סעיף מד
 <strong>על של שיש נותנים לחם הפנים בכניסתו</strong><br> אחר שנאפו וקודם שיסדרום על השולחן. נותנן על של שיש. כדי שיתקררו מחום הטבעי של האפייה. ולא יתעפשו:
### סעיף מה
 <strong>ועל של זהב ביציאתו</strong><br> כשיסלקום מהשולחן שבפנים בשבת. מניחן על השולחן זהב שבאולם. עד שיקטירו הבזיכין:
### סעיף מו
 <strong>שמעלין בקדש ולא מורידין</strong><br> ולהכי מדהיו מונחים על של זהב בפנים. אינו בדין שיניחנו אח"כ על של שיש או של כסף:
### סעיף מז
 <strong>ארבעה כהנים נכנסין</strong><br> בכל שבת:
### סעיף מח
 <strong>המכניסים עומדים בצפון</strong><br> מפני שההכנסה היא עבודה. להכי מן הראוי שיהיו המכניסין בצד צפון. שחשוב טפי. לשחיטת קדשי קדשים:
### סעיף מט
 <strong>אלו מושכין</strong><br> הלחם מהשולחן מעט מעט. ובתוך כך ואלו וכו':
### סעיף נ
 <strong>ואלו מניחין</strong><br> מערכת הלחם החדשה מעט מעט על השולחן:
### סעיף נא
 <strong>לפני תמיד</strong><br> לכן לא יסלקו המערכה. הישנה. עד שיונחו שם מיד אל יד המערכה החדשה:
### סעיף נב
 <strong>אף זו היתה תמיד</strong><br> דתמיד. ר"ל שלא ילין השולחן ליל ח' בלי לחם. וקיי"ל כת"ק:
### סעיף נג
 <strong>הקטירו הבזיכין והחלות מתחלקות לכהנים</strong><br> בין משמר היוצא והנכנס שוה בשוה:
### סעיף נד
 <strong>חל יום הכפורים להיות בשבת החלות מתחלקות לערב</strong><br> שלחה"פ נאכלין רק ביום סלוקן ובלילה שלאחריו:
### סעיף נה
 <strong>שעיר של יום הכפורים</strong><br> של מוסף יו"כ שהוא חטאת:
### סעיף נו
 <strong>הבבליים</strong><br> כהנים שעלו לרגל מבבל:
### סעיף נז
 <strong>אוכלין אותו</strong><br> בערב:
### סעיף נח
 <strong>כשהוא חי</strong><br> מדאסור לבשלו בשבת:
### סעיף נט
 <strong>מפני שדעתן יפה</strong><br> ואינן קצין מלאכול בשר חי. ושרי אחר שהדיחו הבשר ונקרו חוטי הדם. אף שלא מלחוהו [כי"ד סי' ס"ז ב'].:
### סעיף ס
 <strong>ואת הבזיכים לאחר שבת</strong><br> והרי הדין הוא שיסדר שניהן יחד בשבת:
### סעיף סא
 <strong>והקטיר את הבזיכים בשבת פסולה</strong><br> נפסל הלחם.. דהרי לא שהו הבזיכין על השולחן רק ו' ימים. ואין להן תיקון שיניח הלחם והבזיכין עד שבת הבאה. דהרי הלחם נסדר כדינו. וכשיעבור שבת שנייה נפסל בלינה ונאסר לגמרי:
### סעיף סב
 <strong>ואין חייבין עליהן משום פגול</strong><br> אם הקטיר הבזיכין על מנת לאכול הלחמין למחר:
### סעיף סג
 <strong>נותר</strong><br> כשאכל הלחם אחר שנתותרו עד יום א':
### סעיף סד
 <strong>וטמא</strong><br> כשאכלן בטומאת הגוף שהוא בכרת. וטעמא דפטור בהני. משום דכל הקטרה שאינו כדינו. לא מצי משווי פיגול על ידה. וגם איסור נותר וטמא לא חיילי על הלחם. מדבל"ז לא חזי לאכילה ואין איסור חל על איסור:
### סעיף סה
 <strong>סדר את הלחם ואת הבזיכין בשבת והקטיר את הבזיכין לאחר שבת פסול ואין חייבין עליהן משום פגול ונותר וטמא</strong><br> מדנפסלו הבזיכין בלינה. הרי לא הוקטר המתיר כמצותו [כפ"א דמנחות מ"ג]:
### סעיף סו
 <strong>כיצד יעשה</strong><br> אם סידר הלחם והבזיכין לאחר שבת:
### סעיף סז
 <strong>יניחנה</strong><br> מלסלק הלחם והבזיכין:
### סעיף סח
 <strong>לשבת הבאה</strong><br> ואז יסלקם:
### סעיף סט
 <strong>שאפילו היא על השלחן ימים רבים</strong><br> לאו דוקא. אלא ר"ל טפי מז' ימים. אבל בשהו על השלחן טפי מב' שבתות. ודאי נפסלו. דהרי בשבת ראשונה נתקדשו:
### סעיף ע
 <strong>אין בכך כלום</strong><br> דלא נפסלו בשבת הראשונה כלעיל סי' ס"א. י"ל דהכא דלא נסדרו כמצוותן. לא קדשן השולחן עד שבת הראשון. ויקטירם כדין בשבת הב':
### סעיף עא
 <strong>שתי הלחם נאכלות אין פחות משנים</strong><br> ביום ב' משנאפה:
### סעיף עב
 <strong>חל יום טוב להיות אחר השבת</strong><br> שחל עצרת ביום א':
### סעיף עג
 <strong>נאכלות לשלשה</strong><br> מדאפאום בע"ש:
### סעיף עד
 <strong>לחם הפנים נאכל אין פחות מט' ולא יתר על אחד עשר</strong><br> ואע"ג דמשכח"ל דנאכל לי"ג ויותר והיינו כשלא נסדר כדינו וכמשנה ח'. י"ל דהכא רק בנסדר כדינו מיירי:
### סעיף עה
 <strong>נאפה בערב שבת ונאכל בשבת</strong><br> הב':
### סעיף עו
 <strong>שני ימים טובים של ראש השנה</strong><br> שחלו ביום ה' ו':
### סעיף עז
 <strong>נאכל לאחד עשר</strong><br> דהרי אפאום ביום ד'. ונאכלין בשבת שנייה. ואף דאז הוא יו"כ. היו יכולין להאכילן לזכרי כהונה קטנים שאינן מתענין. ותו דאף גדולים יכולין לאכלן בלילה שלאחריו. דבקדשים הלילה הולך אחר יום שעבר:
### סעיף עח
 <strong>ואינו דוחה</strong><br> אפייתן:
### סעיף עט
 <strong>ולא את יום טוב</strong><br> דאין אופין ומבשלין ליו"ט רק מה שצריך לאותו יום. דכתיב לכם:
### סעיף פ
 <strong>את יום טוב</strong><br> דס"ל דהאי לכם ר"ל ולא לעכומ"ז [פסחים דמ"ז]:
## פרק יב
### סעיף א
 <strong>המנחות והנסכים שנטמאו עד שלא קדשן בכלי</strong><br> רק הקדישן בפה:
### סעיף ב
 <strong>יש להם פדיון</strong><br> מדלא קידשו עדיין קדושת הגוף רק קדושת דמים. מיהו כשלא נטמאו. כל הראוי למזבח אין לו פדיון:
### סעיף ג
 <strong>אין להם פדיון</strong><br> ואם נסכים לחין נטמאו. עושין להם מערכה בפ"ע בראש המזבח ושורפן [רמב"ם פ"ו מאיסורי מזבח]:
### סעיף ד
 <strong>העופות</strong><br> שהוממו לאחר שהוקדשו.:
### סעיף ה
 <strong>והעצים והלבונה וכלי שרת</strong><br> שנטמאו או נפסלו:
### סעיף ו
 <strong>שלא נאמר אלא בהמה</strong><br> דרק בבהמה כתיב שכשתומם תפדה. אבל הנך דקדשי קדושת הגוף כבהמה. אין נפדין כשנפסלו:
### סעיף ז
 <strong>מה שהביא הביא</strong><br> ומחשב כנדבה:
### סעיף ח
 <strong>וידי חובתו לא יצא</strong><br> וקמ"ל אפילו מחבת ומרחשת דדמו אהדדי. אפ"ה לא יצא כששינה מזו לזו. וכ"ש במיני מנחה אחריני כששינה מזו לזו:
### סעיף ט
 <strong>זו להביא במחבת</strong><br> שהיה עשרון סולת מונח לפניו. ואמר הרי זו עלי להביאו במחבת:
### סעיף י
 <strong>והביא במרחשת במרחשת והביא במחבת הרי זו פסולה</strong><br> דהרי שינה ממה שנדר בה בפירוש:
### סעיף יא
 <strong>והביא בשני כלים</strong><br> וא"כ יקריב מהן ב' קומצין. והרי לא נדר רק קומץ א'. ועוד שהרי כל מנחה מב' המנחות חסירה ממה שנדר:
### סעיף יב
 <strong>והביא בכלי אחד</strong><br> וא"כ מיעט בקומצין. ועוד הרי מנחה יתירה היא:
### סעיף יג
 <strong>והביא בכלי אחד</strong><br> ומיירי שהביאן בכלי אחד מעורבין. שאינו יכול לקמוץ מכל אחד בפני עצמה:
### סעיף יד
 <strong>פסולין</strong><br> ולא אמרינן כסי' ז'. שיחשבו כנדבה אחרת. דשאני הכא. דמדאמרו לו בכלי אחד נדרת. ולא השיב זו לנדבה אחרת הבאתיה. ש"מ דלתשלומי נדרו קמא מתכוון. וה"ה במחבת ומרחשת:
### סעיף טו
 <strong>נתנו בכלי אחד</strong><br> אם לאחר שנתנן בב' כלים חזר ינתנן בכלי א':
### סעיף טז
 <strong>כשתי מנחות שנתערבו</strong><br> כפ"ג מ"ג. דביכול לקמוץ מכל אחד בפ"ע. כשרות. ואם לאו פסולות. [ונ"ל דקמ"ל הכא דלא אמרינן מדהביאן תחילה בכלי אחד. והשתא נמי חזר ונתנן בכלי א' גלי אדעתיה שלנדבה אחרת מתכוון בה. והא שחלקן ביני ביני כשא"ל בב' כלים נדרת. רק שכחה היתה לפניו שדעתו בזו לנדבה אחרת. קמ"ל]:
### סעיף יז
 <strong>הרי עלי מנחה מן השעורין</strong><br> והרי מנחת נדבה באה רק מחיטין:
### סעיף יח
 <strong>שלא התנדב כדרך המתנדבים</strong><br> והא דפליגי. דוקא בשאומר אלו הייתי יודע הדין הייתי אומר שאביאה מחטין. וכדומה. אבל באומר אלו הייתי יודע הדין לא הייתי נודר כלום. לכ"ע פטור מכלום. [ולא דמי לאומר הרי עלי תודה מחולין ולחמה ממעשר דיביא גם לחמה מחולין. ולא בדקינן כי הכא [כפ"ז מ"ה]. די"ל דהתם עיקר הקרבן נדר כדינו. רק שאמר שיהיה ממעות מעשר. ובזה לא יצא יד"ח נדרו. משא"כ הכא עיקר הקרבן לא נדר כדינו ועפי"ג סי' נ"ט]. ולא קיי"ל כר"ש. מיהו דוקא הנהו. דכולהו שייכו למנחה. ואפילו שעורין אפשר במנחת עומר וסוטה. אבל באומר הריני נזיר מגרוגרת. גם לדידן פטור מנזירות [כפ"ב דנזיר]. דבגרוגרת לא שייכי נזירות כלל:
### סעיף יט
 <strong>שכן צבור מביא ביום טוב הראשון של חג שחל להיות בשבת ששים ואחד</strong><br> דהיינו ג' עשרונים לפר. הרי לי"ג פרים ל"ט עשרונים. ועשרון לכבש. הרי לי"ד כבשים י"ד עשרונים. וב' עשרונים לאיל. הרי לב' אילים ד' עשרונים. כל אלו למוספי החג אז. ועוד לב' כשבי מוסף שבת שני עשרונים. ולב' כשבי תמידין ב' עשרונים. הרי בין הכל ס"א עשרונים שמביא ביום זה:
### סעיף כ
 <strong>דיו ליחיד שיהא פחות מן הצבור אחד</strong><br> דבכל דוכתא מצינו קרבנות הצבור מרובות מקרבנות היחיד:
### סעיף כא
 <strong>אמר רבי שמעון והלא אלו לפרים ואלו לכבשים ואינם נבללים זה עם זה</strong><br> דכשיערבם נפסלו. דמנחת פרים עבה ב' לוגי שמן לעשרון. ומנחת כבשים רכה ג' לוגין לעשרון. ופסולין כשיתערבו [כפ"ט מ"ד]. וא"כ היכא ילפת מזה מנחת נדבה של יחיד שמביא כולן בכלי א':
### סעיף כב
 <strong>אלא</strong><br> להכי יחיד מביא רק ס' עשרון בכלי א':
### סעיף כג
 <strong>עד ששים יכולים להבלל</strong><br> אפילו למאי דקיי"ל דמביא לכל עשרון לוג. עכ"פ כל שהסולת רב יותר מס' עשרון. אינו יכול לבלול הסולת כולו עם השמן בכלי אחד יפה:
### סעיף כד
 <strong>וששים ואחד אין נבללים</strong><br> בתמיה:
### סעיף כה
 <strong>אמר להן כל מדות חכמים כן</strong><br> ר"ל בכל מקום שנתנו שיעור. הוא בצמצום חזק. וי"א דר"ל כנים ואמיתיים ולא בגוזמא [כמו כן דברת. שמות י' פכ"ט]:
### סעיף כו
 <strong>בארבעים סאה חסר קרטוב</strong><br> הוא חלק ס"ד שבלוג:
### סעיף כז
 <strong>אין מתנדבים לוג שנים וחמשה</strong><br> ר"ל אין מתנדבין לוג יין לנסכים. או ב' או ה' לוגין. מדלא מצינו בהקרבה דוגמת מניין לוגין כאלו בנסכים של חיוב. [ואף דבהתנדב חצי עשרון. יביא עשרון שלם [כמ"ג]. וה"נ בהתנדב פחות מהראוי הול"ל שיביא כראוי. י"ל התם שיעור מנחת סולת כתוב בהדיא. אבל הכא נדבת יין לא כתיב בקרא בהדיא. ורק מיתורה דקרא ילפינן לה [כמ"ה]. להכי אינו חייב בה רק כשפירש כן בהדיא. רק בשכבר נתחייב וודאי. כגון שנדר ה' לוגין. אז צריך להוסיף עד ו'. כדי שיהיה ראוי לב' כבשים]:
### סעיף כח
 <strong>אבל מתנדבים שלשה וארבעה וששה</strong><br> לוגין יין:
### סעיף כט
 <strong>ומששה ולמעלה</strong><br> דג' חזי לכבש. וד' לאיל. ו' לפר. וז' חזו ג' לכבש וד' לאיל. וח' חזו לב' אילים. וט' לכבש ופר. י' לאיל ופר. או לב' כבשים ואיל. י"א לב' אילים ולכבש. וכן ממניין זה ולמעלה:
### סעיף ל
 <strong>מתנדבים יין</strong><br> בלא סולת ושמן. ומנסכו לשיתין [ועמ"ש פ"ו מ"ב]:
### סעיף לא
 <strong>ואין מתנדבים שמן</strong><br> בלא סולת:
### סעיף לב
 <strong>רבי טרפון אומר מתנדבין שמן</strong><br> ומפריש ממנו בכלי כשיעור קומץ. דהיינו כב' זיתים. ומקטירן. והשאר נאכל לכהנים. והכי קיי"ל:
### סעיף לג
 <strong>אם אמרת ביין שכן הוא קרב חובתו בפני עצמו</strong><br> שכשמקריבו עם חובתו. הוא נקרב בפני עצמו. ולא מעורב במנחה:
### סעיף לד
 <strong>תאמר בשמן שאינו קרב חובתו בפני עצמו</strong><br> דאע"ג דשמן של מצורע קרב בפני עצמו ומזה ממנו הז' הזאות נגד ק"ק. עכ"פ אינו קרב בשום דוכתא במזבח בפני עצמו ומדלא אשכחן שקרב בפני עצמו בחובה. גם בנדבה לא יביאוהו בפני עצמו:
### סעיף לה
 <strong>אבל מתנדבים עולה ושלמים</strong><br> בשותפות:
### סעיף לו
 <strong>ובעוף אפילו פרידה אחת</strong><br> בן יונה או תור מותר לנדבו בשותפות:
## פרק יג
### סעיף א
 <strong>עשרונים יביא שנים</strong><br> כולה פשיטא. רק סיפא קמ"ל בשלא ידע כמה פירש.:
### סעיף ב
 <strong>פירשתי ואיני יודע מה פירשתי</strong><br> שכחתי המנין כמה מנחות נדרתי:
### סעיף ג
 <strong>יביא ששים עשרון</strong><br> מיירי דאמר פירשתי מנין עשרונות. אבל לא אמרתי שיהיו כולן בכלי א'. להכי אפילו רבי דקאמר לקמן [במ"ב] דמייתי מא' עד ס'. התם מיירי שאמר שיהיה כל נדבותיו בכלי א'. משא"כ הכא שלא פי' שיהיו כולן בכלי א'. להכי סגי שיביא ס' עשרונים בס' כלים. [אמנם אילה"ק א"כ ניחוש שנדר טפי ממנין זה [וכדלקמן מ"ד] י"ל דהתם אין מנין מורגל להקדשות זהב וכסף. משא"כ הכא מסתמא לא הקדיש טפי (ממנין) [כמנין] מנחות שמורגל בצבור ביום היותר מרובה [כלעיל פי"ב מ"ד]. ולחזקיה בש"ס ה"נ מיירי בכלי א'. ומתניתין אתיא כרבנן לקמן [מ"ב]:
### סעיף ד
 <strong>יביא איזו שירצה</strong><br> מן החמשה מיני מנחות. דד' מיני מנחות יש כמ"ש ריש מכילתן. סולת. מחבת. מרחשת. מאפ"ה [ובמאפה נכלל חלות. ורקיקין. וסימן להמנחות סחרא או סחרחר]:
### סעיף ה
 <strong>שהיא מיוחדת שבמנחות</strong><br> דסולת נקראת בתורה סתם בשם מנחה בלי שם לווי. משא"כ שאר מנחות יש להן שם לווי בתורה. מנחת מחבת וכו':
### סעיף ו
 <strong>מנחה מין המנחה</strong><br> אם אמר הרי עלי מנחה. או שאמר הרי עלי מין מנחה:
### סעיף ז
 <strong>מין המנחות</strong><br> שאמר כך או כך:
### סעיף ח
 <strong>יביא שתים</strong><br> ב' מנחות ממין א' מה' מיני מנחות הנ"ל:
### סעיף ט
 <strong>פירשתי ואיני יודע מה פירשתי</strong><br> פירשתי איזה מין אביא ושכחתי:
### סעיף י
 <strong>יביא חמשתן</strong><br> כל ה' מיני מנחה הנ"ל:
### סעיף יא
 <strong>ואיני יודע מה פירשתי</strong><br> הכא מיירי שאמר שנדר שיהיה כל מנין העשרונות בכלי א' ושכח המנין:
### סעיף יב
 <strong>יביא מנחה של ששים עשרון</strong><br> דאפילו נדר פחות מזה. הרי קיי"ל כרבנן [לקמן מ"ח] בנדר קטן והביא גדול יצא. וביתר מס' ליכא לספוקי. דאין מנחה יתירה מס':
### סעיף יג
 <strong>מאחד ועד ששים</strong><br> דס"ל קטן והביא גדול לא יצא. לפיכך יביא ס' מנחות בס' כלים. באחת א'. ובאחת ב'. ובאחת ג' וכו'. עד ס'. נמצא בין הכל אלף תת"ל עשרונים [וחשבון זה נעשה בנקלות מאד. בשנזווג המספר הראשון עם המספר האחרון. והיוצא נכפילו עם חצי מספר הכללי. למשל בעניינינו שהמספר הכללי הוא ס'. נמצא שחציו הוא 30. וכשנזווג המספר הראשון שהוא 1. עם מספר האחרון שהוא 60. יהיו יחד. 61. וכן המספר הב' שהוא 2 עם המספר שהוא קודם האחרון. דהיינו 59. הם יחד ג"כ 61 וכן 3 עם 58. 4 עם 57. וכן כולן. ולכן נכפיל 30 פעם 61 יצא 1830 ועי' תוס']. מיהו נ"ל פשוט דאם יאמר לא נתכוונתי לכך הרבה. סגי בפחות מזה [וכמ"ד]:
### סעיף יד
 <strong>לא יפחות משני גזירין</strong><br> מדקאמר עצים לשון רבים. ואורך כל עץ צריך שיהיה אמה. ורחבו אמה. ועוביו כמחק גדיש של סאה. מיהו בנדר עץ. מביא חתיכה א' כזאת [רמב"ם פ"ז מאסורי מזבח]:
### סעיף טו
 <strong>לא יפחות מקומץ</strong><br> ואע"ג דלעיל [פ"א מ"ג] תני דבמנחה סגי בב' קרטין לבונה. היינו בדיעבד. אבל הכא בנדר לבונה בפ"ע. אפילו בדיעבד לא יצא בפחות מקומץ. וי"א דה"נ בדיעבד יצא בב' קרטין. [כך כ' רתוי"ט ע"פ פלוגתא דבש"ס [די"א ב']. ול"מ נ"ל דהכא כ"ע מודי דצריך קומץ שלם. משום דסתם נדרים להחמיר [כנדרים פ"ב מ"ד]:
### סעיף טז
 <strong>המעלה את הקומץ בחוץ חייב</strong><br> כרת. ואפילו לא הקטיר כל הקומץ רק כזית ממנו. חייב. וה"ט משום דבכה"ג שמה הקטרה [כזבחים פי"ג מ"ד]. ואפ"ה נקט הכא קומץ. רק לאפוקי מר"א [שם מ"ו] שמצריך עד שיקטיר ב' קומצין:
### סעיף יז
 <strong>ושני בזיכין</strong><br> ב' בזיכי לבונה שמושיבין בין ב' סדרי לחה"פ [כפי"א מ"ה]:
### סעיף יח
 <strong>טעונין שני קמצים</strong><br> קומץ לכל בזך:
### סעיף יט
 <strong>הרי עלי זהב</strong><br> לבדק הבית:
### סעיף כ
 <strong>לא יפחות מדינר זהב</strong><br> ודוקא בדקאמר מטבע. דאל"כ דלמא רק חתיכה קאמר. וסגי בכדי לעשות מזלג קטן למחוט בה נרות שבמקדש. [ואילה"ק נימא סתם נדרים להחמיר. ויהיה חייב כל כך עד שיאמר לא לכך נתכוונתי. כבסיפא. נ"ל דבסיפא שאני. דפירש ושכח. משא"כ הכא דנדר סתם. תפסת מרובה לא תפסת [כר"ה ד"ד ב']:
### סעיף כא
 <strong>לא יפחות מדינר כסף</strong><br> ה"נ מיירי בדקאמר מטבע:
### סעיף כב
 <strong>נחושת לא יפחות ממעה כסף</strong><br> יביא נחשת ששוה מעה כסף:
### סעיף כג
 <strong>פירשתי ואיני יודע מה פירשתי</strong><br> שנדרתי כמה זהב. או כסף. או נחושת. אביא. ושכחתי וה"ה בשכח המין:
### סעיף כד
 <strong>הוא מביא עד שיאמר לא לכך נתכוונתי</strong><br> שיהיה כל כך רב עד שידע בוודאי שלא נתכוון לכך:
### סעיף כה
 <strong>הרי עלי יין</strong><br> לנסכים:
### סעיף כו
 <strong>לא יפחות משלשה לוגין</strong><br> שהוא הפחות שבנסכים. רביעית ההין לכבש. והרי ההין י"ב לוגין. מיהו מותר להוסיף בשיעור היין בין בחובה ובין בנדבה:
### סעיף כז
 <strong>לא יפחות מלוג</strong><br> ג"כ כפחות שבמנחת נדבה. שהוא עשרון סולת בלוג שמן. וגמרינן שמן נדבה ממנחת נדבה. ודון מינה ומינה. מה התם לוג. ה"נ לוג ואסור להוסיף:
### סעיף כח
 <strong>שלשה לוגין</strong><br> דס"ל דון מינה ממנחת נדבה. ואוקי באתרא. דשמן הבא בפ"ע הו"ל כיין הבא בפ"ע. דשיעורו ג' לוגין. וקיי"ל כת"ק. [ואף דקיי"ל שבועות רפ"ד] דון מינה ואוקי באתרא. תי' רבינו בבה"ז. דזהו דוקא היכא דנלמד בג"ש. דהו"ל כאלו נכתב בפירוש בהלמוד. ולהכי קי"ל אוקי באתרא. אבל היכא דהלמוד הוא בהיקש או ברבוי. קי"ל דון מינה ומינה. ותמהני הרי פלוגתא היא הי מנייהו עדיף. ובזבחים [דמ"ח א'] אמרינן בפירוש דהיקש עדיף מג"ש [ועי' תוס' שם]. ולפעד"נ דהכא לא מחשב כ"כ באתרא בהלמוד. דהרי ג' לוגין לא כתיבא בנדבת שמן. רק דגם בהא ילפינן מנסכי יין. והרי יש לחלק ביניהן הרבה. דיין כולו מתנסך. אבל שמן רק קומצו מקטיר [כפי"ב סי' ל"ב]. ודלמא משו"ה נמי תסגי בפחות מג' לוגין]:
### סעיף כט
 <strong>ואיני יודע מה פירשתי</strong><br> פירשתי כמה שמן או יין אביא ושכחתי כמה נדרתי:
### סעיף ל
 <strong>יביא כיום המרובה</strong><br> דהיינו יום א' דסוכות שחל בשבת. שקרבנות חובה שבאותו יום. הן ב' כבשי תמידים. ב' כבשי מוסף שבת. י"ג פרים למוספי החג וי"ד כבשים וב' אילים [ועוד שעיר חטאת שבמוספין. רק שאין נסכים לחטאת]. והנסכים הצריכים להקרבנות הללו. הם ו' לוגין שמן וו' לוגין יין לכל פר. וג' שמן וג' יין לכל כבש. וד' וד' לכל איל. הרי לכולן ק"מ לוגין שמן וק"מ לוגין יין. נמצא שאותו היום מרובה בנסכים מכל השנה. [ואילה"ק לת"ק [פי"ב מ"ד] דקאמר די ליחיד שיפחות א'. א"כ ה"נ נימא הכי ויביא רק קל"ט לוגין. נ"ל דשאני הכא דמצינו כחו יפה. דרשאי להוסיף כמו שירצה. בין בחובה בין בנדבה. ביחיד כבצבור. משא"כ בשיעור הסולת אסור להוסיף או לגרוע [פ"ה מ"א]:
### סעיף לא
 <strong>רבי אלעזר בן עזריה אומר או תור או בן יונה</strong><br> ולא פליגי. דבאתרא דמר קורין רק לעולת בהמה עולה סתם. ובאתרא דמר קורין גם לעולת עוף עולה סתם:
### סעיף לב
 <strong>ואיני יודע מה פירשתי</strong><br> ששכחתי מין הבקר שנדרתי:
### סעיף לג
 <strong>יביא פר ועגל</strong><br> פר כשר מיום ל"א שבשנה שלישית שלו עד סוף שנת ג' שלו. [ולרמב"ם פ"א מקרבנות. פר כשר מיום ל"א שבשנה ב' שלו עד סוף שנת ג' שלו]. ועגל כשר מיום ל"א מלידתו. עד סוף שנתו. ורק זכרים יביא. דהרי עולה אינו אלא זכר. מיהו כל זה לר'. אבל לרבנן דס"ל קטן והביא גדול יצא [כמ"ח]. ה"נ סגי בשיביא פר:
### סעיף לד
 <strong>מן הבהמה ואיני יודע מה פירשתי</strong><br> ששכחתי איזה בהמה נדרתי:
### סעיף לה
 <strong>יביא פר ועגל איל גדי וטלה</strong><br> כולן זכרים ועי' לקמן מסימן מ"א ולהלן:
### סעיף לו
 <strong>פירשתי ואיני יודע מה פירשתי</strong><br> ששכחתי איזה מין נדרתי. שמא מין עוף:
### סעיף לז
 <strong>הרי עלי תודה ושלמים</strong><br> ר"ל או שאמר הרי עלי שלמים:
### סעיף לח
 <strong>יביא כבש</strong><br> מיום ל"א משנולד עד סוף שנתו נקרא כבש. והוא היותר קטן שאפשר בתודה או בשלמים:
### סעיף לט
 <strong>פירשתי מן הבקר ואיני יודע מה פירשתי</strong><br> ששכח איזה מין בקר נדר לתודה. או ששכח איזה מין בקר נדר לשלמים:
### סעיף מ
 <strong>יביא פר ופרה עגל ועגלה</strong><br> דתודה ושלמים באין זכרים או נקיבות. ולרבנן לעיל סגי בפר ובפרה:
### סעיף מא
 <strong>איל ורחל</strong><br> מיום ל"א משנה שנייה עד סוף שנת ב' נקרא הזכר איל והנקיבה רחל. והא דלא יביא נמי עוף דהרי גם עוף נכלל במלת בהמה כדאמרינן [חולין ט"ז ב'] צואר בהמה למטה. ומוקמינן לה בעופי דקליל. י"ל לשון חכמים לחוד ולשון בנ"א כהנודר לחוד. ובל"ז גם בלשון תורה אין עוף בכלל בהמה כדאמרינן [ב"ק נ"ד ב'] אם לרבות עופות. ועי' עוד [תמורה פ"א מ"ו] וע"כ צ"ל דלשון תורה לחוד ולשון חכמים לחוד [כחולין קל"ז ב']:
### סעיף מב
 <strong>גדי וגדיה</strong><br> עז מיום ל"א משנולד עד סוף שנתו נקרא הזכר גדי והנקבה גדיה:
### סעיף מג
 <strong>שעיר ושעירה</strong><br> עז מיום ל"א משנה שניי' עד סוף שנת ב' שלהן נקרא הזכר שעיר ונקיבה שעירה. ובש"ס גרסינן שעיר ושעירה קודם גדי וגדיה. וכן הנכון:
### סעיף מד
 <strong>טלה וטליה</strong><br> בכבש מיום ל"א משנולד עד יום אחרון משנתו. נקרא הזכר טלה ונקיבה טליה:
### סעיף מה
 <strong>יביא הוא ונסכיו במנה</strong><br> שיהא שוה השור והסולת והשמן והיין שמביא עמו שוין יחד ק' דנרין. דהיינו כ"ה סלעין [ולפי מעות שלנו הוא טורט. [ועמ"ש בשבועות פ"ו סי' ב']. ולרמב"ם פט"ז מקרבנות זהו דמי בינוני לא כחוש ולא שמן. אמנם הכל לפי הזמן והמקום]:
### סעיף מו
 <strong>יביא הוא ונסכיו בחמש</strong><br> סלעין:
### סעיף מז
 <strong>רבי אומר לא יצא</strong><br> מייתי הכא הפלוגתא בסוף. דקמ"ל דמשנה ו' רבי היא:
### סעיף מח
 <strong>שור זה עולה ונסתאב</strong><br> שנפל בו מום:
### סעיף מט
 <strong>אם רצה יביא בדמיו</strong><br> כשיפדהו:
### סעיף נ
 <strong>שנים</strong><br> וכשירצה יוכל להביא כבש או איל דמדהומם אזל ליה נדריה:
### סעיף נא
 <strong>רבי אוסר</strong><br> וארישא נמי פליג. מיהו בדיעבד מודה בתרווייהו דיצא:
### סעיף נב
 <strong>אם רצה יביא בדמיו כבש</strong><br> ה"ה בשור שהומם יוכל להביא מין בהמה אחרת בדמיו. רק להכי לא נקט הכי. מדאינו מצוי שיהא דמי שור שהומם רק כדמי בהמה דקה:
### סעיף נג
 <strong>הגדול שבהן הקדש</strong><br> דכל מקדיש בעין יפה מקדיש:
### סעיף נד
 <strong>הבינוני שבהן הקדש</strong><br> ר"ל חוששין אף לבינוני. דשמא אליו נתכוון. מדעכ"פ יפה הוא נגד הקטן. ודלמא רק בעין יפה כזה סגי ליה. ולהכי כיצד יעשה שיהיה מותר לו א' מהן. ממתין עד שיומם א' מהם. ומחללה על האחרת התמימה. דאז הבע"מ מותר ממ"נ. אם היא היתה הקדושה. הרי הוממה ונתחללה. ואם חבירתה היתה הקדושה. א"כ הבע"מ חולין גמורים היתה מעיקרא. מיהו בהומם הגדולה. צריך להביא קרבן גם בעד דמים היתרים שבגדולה על הבינוני. [ואילה"ק איך ימתין מלהקריב עד שיומם א' מהן. הרי מדעכ"פ חד מנייהו קדיש. עובר עליו בבל תאחר. י"ל כיון שאינו יכול להקריב א' מהן. דהרי אפשר שיקריב חולין בעזרה. לא חייבוהו להקדיש השני מספק כדי שיהיה יוכל להקריבו. ולהכי מדאינו יכול להקריבן לא עבר בבל תאחר]:
### סעיף נה
 <strong>אמר לי אבא</strong><br> בצוואתו. וקמ"ל דלא אמרינן השתא נכסי בחזקת יורש קיימי. ונחשב הקדש כשמוציא מחבירו עליו הראיה. דליתא. דעכ"פ משנדרה אביו בי גזא דרחמנא איתא [כר"ה ד"ו א']:
### סעיף נו
 <strong>הגדול שבהן הקדש</strong><br> אפילו יש שם בינוני. דבשלמא כשלא פירש. לא היתה שעה שיהיה ההקדש מוחזק בא' מהן בוודאי. להכי מחשב הקדש הממע"ה. משא"כ הכא הרי פירש וחל הקדש על א' מהן וודאי שעה א'. וכל היכא דאיתא בי גזא דרחמנא איתא. ולהכי מחשב הוא מוציא מחבירו מהקדש. [כך נ"ל. ועי' בכורים פ"ב מ"ח ודו"ק. ואפשר זה כוונת רש"י הכא. שכתב דכשפירש אין כאן ספק. דוודאי גדול פירש]:
### סעיף נז
 <strong>ואם הקריבה בבית חוניו</strong><br> דכשמת שמעון הצדיק בן חוניו. צוה שבנו חוניו ישמש בכהונה גדולה. מדהיה ת"ח יותר משמעי אחיו. וכשמת אביהם. מחל לו חוניו לשמעי הכהונה גדולה. מדהיה גדול מחוניו ב' שנים ומחצה. ואח"כ נתחרט על מחילתו. וביקש לעשות לשמעי לשחוק בעיני הכהנים. לכן אמר לו שסדר עבודת כה"ג ביום שמתחנך. שילבש בגדי אשתו ויקרב אצל המזבח. ומפני שלא היה שמעי בן תורה האמין לדבריו. ולבש בגדי אשתו וקרב אצל המזבח. ואמר חוניו להכהנים. ראו שכך הבטיח שמעי לאשתו שילבש בגדיה בעבודת חנוכו. ורצו הכהנים להרוג לשמעי. וסיפר להם שמעי כל המאורע. חזרו ונתכעסו על חוניו להרגו. וברח מפניהם למצרים. שהיו שם רבבות אלפי ישראל בכבוד גדול מזמן חורבן בית ראשון [כסוכה נ"א ב']. ונטל שם רשות מתלמי המלך הוא פטאלמעאוס הג'. לבנות שם בית בדוגמת ביהמ"ק שבירושלים. וגם ישראל נתרצו לו בזה. מדדרש להם המקרא [ישעיה י"ט פי"ט] ביום ההוא יהיה מזבח לה' בארץ מצרים. ובאמת הכתוב אומר שיקריבו עליו הנכרים לה'. אבל הוא פתה אותם להאמין. שיקריבו בו גם ישראל. לכן הקריבו שם קרבנות הישראלים וגם תושבי הארץ לפנים. שנקראין עדיין שם קאפטען [ובלשון חז"ל נקראין גיפטים [מגילה י"א א']. והוא דוגמת מלת עגיפטען]. ועמד הבית ההיא קרוב לר"ן שנה. עד שאחר החורבן של ירושלים כשמרדו גם הם במלכות רומי. סגר אספסיאנוס [הוא פעספאסיאנוס קיסר] הבית הזה. אמנם מדהיה בזמן איסור במות היה אסור לישראל להקריב שם. כדכתיב פן תעלה עולותיך בכל מקום וגו':
### סעיף נח
 <strong>לא יצא</strong><br> וחייב נמי כרת משום שחוטי חוץ. דהרי קרא עליה שם עולה:
### סעיף נט
 <strong>ואם הקריבה בבית חוניו יצא</strong><br> פטור יד"ח נדרו וא"צ להביא עולה אחרת. וה"ה נמי כשהרגה בכל מקום פטור [ועי' רש"י בגמ' ד"ה והקריב]. דהו"ל כאומר הרי עלי עולה. על מנת שכשאהרגנה לא אתחייב באחריותה. דפטור כשהרגה [כערכין ד"כ ע"ב]. מיהו כשהקריבה בבח"נ חייב כרת משום שחוטי חוץ [רמב"ם פי"ד ממעק"ר]:
### סעיף ס
 <strong>אין זו עולה</strong><br> מדנדר שלא כדרך המתנדבים [כלעיל פי"ב מ"ג]:
### סעיף סא
 <strong>ואם גלח בבית חוניו לא יצא</strong><br> ויחזור ויגלח ויביא קרבנותיו במקדש:
### סעיף סב
 <strong>ואם גלח בבית חוניו יצא</strong><br> ופטור משום שחוטי חוץ דאמרינן דקיבל עליו הנזירות בתנאי. שכשירצה לגלח בב"ח אזי לא יהיה נזיר. רק יצער עצמו מיין גלוח וטומאה בדרך נדר עד שיהרוג ג' הבהמות בב"ח. וכיון שגילח בב"ח ולא במקדש. אין כאן נזירות ואין אלו קרבנות. לפיכך פטור כששחטם בחוץ. ודוקא בשאמר כן כשהיה רחוק מירושלים. דטריחא ליה מלתא לעלות לשם. אבל בשהיה קרוב לירושלים כמו לב"ח. וודאי כיון שאמר הריני נזיר נתחייב בנזירות כבר לגלח במקדש. ולא יכול שוב לבטל דבריו בשיאמר ע"מ שאגלח בב"ח:
### סעיף סג
 <strong>רבי שמעון אומר אין זה נזיר</strong><br> ומותר לשתות יין. ואין הלכה כר"ש. ונ"ל דר"ש לטעמיה לעיל [פי"ב מ"ג] דכשלא התנדב כדינו פטור לגמרי:
### סעיף סד
 <strong>לא ישמשו במקדש בירושלם</strong><br> אבל בנוב וגבעון רשאין היו לעבוד. וכ"ש דכשרים לדוכן ולעלות לתורה לכהן. אף דעברו על לאו:
### סעיף סה
 <strong>ואין צריך לומר לדבר אחר</strong><br> ר"ל דכ"ש כששמשו לע"ז דפסולים לעבוד בביהמ"ק: אף שחזרו השתא בתשובה:
### סעיף סו
 <strong>חולקין ואוכלין</strong><br> בהגיע משמר שלו:
### סעיף סז
 <strong>ללמד שאחד המרבה</strong><br> עשיר שמרבה בקרבנות נדבה כפי עשרו:
### סעיף סח
 <strong>ואחד הממעיט</strong><br> עני הממעט בקרבנותיו מחמת עניו. שניהן שוין. שמתקבלין קרבנותיהן לרצון. אם רק יהיה כונתן כראוי לאביהם שבשמים. וסיים בכוונה בזה מסכת מנחות. שהוא הקטן שבקרבנות ה':
