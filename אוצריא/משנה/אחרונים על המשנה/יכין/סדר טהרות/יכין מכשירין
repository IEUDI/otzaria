<h1>יכין מכשירין</h1>
ישראל ליפשיץ‎‎
<h1>פרק א</h1>
<h2>סעיף א</h2>
<b>כל משקה שתחלתו לרצון</b><br> קודם שנפלו על הפירות הוה ניחא ליה בהו. שהיה צריך להן לתשמישו:
<h2>סעיף ב</h2>
<b>אע"פ שאין סופו לרצון</b><br> דלא ניחא לי' שנפלו על הפירות:
<h2>סעיף ג</h2>
<b>הרי זה בכי יותן</b><br> ופירות אלו שנפלו עליהן המשקין הללו הוכשרו לק"ט. ולרמב"ם [פי"ב מטומאת אוכלין] רק תחלת וסוף נפילתן אפירות לא בעי רק חדא שיהיה לרצון. משא"כ תחלת תלישתן מחבורן. ע"כ בעי שיהיה לרצון. דאל"כ הו"ל כמחוברי' שאין מכשירי'. עוד מצריך שיהיה לרצון הבעלים [ולפ"ז צ"ל הך דפ"ה מ"א. בפירות משחק קא' דהוכשרו] ולתוס' אפילו רצון אחר מהני:
<h2>סעיף ד</h2>
<b>משקין טמאים מטמאין לרצון ושלא לרצון</b><br> דרק בקדם הכשר לטומאה. בעינן לרצון. משא"כ היכא דהכשר וטומאה באין כאחד. ורב"א רצה להוכיח דמיירי במשקה זב וזבה דטמאים מצ"ע. דאי במשקין שנטמאו. היכי משכח"ל שיהיה תחלתן וסופן שלא לרצון. דאי לא אחשבינהו מעיקרא אקמ"ט. ולפע"ד לרמב"ם הנ"ל דתחלתן וסופן דנקט מתני'. תחלת וסוף נפילתן אפירות קאמר. אין דברי רב"א מוכרחים:
<h2>סעיף ה</h2>
<b>המרעיד</b><br> מנענעו:
<h2>סעיף ו</h2>
<b>את האילן להשיר ממנו אוכלין או את הטומאה</b><br> שמונח בין ענפיו:
<h2>סעיף ז</h2>
<b>אינן בכי יותן</b><br> אם ע"י נענוע נפלו מי גשמים שבעלין ע"ג פירות:
<h2>סעיף ח</h2>
<b>בש"א היוצאין</b><br> המים שנשרו מהאילן:
<h2>סעיף ט</h2>
<b>ואת שבו</b><br> מים שנשארו באילן אחר נענוע. ונפלו אח"כ אפירות:
<h2>סעיף י</h2>
<b>בכי יותן</b><br> מכשירין. מדאחשבינהו להיותן תלושין:
<h2>סעיף יא</h2>
<b>בה"א היוצאין בכי יותן ואת שבו אינן בכי יותן</b><br> אף שנתנענעו ממקום למקום:
<h2>סעיף יב</h2>
<b>המרעיד את האילן</b><br> להשיר גשמי' שעליו:
<h2>סעיף יג</h2>
<b>ונפל</b><br> מדנקט באילן ונפל. ובשוכה ונפלה. נ"ל דאאילן ושוכה קאי שנגע במים שע"ג. באילן שבצדו. או שנגעה שוכה במים שע"ג. בענף שבצדו. ונתלחלחו הפירות שבאילן או ענף האחר. ממים שבאילן שנענע. דאע"ג דאת שבו אינן בכי יותן לב"ה. כמ"ב. היינו בנשארו שם. ונפלו אח"כ אפירות. משא"כ היכא דבשעת נענוע נפלו המים על הפירות:
<h2>סעיף יד</h2>
<b>על חבירו</b><br> אילן שבצדו:
<h2>סעיף טו</h2>
<b>או סוכה</b><br> הרעיד הענף להשיר המים מעליו:
<h2>סעיף טז</h2>
<b>ונפלה על חברתה</b><br> שנגע הענף עם מים שעליו בענף שבצדו שיש שם פירות ונתלחלחו ממים שבענף זה:
<h2>סעיף יז</h2>
<b>או ירקות המחוברין לקרקע</b><br> ונתלחלחו גם הם ממים שנענעו:
<h2>סעיף יח</h2>
<b>בש"א בכי יותן</b><br> אף דהוי תרתי לטיבותא שנתלחלחו שלא בכוונה. עכ"פ הי' תחלת עקירת המים מהאילן לרצון. ואף דהפירות הם במחובר. ב"ש לטעמייהו בתוספתא. דמחובר מוכשר:
<h2>סעיף יט</h2>
<b>בית הלל אומרים אינן בכי יותן</b><br> לטעמייהו בתוספ' דמחובר אינו מוכשר:
<h2>סעיף כ</h2>
<b>תמה עצמך אם יש משקה טמא</b><br> סתם טמא וטהור דנקט במסכת זו ר"ל מכשיר או אינו מכשיר:
<h2>סעיף כא</h2>
<b>עד שיתכוין ויתן</b><br> ס"ל דאפילו לא היו הפירות במחובר. לא הוכשרו. בנפלו המים עליהן שלא בכוונה. ורק רבנן הוא דגזור. היכא דנפלו ממילא וניחא ליה. משא"כ הכא שנפלו במקום שא"צ להם כלל:
<h2>סעיף כב</h2>
<b>הנוער אגודה של ירק</b><br> להשיר המים:
<h2>סעיף כג</h2>
<b>חוששין אנו</b><br> ור"ל וכי חוששין אנו וכו':
<h2>סעיף כד</h2>
<b>אמרו להן ב"ש שהקלח א'</b><br> וכיון דלא אתעביד כוונתו הו"ל כלא זזו ממקומן:
<h2>סעיף כה</h2>
<b>הרי המעלה שק מלא פירות</b><br> שנפל לנהר שלא לרצון. והעלהו:
<h2>סעיף כו</h2>
<b>ונתנו על גב הנהר</b><br> שיצאו המים מהן לנהר:
<h2>סעיף כז</h2>
<b>חוששין אנו</b><br> בלשון בתמיה:
<h2>סעיף כח</h2>
<b>ור' יוסי אומר התחתון</b><br> אף התחתון:
<h2>סעיף כט</h2>
<b>הממחק</b><br> דוחק:
<h2>סעיף ל</h2>
<b>את הכרישה</b><br> כרתין לח מגשמים שירדו עליו במחובר. או שנפלו עליו בתלוש שלא לרצון. ודחקן שיצאו המים מעליו:
<h2>סעיף לא</h2>
<b>והסוחט שערו</b><br> שנתלחלחו מגשמים:
<h2>סעיף לב</h2>
<b>היוצאין</b><br> המים שנסחטו:
<h2>סעיף לג</h2>
<b>בכי יותן</b><br> מכשירין:
<h2>סעיף לד</h2>
<b>ואת שבו</b><br> אף שנתנענעו ממקום למקום:
<h2>סעיף לה</h2>
<b>מפני שהוא מתכוין שיצאו מכולו</b><br> כב"ה מ"ב אבל כרישה עצמה הוכשרה אפילו לא נשאר בה מים אחר סחיטה. מדנגעו בה בשעת פרישה [ככריתות דף ט"ו ע"ב]:
<h2>סעיף לו</h2>
<b>אם יפות הן</b><br> דכשמתלחלחים בנפיחה. נודע שמתבשל מהר. ובנפיחתו נפל עליהן רוק. דמכשיר:
<h2>סעיף לז</h2>
<b>רש"א אינן בכי יותן</b><br> דלא נתכוון לרוק:
<h2>סעיף לח</h2>
<b>וחכ"א בכי יותן</b><br> מדהו"ל פסיק רישא:
<h2>סעיף לט</h2>
<b>והאוכל שומשמין באצבעו</b><br> שלחלח אצבע ברוק להדביק בו השומשמין שבכפו. ונתלחלח גם כפו מהרוק:
<h2>סעיף מ</h2>
<b>רש"א אינן בכי יותן</b><br> דלא נתכוין שיתלחלח הכף. ומדלא פליג במ"א ש"מ כרמב"ם שהבאתי סי' ג':
<h2>סעיף מא</h2>
<b>וחכ"א בכי יותן</b><br> דתחלתו לרצון הי' אאותן פירות:
<h2>סעיף מב</h2>
<b>שטמנו דבילתן במים מפני הסיקרין</b><br> ר"ל גזלנים פ"ה מ"ו דגיטין:
<h2>סעיף מג</h2>
<b>וטהרו להן חכמים</b><br> מדלא ניחא ליה במים מצ"ע:
<h2>סעיף מד</h2>
<b>הנותן פירותיו בשבולת הנהר</b><br> שישיטם בנהר והוא ילך בשפתו עמם:
<h1>פרק ב</h1>
<h2>סעיף א</h2>
<b>זיעת בתים בורות שיחין ומערות טהורה</b><br> אינו מכשיר:
<h2>סעיף ב</h2>
<b>שתה מים טמאים והזיעה זיעתו טהורה</b><br> דמגופו הוא ולא ממים ששתה:
<h2>סעיף ג</h2>
<b>זיעתו טמאה</b><br> מכשיר מדמעורב בשאובים. ואפילו בא למרחץ שלא לרצון. מדתלושין נינהו תחלתן לרצון היו. משא"כ בבא למחוברי' שלא לרצון. ושלא לשם טבילה. אינו מכשיר. דהרי לא נתלשו עליו ברצון:
<h2>סעיף ד</h2>
<b>מרחץ טמאה</b><br> ר"ל של מים שאובים טמאים:
<h2>סעיף ה</h2>
<b>זיעתה טמאה</b><br> דמכשיר ומטמא כאחת:
<h2>סעיף ו</h2>
<b>וטהורה</b><br> מחוברין וטהורין:
<h2>סעיף ז</h2>
<b>בכי יותן</b><br> מכשיר:
<h2>סעיף ח</h2>
<b>הבריכה</b><br> חפירה מלא מים:
<h2>סעיף ט</h2>
<b>הבית מזיע מחמתה</b><br> דשלא מחמתו. הו"ל זיעת בתים דטהור כר"פ:
<h2>סעיף י</h2>
<b>קרוב לטהורה טהור</b><br> ואין לדמות זה לרוב וקרוב [ב"ב כ"ג ב']. דהכא מסתבר טפי למתלי בקרוב דמחלחל טפי לארעא. כך נ"ל. וכ"כ ברפ"ב דב"ב לא חלקו בין מים נפישי או לא. רק בין רחוק לקרוב:
<h2>סעיף יא</h2>
<b>ברזל טמא שבללו עם ברזל טהור</b><br> ועשה מהן כלי. והרי גזרו אמתכת טומאה ישנה כפי"א דכלים מ"ד:
<h2>סעיף יב</h2>
<b>גסטריות</b><br> כלי השתן:
<h2>סעיף יג</h2>
<b>שישראל ועכו"ם מטילין לתוכה</b><br> משתינין:
<h2>סעיף יד</h2>
<b>אם רוב מן הטמא טמא</b><br> דכנענים כזבים מד"ס. ומעיינותיהן טמאים:
<h2>סעיף טו</h2>
<b>מי שפיכות</b><br> מי רחיצה שנשפכו לחוץ. והן בחזקת טמאים:
<h2>סעיף טז</h2>
<b>ואם רוב מן הטהור טהור</b><br> ול"א קמי קמי דמטו מטהורין בטל בטמאין [כע"ז דע"ג]. דנ"ל ממ"ש תוס' [ב"ק ד"ק]. דבמערה בלא הפסק ל"א קמי קמי וכו' וה"נ גשמים דכשפוסק טפה זו באה אחרת בצדה. כאין הפסק הוה. ובני הבחור המופלג מהו' ברוך יצחק שליט"א תירץ מתוס' זבחים דע"ז יע"ש. ובכה"ג איירי נמי סיפא. ומתורץ קו' רכ"מ:
<h2>סעיף יז</h2>
<b>אפי' כל שהן</b><br> ר"ל אפילו הרבה אפ"ה לא מבטלי לטמאים. דמדשפך טמאין לתוכן בידים. ניחא ליה שיתערבו. ולא גרע מהוציאן כדי שירדו עליהן גשמים לקמן ספ"ד דמק"ט מה"ט:
<h2>סעיף יח</h2>
<b>הטורף את גגו</b><br> מחליק טיט שטח בגגו. עם מי שופכין:
<h2>סעיף יט</h2>
<b>והמכבס את כסותו</b><br> דמימי כביסה. שנוטפין מהכסות. נמי טמאים כשופכין:
<h2>סעיף כ</h2>
<b>ר"י אומר אם הוסיפו לנטף</b><br> אם לאחר שירדו הגשמים על הבגדים. נטפו יותר תכופות מבתחלה. אז בידוע שגשמים מרובים מטמאים:
<h2>סעיף כא</h2>
<b>אם רוב נכרים רוחץ מיד</b><br> למוצאי שבת. דאדעתא דכנענו נעשה. והקשה א"מ הגאון זצוק"ל. הרי בקבוע ל"א בתר רובא כי"ד סק"י. ותי' בשם אחי מורי הגאון מהו' אליעזר זצוק"ל בספר בית אל דרק באיסור בממשות הו"ל קבוע. ולא במה דתלי במחשבה עכ"ל. ונלפע"ד טעמא. דדוקא בזורק אבן לגגו. הס' הוא בקבוע ולא במחשבה דהרי לא נתכוון לאדם ידוע. דאל"כ ודאי חייב. כדאמרינן [בסנהדרין דע"ט]. דלא ס"ל עד שיתכוון לו. וכ"כ בנר במ"ש [א"ח סי' רצ"ח]. נמי הס' הוא בקבוע. משא"כ הכא מחשבת המחמם הוא חוץ לקבוע ודו"ק:
<h2>סעיף כב</h2>
<b>ר' יהודה אומר באמבטי</b><br> מרחץ:
<h2>סעיף כג</h2>
<b>אם יש בה רשות</b><br> שר כנעני שיש לתלות שבעבורו הוחם. ובש"ס אמרי. דצריך שיהיה לו י' עבדים אז הוא שר חשוב:
<h2>סעיף כד</h2>
<b>מצא בה ירק נמכר</b><br> שנתלש בשבת ונמכר למוצאי שבת:
<h2>סעיף כה</h2>
<b>ימתין כדי שיבואו ממקום קרוב</b><br> ואף שזה הירק בא מרחוק. אעפ"כ א"צ להמתין רק בכדי שיביאו ירק כזה ממקום קרוב. דהרי גזירה שימתין בכדי שיעשה הוא שלא יאמר לכנעני להביא בשבת. והכא מדצריך להמתין עכ"פ. ידע שאסור לומר לכנעני שיביא. ולא דמי לחלילי מת פכ"ג דשבת דשרי רק בבאו באמת מתוך התחום. נ"ל דשאני מת דמורה היתירא דלצורך מצוה קצת יהא מותר לומר לכנעני. כדהתירו באמת אמירה לכנעני בבין השמשות לצורך מצוה [כא"ח סימן שמ"ב]. להכי גזרו בכה"ג טפי. ותו דשאני התם. דמדאין מת אחר מצוי. מוכח טפי דלצורך מת ישראל הובא:
<h2>סעיף כו</h2>
<b>עכו"ם</b><br> להאכילו נבילות:
<h2>סעיף כז</h2>
<b>ישראל</b><br> אף להחזיר אבידתו דאיכא חזקת ממון כנגדו. דהיכא דבאיסורא אתא ליד המחזיק. ולא ניתן לו מדעת. אזלינן גם בממון בתר רובא:
<h2>סעיף כח</h2>
<b>מחצה למחצה ישראל</b><br> דבנגח תם שלו. אינו ככנעני לשלם גם בתם נזק שלם. דמדהו"ל ספיקא המע"ה. ואף דבל"ז פטור. דהרי ע"פ בעלים א"א. דהו"ל מודה בקנס. וע"פ עדים הו"ל עדות שאי אתה יכול להזימן. דמאן יימר שהוא ישראל. לחייב לסהדי כשיוזמו. נ"ל דמיירי בנגח בפני ב"ד ביום [כסנהדרין דע"ח א']. מיהו לשאר מילי ספק הוא. ואין מוציאין ממוציא אבידתו. וההורגו אינו נהרג. עד שיטביל לשם גירות:
<h2>סעיף כט</h2>
<b>רבי יהודה אומר הולכין אחר רוב המשליכין</b><br> דכנענים אורחייהו בהכי ואפילו אין שם רק כנעני א':
<h2>סעיף ל</h2>
דפת כנעני אסור מי"ח דבר. אי נמי לענין מעשר קאמר. דאין קנין לכנעני בא"י להפקיע ממעשר. [כרמב"ם פ"א דתרומות ה"י]. כך נ"ל:
<h2>סעיף לא</h2>
<b>ואם היתה פת עיסה</b><br> נקיים. דדרך נחתום רק בפת בינוני:
<h2>סעיף לב</h2>
<b>הולכים אחר רוב אוכלי פת עיסה רי"א</b><br> נ"ל מדלא קאמר "אף אם וכו'. ש"מ דר"י מחמיר דדוקא בפת קיבור דלא אפשר למפנקי כלל משא"כ בנקיי, דאפשר גם ללא מפנקי:
<h2>סעיף לג</h2>
<b>הולכין אחר רוב הטבחים</b><br> לרב דבשר שנתעלם מעין אסור מיירי ברוב טבחי ישראל. וראה שנפל מא' ואינו יודע מי הוא:
<h2>סעיף לד</h2>
<b>הולכים אחר רוב אוכלי בשר מבושל</b><br> דאז אפילו רוב טבחי ישראל. עכ"פ כשבשלו כנעני אסור:
<h2>סעיף לה</h2>
<b>המוצא פירו' בדרך</b><br> אמרה בקי ג' דינים שבמשנה חמורה זו כולן תמוהין ורבותינו המפרשים קצרו במובן והניחונו כשה אובד בשדה צופים לתשועת ד'. דברישא למה פטור מלעשר. דפי' הר"מ משום דרגילין לעשר קודם שיראה הבית. כבר דחהו רתוי"ט דעכ"פ ספיקא הוה. ולחייב כדמאי. ותו ק"ל מנ"ל שנאבד אחר שעישר. דילמא אף שהיה בדעתו לעשרו נאבד קודם שעישר. והר"ש פירש משום דלא ראה פני הבית. גם כן תמוה דוכי משום הא לפטור מכל וכל. גם בבא ב' למכור בשוק. למה חייב. ופי' הר"ש ור"ב דאמרינן מן הבית הביאוהו. ותמוה מנ"ל שנאבד אח"כ. דילמא נאבד קודם שראה פני הבית. ויהיה איך שיהיה עכ"פ אינו חייב רק דמאי דשמא אעפ"כ עישר. וא"כ למה נקט בסיפא. מחצה על מחצה דמאי. הרי מיצעתא נמי ע"כ רק דמאי הוא. ול"מ הי' נ"ל דה"פ דמתני' דמדלא נקט "מצא "בה כדנקט במתני' קמייתא. משמע דמצא הפירות מחוץ לעיר. בדרך שמשדה לעיר. ולא ראו פני הבית ודאי. רק הגיע גרנן למעשרות כפ"א דמעשרות מ"ה. ולהכי ברוב בני עיר מכניסין לבתיהן. פטור מלעשר באוכל מהן ארעי. משא"כ ברוב לשוק אסור אפילו ארעי מדהגיע גרנן למעשר. פ"א דמעשרות שם:
<h2>סעיף לו</h2>
<b>מהצה למחצה דמאי</b><br> אף דחייב דמיצעתא נמי ע"כ רק דמאי הוא. דשמא עישר. נ"ל דקמ"ל דלא יעשר מזה ע"ז אף במידי דשייך בילה. כפ"ה דמאי מ"ה. ואע"ג דאיכא ס"ס בסיפא באוצר. דאף דס' מיעוט שלבתיהן לא מחשב ס' לצרפו לס"ס. דמיעוט לגבי רוב כליתא דמי [כש"ך י"ד רצ"ג סק"ו] עכ"פ בל"ז איכא ס"ס. ס' קודם שראו פני הבית. וס' מעושרין. י"ל ממ"ש רכ"מ פי"א ממעשר. דבדמאי לא פטר ס"ס מדעיקר גזירה היא מס'. ס' שמא עישר נקטינן כוודאי לא עישר. וזה ראיה לש"ך כללי ס"ס אות י"ח:
<h2>סעיף לז</h2>
<b>אוצר שישראל ועכו"ם מטילין לתוכו</b><br> תבואה:
<h2>סעיף לח</h2>
<b>ודאי</b><br> ר"ל למ"ד אין קנין לכנעני להפקיע בא"י ממעשר. ודאי חייב. ולמ"ד יש קנין. וודאי פטור:
<h2>סעיף לט</h2>
<b>ואם רוב ישראל</b><br> ע"ה דס' עישר:
<h2>סעיף מ</h2>
<b>ודאי</b><br> נ"ל משום סמוך מיעוט ע"ה דאין מעשרין למחצה כנענים. והו"ל רובא אין מעשרין [ועיין תוס' חולין דפ"ו ב' ודו"ק]:
<h2>סעיף מא</h2>
<b>דמאי</b><br> ס"ל נכרי מפקיע ממעשר ומעשר דמאי משום ישראל יחיד. והקשה רתוי"ט אפילו ודאי תרומה בטל בק"א. תי' א"מ הגאון זצוק"ל דטבל הו"ל דשיל"מ כע"ז דף ע"ג:
<h2>סעיף מב</h2>
<b>פירות שניה שרבו על של שלישית</b><br> שנת א' ב' ד' ה' בשמיטה. נותן מעשר ראשון ושני. ושנת ג' ו' מעשר ראשון ומעשר עני. ונתערבו תבואה של שנה זו בזו ומיירי בלח דיש בו בילה. או בס' מזה או מזה:
<h2>סעיף מג</h2>
<b>ושל רביעית על של חמישית</b><br> בכדי נקטיה. או משום דאין תורמין מישן על החדש:
<h2>סעיף מד</h2>
<b>ושל שביעית על של מוצאי שביעית</b><br> דחייב בקדושת שביעית. ופטור ממעשר:
<h2>סעיף מה</h2>
<b>להחמיר</b><br> ובס' שביעית. חייב במעשר ובביעור. ובס' בשאר שנים. נותן מעשר א' לעני. אחר שחללו אמעות שיאכלן בירושלים:
<h1>פרק ג</h1>
<h2>סעיף א</h2>
<b>שק שהוא מלא פירות</b><br> ר"ל זרעים שדרכן לשאוב מים:
<h2>סעיף ב</h2>
<b>או על מעלות המערה</b><br> שיש בה מים:
<h2>סעיף ג</h2>
<b>כל ששאבו בכי יותן</b><br> דניחא ליה שישאבו מים וישארו רטובים עי"ז:
<h2>סעיף ד</h2>
<b>וכל שאינו כנגד המים</b><br> אף שנתלחלחו. עכ"פ מדלא הניח גם אותן כנגד המים. לא מוכחא מילתא דלשם כך הניחן:
<h2>סעיף ה</h2>
<b>חבית</b><br> של חרס שדרכו לשאוב דרך כתליו:
<h2>סעיף ו</h2>
<b>ובחומץ</b><br> שאלו נשאבים דרך כותלי כלי. מדהן דקים:
<h2>סעיף ז</h2>
<b>ושאר כל המשקין</b><br> מז' משקין שמכשירין:
<h2>סעיף ח</h2>
<b>טהורין</b><br> ר"ל לא הוכשרו. דמדהן עבים. אין נשאבים. ותלינן לחלוח בדבר אחר ולא הוכשרו:
<h2>סעיף ט</h2>
<b>הרודה פת חמה</b><br> שנילש במי פירות שאין מכשירין:
<h2>סעיף י</h2>
<b>ונתנה על פי חבית של יין ר"מ מטמא</b><br> ר"ל הוכשר הלחם מיין ששאב:
<h2>סעיף יא</h2>
<b>המרבץ</b><br> זילף מים להשכיב האבק:
<h2>סעיף יב</h2>
<b>וטננו</b><br> נתלחלחו:
<h2>סעיף יג</h2>
<b>ואם מחמת הסלע</b><br> רצפת הבית:
<h2>סעיף יד</h2>
<b>נתן בה חטים</b><br> אחר שכבס בה:
<h2>סעיף טו</h2>
<b>המטנן בחול</b><br> נתן פירות בחול כדי שיתרטבו:
<h2>סעיף טז</h2>
<b>המטנן בטיט הנגוב</b><br> יבש:
<h2>סעיף יז</h2>
<b>אינו חושש שמא נתן בה חטים וטנגו</b><br> ר"ל אם הניח שם חטין וטיננו. אינו חושש. דלא ניחא ליה. ומ"ש הרמב"ם אע"פ ששמח עכשו. תמוה מרפ"ק דסופן בלא תחלתן סגי כ"ש הכא דאיכא תרתי. דהרי נתלשו מעיקרא בכוונה לרבץ הגורן. ונ"ל כיון דלצורך תקון הגורן נתלשו. הו"ל כנתלשו לצורך מחובר. דאינו מכשיר רק בדניחא ליה שיפלו הפירות לשם [כרש"י חוליו ט"ז ע"א]. ורמב"ם לשיטתיה שהבאתי בפ"ק סי' ג' דתלישה לרצון בכל גוונא בעי ודו"ק:
<h2>סעיף יח</h2>
<b>להטן</b><br> לטנן:
<h2>סעיף יט</h2>
<b>אם נתכוין לכך</b><br> לטל שעליהן:
<h2>סעיף כ</h2>
<b>רבי יהודה אומר א"א שלא לשמוח</b><br> ודאי שמח הוא. ואפ"ה אינו מכשיר:
<h2>סעיף כא</h2>
<b>אלא אם עמד</b><br> דמעשה קצת בעי. שיתעכב כדי שירדו עליו:
<h2>סעיף כב</h2>
<b>אלא אם פקק את הצנור</b><br> שלא יצאו המים מהגג:
<h2>סעיף כג</h2>
<b>או אם חלחל לתוכן</b><br> ר"ל שניער והפך הזיתים במים שיתלחלחו היטב:
<h2>סעיף כד</h2>
<b>החמרין</b><br> מוליכי תבואה:
<h2>סעיף כה</h2>
<b>אלא אם הפכו</b><br> שיתלכלכו מכל צד:
<h2>סעיף כו</h2>
<b>אם שמח בכי יותן</b><br> אם נפלו מים מרגליו אפירות. מדנתלשו תחלה לרצון:
<h2>סעיף כז</h2>
<b>אלא אם עמד</b><br> בנהר:
<h2>סעיף כח</h2>
<b>והדיח</b><br> ורק בבהמה טהורה פליג וכדמסיק:
<h2>סעיף כט</h2>
<b>לעולם טמא</b><br> אפילו לא עביד מעשה. מדקפיד טפי אלכלוך שבגופו. ותשמישי גופו. כבהמה טמאה העשויה לרכיבה:
<h2>סעיף ל</h2>
<b>המוריד את הגלגלים</b><br> אופן עגלה:
<h2>סעיף לא</h2>
<b>ואת כלי הבקר בשעת הקדים</b><br> שמתיבשים בחום:
<h2>סעיף לב</h2>
<b>בשכיל שיחוצו</b><br> שיתהדקו הסדקים במים:
<h2>סעיף לג</h2>
<b>המים העולים בפיה בכי יותן</b><br> בנפלו אח"כ הפירות. הואיל ומתחלה נתלשו ברצון:
<h2>סעיף לד</h2>
<b>וברגליה אינן בכי יותן</b><br> דלא ניחא ליה בהו. דהעפר נדבק בהן:
<h2>סעיף לה</h2>
<b>בשעת היחף</b><br> שהבהמה עיפה. וניחא ליה שיתלחלחו ויקררו רגליה:
<h2>סעיף לו</h2>
<b>והדיש</b><br> דבשעה שדיש עם הבהמה. רוצה שיהיו רגליה נקיים:
<h2>סעיף לז</h2>
<b>לעולם טמא</b><br> מכשיר:
<h1>פרק ד</h1>
<h2>סעיף א</h2>
<b>השוחה לשתות</b><br> מהנהר:
<h2>סעיף ב</h2>
<b>בכי יותן</b><br> מדא"א לפיו. מבלי שיגעו לשפמו. כל פסיק רישא כניחא ליה דמי:
<h2>סעיף ג</h2>
<b>המים העולים אחריה</b><br> באחורי הבית. דא"א לתוכו מבלי שיגעו גם באחורי' כאילו כיון לשניהן דמי:
<h2>סעיף ד</h2>
<b>ובחבל שהוא מכונן</b><br> מסבב כמו הדרא דכנתא:
<h2>סעיף ה</h2>
<b>ובחבל שהוא לצרכה</b><br> התלוי בה כשיאחזם להשתמש בה:
<h2>סעיף ו</h2>
<b>נתנה</b><br> לחבית:
<h2>סעיף ז</h2>
<b>תחת הצנור</b><br> שירדו המים לתוכה:
<h2>סעיף ח</h2>
<b>אינן בכי יותן</b><br> מים שבחבל ושבאחורי'. מדאפשר שלא יתלחלחו:
<h2>סעיף ט</h2>
<b>אפילו אב הטומאה</b><br> האדם שירדו עליו. היה אה"ט. והרי ברפ"ק אמרינן דמשקין טמאים מכשירין אפילו שלא לרצון:
<h2>סעיף י</h2>
<b>אינו בכי יותן</b><br> בנטפו מעליו על הפירות לא הוכשרו. מדירידת גשמים עליו היה שלא לרצון. עכ"ל הר"ב. ודבריו לקוחים מהר"ם בפירושו. ותמוה. דהר"מ פי' כן לשיטתו לעיל פ"ק סי' ג' דתחלת תלישה ממחובר בכל גוונא בעי שיהיה לרצון. וכ"כ בפ"ב מטומאת אוכלין להדיא. אבל הר"ב ז"ל דנקט ברפ"ק כר"ש דתחלה וסוף התם. היינו תחלת עקירתן. א"כ משקין טמאים גם הא לא צריך לרצון. ולמה לא יטמא הכא מנפל על פירות. אף דשניהן לא היו לרצון. ובמח"כ אחז בחבל בב' ראשין. אמנם הדבר פשוט. דמש"ה אמ"ט ומכשירין. מדאינן חשיבי משקה כלל כל זמן שהן בו ולא נטמאו כלל. [וכ"כ להדיא בתוספתא וכריתות דט"ו ע"ב]:
<h2>סעיף יא</h2>
<b>ואם נער</b><br> ניער גופו להסיר המים מעליו:
<h2>סעיף יב</h2>
<b>בכי יותן</b><br> ביצאו לגמרי ממנו כב"ה רפ"ק גבי אילן. ודוקא ביצאו בכח בבת אחת. שלא נגעו בו בשעת פרישה. דאל"כ טמויי נמי מטמא:
<h2>סעיף יג</h2>
<b>עמד תחת הצנור להקר</b><br> להתקרר:
<h2>סעיף יד</h2>
<b>או לידוחי</b><br> לרחוץ מלכלוך:
<h2>סעיף טו</h2>
<b>בטמא</b><br> אם היה האדם טמא:
<h2>סעיף טז</h2>
<b>טמאין</b><br> הפירות שירדו עליהן הוכשרו ונטמאו כא':
<h2>סעיף יז</h2>
<b>ובטהור בכי יותן</b><br> מכשיר:
<h2>סעיף יח</h2>
<b>אינן בכי יותן</b><br> דתחלת עקירתן לצורך מחובר אינו מכשיר. מיהו בנפלו אח"כ בכוונה על פירות מכשיר. דבהא אחשבינהו למהוי תלושין. מיהו סיפא איירי בכותל בנין אבל כותל מערה שהוא מחובר ממש. אפילו כדי שתודח הכותל אינו מכשיר. והיינו דיוקא דרישא. ולא ק' דיוקא דסיפא ורישא אהדדי:
<h2>סעיף יט</h2>
<b>חבית שירד הדלף לתוכה</b><br> שלא לרצון. ופירות בתוכה:
<h2>סעיף כ</h2>
<b>בש"א ישבר</b><br> שכשיערה הוה דומיא דאילן פ"א מ"ב ולטעמייהו שם:
<h2>סעיף כא</h2>
<b>והם טהורים</b><br> שלא הוכשרו:
<h2>סעיף כב</h2>
<b>הניתזין והצפין</b><br> שצפו ויצאו חוץ לעריבה. וה"ה מה שבתוכה. רק נקט נתזין וצפין משום סיפא דפליגי בהו. רב"א:
<h2>סעיף כג</h2>
<b>נטלה לשפכה</b><br> במקום אחר:
<h2>סעיף כד</h2>
<b>בש"א בכי יותן</b><br> דמדלא שפכן במקומן רוצה בקיומן עד אז. ואילה"ק אפילו שפכן במקומן יכשירו לב"ש דמ"ש ממנער אילן פ"א מ"ב. וה"נ ניחא ליה שיבואו המים ממקום למקום בעריבה. נ"ל דדוקא אותן ששפך או אותן שנשארו בעריבה אחר שפיכה. דמי להתם ליוצאין ואת שבו. מיהו הכא מיירי גם קודם שהתחיל לשפכן:
<h2>סעיף כה</h2>
<b>אלו ואלו מודים שהן בכי יותן</b><br> מדגם בתחלה הוה ניחא ליה בהו. ולרב"א ה"ה במה שבתוכה מודו דמכשירין. ונקט נטלה לשפכה משום רישא דפליגי בה:
<h2>סעיף כו</h2>
<b>המים העולים בידיו</b><br> שהתעסק בהן:
<h2>סעיף כז</h2>
<b>אף העולין ברגליו בכי יותן</b><br> מדא"א לזה בל"ז. ואף דלעיל ר"פ בחבית מודו רבנן מה"ט דבכי יותן. נ"ל דהתם לא סגי בלאו הכי. דא"א שישאב אם לא יתלחלח אחורי הכלי. משא"כ הכא. היה אפשר שלא יהיה טיט כאן:
<h2>סעיף כח</h2>
<b>קופה שהיא מלאה תורמסין</b><br> מין פולין יבשין:
<h2>סעיף כט</h2>
<b>מושיט ידו</b><br> אפילו אדם שהוא אה"ט כבסיפא:
<h2>סעיף ל</h2>
<b>ונוטל תורמסין מתוכה</b><br> מתוך הקופה:
<h2>סעיף לא</h2>
<b>והם טהורים</b><br> דמקום מחובר לא מכשיר. [אמרה בריה קלה. גם במשנה חמורה זאת. הנני כחולדה הדרה בעיקרי בתים. ורבותינו המפרשים שכחו או לא ידעו כי הבאים אחריהם בהמה ירעו. דק"ל רישא וסיפא. מ"ש תורמסין שנטל. מצנון בסיפא. דכשהעלהו נטמא. ודוחק לחלק דהתם מדחישב להדיחו. הוה ניחא ליה שיתלחלח קליפתו החיצונה. משא"כ הכא דהניחו מתחלה שיתרכך פנימיותו ולא הוה ניחא בלחלוח שע"ג. דעכ"פ מ"ש מאחורי חבית בר"פ. ה"נ מדלא אפשר שיתרכך פנימיותו. אם לא יתלחלח קליפתו החיצונה. יוכשר ע"י לחלוח ההוא. ואת"ל דהכא שאני מחבית. דהכא מיצר הוא על הלחלוח שע"ג שעי"ז יתעפשו התורמסין מהר. עכ"פ ק"ל כיון דלחלוח שע"ג ודאי נטמא מידו הטמא כדחזינן בצנון בסיפא. א"כ משקה טמא מטמא לרצון ושלא לרצון. כריש מכילתין]. ול"מ נ"ל דמדנקט רק בצנון נדה מדיחתו. משמע דבתורמסין לאו באדם טמא מיירי. וטהורים דנקט. ר"ל אינן מוכשרין. כרוב טהור וטמא שבמסכת זו. ולהכי מה דנקט נמי בסיפא. הנוגעין בקופה טמאין. ר"ל הוכשרו. מדניחא ליה שתודח הקופה. כדמוקי לה הר"ש:
<h2>סעיף לב</h2>
<b>העלם מן המים</b><br> שהעלה כל הקופה עם התורמסין:
<h2>סעיף לג</h2>
<b>ושאר כל התורמסים טהורים</b><br> [תמוה כיון דהמים הנוגעין בקופה מכשירין הרי כל המים גוף א' הן. ויכשירו לכל התורמסין. ומכ"ש אי נימא דבטמא ממש איירי מתני' ולא נתבטל לחלוחית שבדופני קופה בשאר מים שבקופה. כבסוף פרקין. מדתמיד נוגעין המים בקופה והו"ל כטובל ושרץ בידו כמ"ש ע"ר הגאון זצוק"ל. אם כן ק"ל כיון דכל המים גוף א' הן כולן טמאין הן. ויכשירו ויטמאו כא' לכל התורמסין]. ונ"ל דבקופה נקובה מיירי. דכשהעלה יצאו כל המים לחוץ דרך הנקבים. והלחלוחית המחבר מים שבדופני קופה ושעל שאר התורמסין. לא מחשב חיבור להיות גוף א'. מדלא ניחא ליה בלחלוח שע"ג ומחברן דעי"ז יתעפשו התורמסין. וכמש"ל. כשק פירות רפ"ג דלר"י אותן שאינן נגד המים אינן מכשירין. אע"ג דמחוברין לחלוחית שבעליונים ותחתונים. וע"כ לא פליגי עליה רבנן התם. רק משום דס"ל דגם בלחלוח עליונים ניחא ליה. אבל בהא מודו דלחלוח דלא ניחא ליה לא חשיב חיבור:
<h2>סעיף לד</h2>
<b>ידיו טהורות</b><br> לחולין דא"ל כוונה בנטילת ידים לאכילת חולין. אבל לנגיעה בעלמא אפילו לתרומה א"צ כוונה בנטילה:
<h2>סעיף לה</h2>
<b>והפירות טהורים</b><br> דממילא נפל וגם השתא לא ניחא ליה בלחלוח שע"ג:
<h2>סעיף לו</h2>
<b>ידיו טהורות והפירות בכי יותן</b><br> ממשקה שבידיו דניחא ליה:
<h2>סעיף לז</h2>
<b>ופשט אב הטומאה את ידו לתוכה</b><br> לתוך קדרה:
<h2>סעיף לח</h2>
<b>טמאה</b><br> דלכ"ח לא מהני טבילה:
<h2>סעיף לט</h2>
<b>מגע טומאות</b><br> ר"ל ואם הנוגע בקדרה היה ראשון לטומאה:
<h2>סעיף מ</h2>
<b>טהורה</b><br> דכלי אקמ"ט רק מאה"ט. ואף דמשקין מטמאין לכלי מגזירת משקין זב וזבה. הכא מים שבקדרה הושקו למקוה ונטהרו:
<h2>סעיף מא</h2>
<b>ושאר כל המשקין</b><br> אם היתה הקדרה שבמקוה מלאה שאר משקין:
<h2>סעיף מב</h2>
<b>שאין המים מטהרים את שאר המשקין</b><br> ע"י השקה. ואילה"ק הרי יש בילה בלח. ונתערבו ונתבטלו המשקין במי מקוה. נ"ל כיון שהמשקין מסובבים בדופני הכלי. אין בילה כחבית שנפלה לים [מכות ד"ד א']:
<h2>סעיף מג</h2>
<b>הממלא בקילון</b><br> הוא סילון עץ או חרש שקלחו בו מים ועכשיו פסק מלקלח. ונפלו פירות לסילון. ואינו יודע אם הי' נגוב בשעת נפילה:
<h2>סעיף מד</h2>
<b>עד ג' ימים טמאין</b><br> הוכשרו הפירות. דאח"כ מסתמא נתנגב. ואפילו מלוחלח לפנינו. תלינן הלחלוח בדבר אחר. כזיעת בורות רפ"ב. משא"כ תוך ג' ימים אף שעתה נגוב תלינן דבשעת נפילה לחלחותו קיים היה:
<h2>סעיף מה</h2>
<b>אפי' עד שלשים יום טמאים</b><br> ובסתם לא פליג אתנא קמא:
<h2>סעיף מו</h2>
<b>עצים שנפלו עליהם משקין</b><br> טמאים. ולרמב"ם לענין הכשר מיירי מתני'. ונפלו עליהן מים תלושין לרצון:
<h2>סעיף מז</h2>
<b>אם רבו</b><br> הגשמים על הטמאין:
<h2>סעיף מח</h2>
<b>טהורים</b><br> דנתבטלו המים הטמאים:
<h2>סעיף מט</h2>
<b>הוציאם</b><br> להעצים המלוחלחים מן הבית:
<h2>סעיף נ</h2>
<b>טמאים</b><br> דנטמאו מי גשמים גופייהו מלחלוחית הטמא. דמדאחשבינהו להיות תלושים מק"ט:
<h2>סעיף נא</h2>
<b>טהורין</b><br> המי גשמים שע"ג. דהרי לא נגעו משקין אהדדי:
<h2>סעיף נב</h2>
<b>ולא יסיקם אלא בידים טהורות בלבד</b><br> שלא יטמאו הידים. למים שע"ג. ויחזרו ויטמאו לתנור. ואין חוששין שיפלטו מים טמאין שנבלעו דכלין הן לתוכן מכח האש [עיין ערלה פ"ב מי"ג]:
<h2>סעיף נג</h2>
<b>רש"א אם היו לחין</b><br> אותן עצים שבלעו משקין טמאין. אם נקצצו מקרוב. ועי"ז הם רטובים עדיין:
<h2>סעיף נד</h2>
<b>ורבו המשקין היוצאין מהן</b><br> מכח האש ע"י רטיבתן:
<h2>סעיף נה</h2>
<b>טהורים</b><br> דהמשקין שמחמת עצמן הו"ל כמי פירות ומבטלין לטמאים מק"ו ממי גשמים שעלולין לק"ט. מכ"ש מי פירות שאמק"ט:
<h1>פרק ה</h1>
<h2>סעיף א</h2>
<b>מי שטבל בנהר</b><br> ומים שעליו מכשירים דלרצון היו כפ"ד מ"ב:
<h2>סעיף ב</h2>
<b>טהרו שניים את הראשונים</b><br> דלא ניחא ליה בשנייה. ודלא כר"א פ"ד מ"ה. ואין להקשות מחבית רפ"ד. נ"ל דהתם לא סגי בלא"ה. משא"כ הכא היה אפשר שיטבול אם גם לא היה הנהר השני. מיהו באותו נהר עצמו אפילו הלך בו מיל. כולו לרצון. רב"א:
<h2>סעיף ג</h2>
<b>דחהו חברו לשכרו</b><br> שהיה חבירו שכור. ודחהו לנהר ב' אחר שטבל:
<h2>סעיף ד</h2>
<b>וכן לבהמתו</b><br> ר"ל לדחיית בהמתו. שדחתו בהמתו. כ"כ ע"ר הגאון זצוק"ל:
<h2>סעיף ה</h2>
<b>ואם כמשחק עמו</b><br> שדחהו חבירו לרצון:
<h2>סעיף ו</h2>
<b>הניתזין</b><br> שלא בכוונה:
<h2>סעיף ז</h2>
<b>העושה צפור במים</b><br> שמעלה ע"פ מים אבעבועות:
<h2>סעיף ח</h2>
<b>הניתזין</b><br> מהצפור:
<h2>סעיף ט</h2>
<b>ואת שבה</b><br> בצפור:
<h2>סעיף י</h2>
<b>שינוגבו</b><br> דעל ידי שיבללם. יתנגבו מהר. עיין פ"ג מ"ו:
<h2>סעיף יא</h2>
<b>וחכ"א אינן בכי יותן</b><br> פליגי אי ניזל בתר סופו. דרצונו שיתלחלח מעיקרא כדי שיתנגב בסוף. כ"כ ע"ר א"מ הגזצוק"ל:
<h2>סעיף יב</h2>
<b>ה"ז בכי יותן</b><br> המים שבקנה המדה:
<h2>סעיף יג</h2>
<b>ר"ע אומר לעמקו בכי יותן</b><br> דניחא ליה ברושם לח שבקנה לידע עי"ז עמקו. והמים התחתונים מהרושם אע"ג דלא ניחא ליה בהו. הואיל ולא אפשר. הו"ל כאחורי חבית רפ"ד. ה"נ א"א שיהיה רושם למעלה. אם לא יתלחלח הקנה גם למטה. רב"א:
<h2>סעיף יד</h2>
<b>הרי זה בכי יותן</b><br> כדלעיל:
<h2>סעיף טו</h2>
<b>טהורים</b><br> ר"ל אמק"ט ואינן מכשירין. אפילו אותן מים שבחלק האבן היוצא למעלה משטח המים. דעכ"פ מחוברין הן למקוה:
<h2>סעיף טז</h2>
<b>החובט על השלח</b><br> העור עם השער נקרא שלח. ומכה עליו אחר כבוסו. לנערו מהמים:
<h2>סעיף יז</h2>
<b>לתוך המים</b><br> ר"ל אם הכה עליו בתוך המים. ואף שמתכוון שיצאו המים. ולא דמי למנער אילן פ"א מ"ב דהכא העור תוך המים. וחוזרים ונכנסין בו:
<h2>סעיף יח</h2>
<b>מפני שהוא מתכוין שיצאו עם הצואה</b><br> ונעשה כוונתו:
<h2>סעיף יט</h2>
<b>המים העולין בספינה ובעקל</b><br> מקום בשולי הספינה שמתקבצין שם המים שנדחקו בסדקים:
<h2>סעיף כ</h2>
<b>ובמשוטות</b><br> רודער:
<h2>סעיף כא</h2>
<b>ואם נער</b><br> ונתכוין שיצאו המים. אז היוצאין מכשירי'. כהרעדת אילן פ"א מ"ב:
<h2>סעיף כב</h2>
<b>המוליך את הספינה לים הגדול לצרפה</b><br> לבדקה. וי"א שלא תסדק בחום:
<h2>סעיף כג</h2>
<b>המוציא מסמר לגשמים לצרפו</b><br> לחזקו אחר ליבון באש:
<h2>סעיף כד</h2>
<b>קסיא</b><br> כסוי שעל המאכל שבשולחן:
<h2>סעיף כה</h2>
<b>והשיפא של לבנים</b><br> מחצלת גמי לכסות הלבנים:
<h2>סעיף כו</h2>
<b>כל הנצוק</b><br> שמערה מכלי טהור לטמא:
<h2>סעיף כז</h2>
<b>טהור</b><br> לא נטמא העליון. דניצוק אינו חבור:
<h2>סעיף כח</h2>
<b>חוץ מדבש הזיפין</b><br> שהוא עב:
<h2>סעיף כט</h2>
<b>והצפחת</b><br> קמח בדבש שג"כ עב קצת:
<h2>סעיף ל</h2>
<b>בש"א אף המקפה</b><br> זופפע עבה:
<h2>סעיף לא</h2>
<b>מפני שהיא סולד' לאחריה</b><br> כשנפסק הקלוח השותת. קופץ העמוד שנגע במשקין טמאים שלמטה. לאחוריו לתוך כלי העליון:
<h2>סעיף לב</h2>
<b>המערה מחם לחם</b><br> מטהור לטמא:
<h2>סעיף לג</h2>
<b>מצונן לחם טמא</b><br> דצונן לתוך חם מעלה הבל מתחתון הטמא. והוא מתערב בניצק:
<h2>סעיף לד</h2>
<b>וכחו של תחתון</b><br> חומו:
<h2>סעיף לה</h2>
<b>ומגיסה</b><br> מהפכת בכף:
<h2>סעיף לו</h2>
<b>אם הזיעו ידיה</b><br> מהבל הטמא:
<h2>סעיף לז</h2>
<b>היו ידיה טמאות</b><br> דההבל מחבר הזיע שבידיה עם המאכל ושאני מניצק. דהכא עליון טמא:
<h2>סעיף לח</h2>
<b>רבי יוסי אומר אם נטפו</b><br> רק בנטף זיע מידיה לקדרה. נטמאה:
<h2>סעיף לט</h2>
<b>היין טהור</b><br> אמק"ט ואינו מכשיר. דלא חשיב משקה:
<h2>סעיף מ</h2>
<b>עד שיערה לתוך הכלי</b><br> דמדצרפם ועירה אותן מן המאזנים לכלי אחר. אחשביה משקה:
<h2>סעיף מא</h2>
<b>כשהן מנטפין</b><br> ג"כ כך דינן:
<h1>פרק ו</h1>
<h2>סעיף א</h2>
<b>מפני הכנימה</b><br> ר"ל שלא יתליעו:
<h2>סעיף ב</h2>
<b>אם נתכוין לכך</b><br> שירד עליהן הטל. וה"ה בשמח כשידע:
<h2>סעיף ג</h2>
<b>שיש להן מעשה</b><br> בנתנו טל ומים להדיא בכוונה:
<h2>סעיף ד</h2>
<b>המעלה את האגודות</b><br> של ירק:
<h2>סעיף ה</h2>
<b>ואת הקציעות</b><br> תאנים כתושים יחד כככר:
<h2>סעיף ו</h2>
<b>בשביל שימתינו</b><br> שיתלחלחו מאליהן באויר:
<h2>סעיף ז</h2>
<b>אינן בכי יותן</b><br> בירד עליהן טל:
<h2>סעיף ח</h2>
<b>טמאין</b><br> דהמוכרים ילחלחום כדי שיראו רטובים והוכשרו. והכל ממשמשים בהן ונטמאו:
<h2>סעיף ט</h2>
<b>ר' יהודה מטהר בלחים</b><br> שאז א"צ להרטיבה מדנקטף מאילן בקרוב. ולא הוכשרו:
<h2>סעיף י</h2>
<b>אמר רבי מאיר וכי מפני מה טימאו אלא מפני משקה הפה</b><br> ולא מחשש זילוף ומשמוש. רק מדרגיל להתיר אגודן בפיו. ונטמאו מהרוק. ולהכי אפילו נקטף מקרוב טמא. כירושלמי. רב"א:
<h2>סעיף יא</h2>
<b>כל הקמחין והסלתות של בית השוקים טמאים</b><br> שנלתתו החטים והוכשרו. ונטמאו ע"י משמוש שאח"כ:
<h2>סעיף יב</h2>
<b>החילקה</b><br> מיני גרויפען. כל גרעין נחלק לב':
<h2>סעיף יג</h2>
<b>הטרגיס</b><br> א' לג':
<h2>סעיף יד</h2>
<b>והטסגי</b><br> א' לד':
<h2>סעיף טו</h2>
<b>טמאים בכל מקום</b><br> אף שלא של שווקים. מדהכל לותתין:
<h2>סעיף טז</h2>
<b>כל הביצים בחזק' טהרה חוץ משל מוכרי משקה</b><br> שנתלחלחו ממשקה טופח שבידים והוכשרו. ונטמאו אח"כ ממשמוש:
<h2>סעיף יז</h2>
<b>ואם היו מוכרין עמהן פירות יבשים טהורות</b><br> שמנגבים ידיהם כל פעם שיגעו במשקה. שלא יטנפו הפירות:
<h2>סעיף יח</h2>
<b>כל הדגים בחזקת טומאה</b><br> מדמנער עליהן הרשתות עם מים. וכשמתו הוכשרו. ונטמאו ממשמוש. רב"א:
<h2>סעיף יט</h2>
<b>רבי יהודה אומר חתיכת</b><br> של דג:
<h2>סעיף כ</h2>
<b>אלתות</b><br> שם מקום:
<h2>סעיף כא</h2>
<b>הרי אלו בחזקת טהרה</b><br> שאין נותנין עליהן מים שלא יפסידום:
<h2>סעיף כב</h2>
<b>כל הציר</b><br> זיעת הדגים שע"י מליחה. דאף דהוא אמק"ט. עכ"פ מדרבו מים שנותנין בו על הציר. מק"ט:
<h2>סעיף כג</h2>
<b>בחזקת טומאה</b><br> מידים שמשמשו:
<h2>סעיף כד</h2>
<b>ועל כולם עם הארץ נאמן לומר טהורים הן</b><br> ר"ל שלא הוכשרו. ונ"ל משום דאיכא חזקת טהרה למאכלין. ואיכא נמי ס"ס. ספק לא נפל עליהן מים כלל. או נפל ולא הוה ניחא ליה. וראייתי מפ"ג דתוספתא. דגם מעכו"ם נקחין. והא דנקט במתני' נאמנים. היינו אפילו הורע החזקה במקצת. דוגמת מה דאמרינן כתובות דכ"ח דנאמן לומר בתולה היא מדרוב נשים בתולות נשאות ועמ"ש אהלות פ"ה סימן כ"ב:
<h2>סעיף כה</h2>
<b>מפני שהן מפקידין אותה אצל עם הארץ</b><br> ואי לאו דנאמן היכי מפקידין. ולרב"א טעמא דעל דגה אינו נאמן קא' מפני וכו'. ור"ל שמא נפל עליו רוב מים אצל הע"ה האחר והוא לא ידע:
<h2>סעיף כו</h2>
<b>ר"א בן יעקב אומר ציר טהור</b><br> כגון ציר של ע"ה שהוא בחזקת טומאה כנ"ל. והושק למים. דנטהר ממ"נ אי רוב מים הוה הרי הועיל לו השקה. ואי רוב ציר לא כטמא כלל. דציר אמק"ט:
<h2>סעיף כז</h2>
<b>שנפל לתוכו מים כל שהן טמא</b><br> ר"ל מק"ט. דסד"א דוקא קודם השקה. הוה מחזקינן ליה בטומאה. מדלא הוה חזקת טהרה לציר זה. משא"כ השתא דוודאי טהור היה. אמק"ט מס' רוב מים. קמ"ל כיון דוודאי אוסיף מים כל שהוא. מחזקינן בע"ה דעביד לציר פלגא ופלגא. והשתא הו"ל רובא מים ומק"ט. כך נ"ל. [ודברי רב"א תמוהים דפי' מתני' דלא כמסקנא [בכורות דכ"ג ע"ב]. גם דברי רש"י שם תמוהים לפע"ד. שכתב דבהוסיף מים מעט. חוזר לטומאה ישנה. למ"ד טומאה שנתבטל חוזר וניער. ותמוה וכי הכא נתבטל מעיקרא. והרי השקה כזריעה ונטהר. ואילו הוה נמי מעיקרא. הנהו פורתא דמים דאוסיף. היה נטהר בהשקה. והשתא טומאה זו מהיכן בא. ואי"ל דכיון דמחזקינן ליה מעיקרא בפלגא ופלגא. לא הועיל לו השקה ואפ"ה בר קבולי טומאה היה. ליתא. דא"כ מה"ט לא נטהרהו מעיקרא בהשקה. אע"כ דבפלגא ופלגא ל"ג רבנן וכדמסיק. וי"ל דבפלגא ל"ג רבנן היכא דלא אוסיף]:
<h2>סעיף כח</h2>
<b>שבעה משקין הן</b><br> להכשיר. ולרמב"ם פ"ד מאוכלים. אמקט"ו רק אלו:
<h2>סעיף כט</h2>
<b>ודבש דבורים</b><br> דקרא מצריך משקה. ורק אלו נקראים בתורה בשם משקה:
<h2>סעיף ל</h2>
<b>דבש צרעים</b><br> ארבה:
<h2>סעיף לא</h2>
<b>טהור</b><br> דלא נקרא משקה בתנ"ך:
<h2>סעיף לב</h2>
<b>ומותר באכילה</b><br> אף דיש לו שם לווי. ואינו כיוצא מטמא טמא. דמבחוץ מייתי ליה:
<h2>סעיף לג</h2>
<b>מי רגלים</b><br> דוקא דאדם:
<h2>סעיף לד</h2>
<b>בין גדולים בין קטנים</b><br> בין של אדם גדול או קטן. רב"א. ור"ל דאף דשל אדם גדול מסריח טפי. אפ"ה לא דמי למי טבריה במ"ז. כך נ"ל:
<h2>סעיף לה</h2>
<b>לדעתו ושלא לדעתו</b><br> ר"ל אפילו הטיל מים שלא לדעתו:
<h2>סעיף לו</h2>
<b>ודם הקזה לשתיה</b><br> שנתכוון להשקותו לאדם ולבהמה. לאפוקי בהקיזה לרפואתה ולשפכו אח"כ:
<h2>סעיף לז</h2>
<b>מי חלב</b><br> מאלקען בל"א:
<h2>סעיף לח</h2>
<b>והמוחל</b><br> מים שחורים היוצא מזיתים. והו"ל מי פירות דאינו מכשיר לר"ש:
<h2>סעיף לט</h2>
<b>שאין המוחל יוצא מידי שמן</b><br> ר"ל שמן מעורב בו. ואי"ל דלתבטל במעוטו כפ"ד מ"י. נ"ל דבנולדו שניהן יחד לא שייך בטול. ותו דדרך לחצוחי שמן לצוף למעלה ומדנראה האיסור לעינים. א"א שיתבטל:
<h2>סעיף מ</h2>
<b>דם השרץ כבשרו</b><br> ומצטרף לבשר בכעדשה. אבל אינו מטמא בפ"ע:
<h2>סעיף מא</h2>
<b>מטמא ואינו מכשיר</b><br> דאפקיה קרא מהכשר:
<h2>סעיף מב</h2>
<b>ואין לנו כיוצא בו</b><br> שיהיה מטמא דם כבשר ובשעורו. רב"א:
<h2>סעיף מג</h2>
<b>אלו מטמאין ומכשירין</b><br> בבת א':
<h2>סעיף מד</h2>
<b>ורביעית</b><br> דם:
<h2>סעיף מה</h2>
<b>ודם הנדה</b><br> ה"ה זבה ויולדת. ה"ה דם פצעה וחלבה של כולהו:
<h2>סעיף מו</h2>
<b>ואם נפל על הדלעת גורדה</b><br> דדם אדם אסור מד"ס:
<h2>סעיף מז</h2>
<b>אלו לא מטמאין</b><br> אפילו ביוצא מטמא:
<h2>סעיף מח</h2>
<b>והליחה סרוחה</b><br> שממכה או רוק סרוח:
<h2>סעיף מט</h2>
<b>והראי</b><br> צואה. ול"ד לפ"ה סוף מ"ו. נ"ל התם צואת בהמה אינו מאוס כברכות דכ"ה ויחזקאל ד' ט"ו:
<h2>סעיף נ</h2>
<b>ומשקה בן שמונה</b><br> דם ורוק ומי רגלים מתינוק הנולד לח' חדשים. דאף שחי. הוא כאבן:
<h2>סעיף נא</h2>
<b>אע"פ שיוצאין נקיים</b><br> ע"י שלשול שגורמין. אפ"ה אמ"ט ואינו מכשיר וכ"כ דם וכו':
<h2>סעיף נב</h2>
<b>ר"א מטמא באלו</b><br> ר"ל דמכשיר ומק"ט:
<h2>סעיף נג</h2>
<b>חלב האשה מטמא לרצון</b><br> ר"ל בחולב בכוונה:
<h2>סעיף נד</h2>
<b>ושלא לרצון</b><br> בנטף מדדיה:
<h2>סעיף נה</h2>
<b>שדם מגפתה</b><br> פצעה. דהו"ל משקה כדם חללים. דמה לי קטלה כולה או פלגא:
<h2>סעיף נו</h2>
<b>טמא</b><br> וראוי להשוות משקין היוצאים ממנה:
<h2>סעיף נז</h2>
<b>יטמא חלב הבהמה שלא לרצון שדם מגפתה טהור</b><br> דאינו דם חללים:
<h2>סעיף נח</h2>
<b>אמר להם מחמיר אני בחלב מבדם</b><br> ואין ללמוד קולא בחלב מדם מגפתה של בהמה:
<h2>סעיף נט</h2>
<b>שהמשקים היוצאין מהן</b><br> מענבים וזיתים שבהן:
<h2>סעיף ס</h2>
<b>לרצון</b><br> אפילו רק לרפואה:
<h2>סעיף סא</h2>
<b>ושלא</b><br> ואפ"ה שלא לרצון וכו':
<h2>סעיף סב</h2>
<b>טהורים</b><br> כספ"ה וכ"כ בחלב בהמה הול"ל אף דלרפואה טמא. שלא לרצון טהור:
