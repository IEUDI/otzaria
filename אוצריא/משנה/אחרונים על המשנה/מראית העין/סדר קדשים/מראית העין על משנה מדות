<h1>מראית העין על משנה מדות</h1>
חיים דוד אזולאי
<h1>פרק א</h1>
<h2>משנה א</h2>
<b>מקומות הכהנים שומרים.</b> ר"ת שם מה"ש מע"ב שמות גימטריא אל שדי ועליו רמז יעקב אבינו ע"ה ואל שדי יתן לכם רחמים כן כתב בסוף ספר שרשי השמות לרבני המערב בפירוש ע"ב שמות. ועוד כתוב שם רזין עילאין. וס"ת מקומות הכהנים שומרים גימטריא ת"פ כמנין פ' לבטלה ועוד אפשר בשלשה מקומות הכהנים שומרים ס"ת ה' ת"פ. ה' נגד ה' אותיות של שם לילית גימטריא ת"פ לבטלה. וזה רמז ותקח מרים הנביאה את התף בידה ה' ת"פ גימטריא שם הנזכר וה' אותיותיו ובכח קדושתה של מרים ונבואתה שלטה בה והכניעה ומעתה ותצאן כל הנשים וליכא הרהור וזהו ותען להם במ"ם לאנשים. א"נ אפשר בפ' את הת"פ ובמשנתנו ס"ת בשלשה מקומות הכהנים שמרים כי ה' רומז לשכינה והיא מבטלת פ' גימטריא ת"פ:
<h1>פרק ב</h1>
<h2>משנה ב</h2>
<b>כל הנכנסין להר הבית נכנסין דרך ימין.</b> כמ"ש כל פינות שאתה פונה יהיו לצד ימין. כי צד ימין רומז לחסד. וצריך האדם לבטוח בחסדו יתברך תמיד וגם ישתדל לגמול חסד כי זה כל האדם והמרחם על חבירו מרחמין עליו. וז"ש רחם ארחמנו נאם ה' רמז אם יש בו מדת רחם הוי כאלו קיים רמ"ח מצות עשה כמספר רח"ם ואז ארחמנו נאם ה'. ומלבד הפשט זה רמזו כל פינות יהיו לצד ימין כי תמיד ישתדל לעשות חסד וצדקותיו לעם ה' ובריותיו ועל פי מדותיו משמים ישלח ברכותיו וינצל מכל צרותיו והיו תוצאותיו והחיים והשלום ברבבותיו:
<h1>פרק ד</h1>
<h2>משנה ז</h2>
<b>ההיכל צר מאחריו ורחב מלפניו וכו' קרית חנה דוד.</b> אפשר דרומז לשכינה כי היכל בגימטריא אדני. וכל ישענו שיהיו פב"פ ליחוד והיא נקראת קרית חנה ור"ת קרית חנה דוד גימטריא אלהים הוי"ה יחוד קב"ה ושכינתיה ודוד הע"ה אחוז בה גם צר עם הכולל גימטריא ארץ שנקרא מלכות גם חנ"ה גימטריא ס"ג הרומז לאימא:
<h1>פרק ה</h1>
<h2>משנה ד</h2>
<b>וברוך הוא שבחר באהרן ובניו וכו'.</b> כי הוא במדת חסד וכתיב עולם חסד יבנה ומדת אהרן אוהב שלום ורודף שלום כי כל כונתו ליחד יחוד שלם נור"א גימטריא אהרן עם הכולל וקשר עליון עד הכתר כי אהרן גימטריא נזר עם הכולל והנה שלום גימטריא ו' ש"ע להשפיע שפע רב המקום ברחמיו יחננו ויברכנו לעשות נחת רוח לפניו תמיד בארח <b>חיים<b>:</b></b>
