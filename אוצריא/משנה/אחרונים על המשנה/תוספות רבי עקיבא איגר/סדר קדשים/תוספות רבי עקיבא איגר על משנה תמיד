<h1>תוספות רבי עקיבא איגר על משנה תמיד</h1>
עֲקִיבָא  אֵיגֶר
<h1>פרק א</h1>
<h2>משנה א</h2>
[אות א] <b>תוי"ט ד"ה בבית הניצוץ. לא שמעתי בו טעם. </b>והראב"ד כתב בשם התוס' דעל שם האור נקראת ניצוץ שהיה עשוי כמין אכסדרא כדאיתא במתני' (פ"א מ"ה) דמסכת מדות:
[אות ב] <b>תוי"ט ד"ה והרובין. כגון פחותים מי"ג. </b>ובבאר שבע השיג לנכון דהא מבואר בחולין (דף כ"ד ע"ב) דדוקא בדיעבד עבודתו כשרה משהביא ב' שערות. אבל לכתחלה לא עד שהוא בן עשרים:
[אות ג] <b>במשנה ובית כסא של כבוד. </b>כתב בב"ש די"ל דמש"ה היה שם בה"כ כדי שיטיל מים קודם טבילה מטעמא דתנן (בפ"ח מ"ד) דמקואות דבע"ק שטבל ולא הטיל מים כשיטיל מים טמא. ע"ש:
<h2>משנה ג</h2>
[אות ד] <b>במשנה לעשות חביתים. </b>בירוש' (ספ"ק דר"ה) פסיק דאפי' בשבת דמחללים שבת בלילה לדבר שהוא צורך היום:
<h1>פרק ב</h1>
<h2>משנה ג</h2>
[אות ה] <b>תוי"ט ד"ה החלו מעלים. וז"ל בבוקר עורכים עצים. </b>בספ"ב דיומא מבואר דסידור מערכה כשר בלילה. ובתוספות שם ד"ה איכא דאמרי כתבו דזמנו רק בלילה אבל סידור ב' גזרי עצים זמנו ביום:
<h1>פרק ג</h1>
<h2>משנה ז</h2>
[אות ו] <b>תוי"ט ד"ה לא היה שוחט. מצאתי כתוב. </b>וכן כתב להדיא בתוספת יומא  (דף כט ע"א).  
