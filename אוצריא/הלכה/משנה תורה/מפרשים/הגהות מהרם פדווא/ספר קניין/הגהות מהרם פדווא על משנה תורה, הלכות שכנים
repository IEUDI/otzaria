# הגהות מהר"ם פדווא על משנה תורה, הלכות שכנים
מהר"ם פדובה
## פרק ו
### הלכה יא
 <strong>אחד מבני מבוי</strong> . צ"ע למה פרט אלו שהם רופא אומן גרדי כו' הלא לעיל אמר שלא להושיב ביניהן כו' ולא אחד מבעלי אומניות כו' משמע שלכל אומנות מעכבין, ואם הבבא דלעיל היתה בשיש כבר במבוי אחר מאותה האומנות הוה אתי שפיר, אמנם לשון רבינו משמע שגם שם מיירי כשאין כבר ביניהן אותה אומנות כמו שמפרש במ"מ:
## פרק ט
### הלכה ב
 <strong>במ"מ </strong> ופירשו בגמרא שופכין. לפי סוגית התלמוד לא נאמר חלוק זה של שופכין אלא לתרץ רבה בר בר חנה אבל אחר דאתותב רבה בר בר חנה אין אנו צריכין לתירוץ זה. ואפשר דרבינו סובר מאחר דמתני' סתמא קתני ולא מחלק בין כותל לבנים לכותל אבנים כמו הברייתא א"כ בכל כותל מיירי דצריך ג' טפחים והיינו משום שופכין. אכן רב אלפס הביא המשנה והברייתא כצורתה ולא הזכיר חלוק זה של התלמוד של שופכים נראה דסובר שלפי המסקנא לא קאי והמשנה מיירי בשל לבנים ומאי דסתם במשנה מפרש בברייתא:
### הלכה ט
 <strong>אלא כמין ג"ם</strong> . בגמרא שלנו לא נמצא תירוץ זה רק שמוסיף רבא על המשנה לומר ונפל ע"ש:
