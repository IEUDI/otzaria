# בן אריה על משנה תורה, הלכות תפילין ומזוזה וספר תורה
זאב בן אריה
## פרק ג
### הלכה ב
 <b>בכ"מ. </b> כגון בין כניסת. נ"ב צ"ל בית כניסת:
### הלכה יב
 <b>בכ"מ. </b> רחבה כאורך השערה כ"כ הרי"ף ז"ל. נ"ב וכ"ה בתנחומא סוף פרשה בא ובבה"ג ה' תפילין:
### הלכה יד
 <b>בכ"מ. </b> ומ"ש ולא יהי' אחורי הרצועה כו'. (ולא כתב מקור לזה). נ"ב למד זה מהא דתני [מנחות שם ל"ה א'] תפילין אין קושרין אותן אלא במינן בין ירוקין כו' ומפרש דבמינן קאי נמי על הצבע כעין הקציצה וכמו שפירשו רש"י והרמב"ם הא דתני' (שם מ"א ב') טלית אין פוטר בה אלא מינה דקאי על מין צבע הטלית. ומזה נלמד ג"כ דצבע הקציצה כשר בכ"ע:<br><b> ומ"ש </b> ונוי הוא לתפילין שיהי' כולן שחורות כו'. נראה שלמד מהא דאמרינן ונוייהן לבר ומפרש כפרש"י בלשון אחר דקאי על הרצועות על צד השחור וקרי להו נוייהן משום דנוי הוא לתפילין שיהיו כולן שחורות (דאי משום הרצועות עצמן הא לאו משום נוי בעלמא הוא אלא הלכה למ"מ):
## פרק ד
### הלכה ו
 <b>כ"מ. </b> דמפסיק לענות קדיש וקדושה כו'. נ"ב ע' תנחומא ס"פ בא:
### הלכה טו
 <b>בכ"מ. </b> התפילין צריכין גוף נקי כו'. דבפרק ר"א דמילה שם ק"ל גרסינן א"ר ינאי כו' מ"ט שלא יפיח בהן כו' וכיון דמסתמא דתלמודא כו'. נ"ב לפנינו איתא שם מ"ט אמר אביי שלא יפיח כו':
### הלכה כג
 <b>כסף </b> משנה. ולא ילבש אדם תפילין עד שיכסה כו'. (ולא כתב מקור לזה). נ"ב ירושלמי פ' הי' קורא ר' יוחנן בקייטא כו' ולא אסור משום ערוה כו' ע"ש:
## פרק ה
### הלכה ה
 <b>כ"מ. </b> על הארץ בריש שיטה אחרונה ומאי נינהו שמע כו'. נ"ב צ"ל ומאי נינהו ריש שיטה שמע כו' [וכ"ה ברי"ף]:
## פרק ו
### הלכה ב
 <b>כ"מ. </b> סוף הל'. לא חזי לדירה. נ"ב ע' טו"ז או"ח סי' תרל"ד ס"ק ב'. וע' עירובין פ"ח ב' [וע' יו"ד סי' רפ"ו סי"ג]:
### הלכה ו
 <b>ובתי כנסיות ובתי מדרשות כו' שהן קודש.</b> נ"ב כ"ה בשאילתות פ' עקב סי' קמ"ה. ובבה"ג ה' מזוזה ומפקי לה מקרא דוהשימותי את מקדשיכם וע"ש בשאילת שלום:
### הלכה ט
 <b>כ"מ </b> סד"ה סוכת. אך מ"ש ובית שבספינה. נ"ב ע' ב"ח [יו"ד] סי' רפ"ו וע' ירושלמי [פ"ד] דמגילה [בסוף המסכת]:
### הלכה יג
 <b>כ"מ. </b> אמרו חכמים כו'. (ולא כתב מקור לזה). נ"ב מנחות מ"ג ב':
## פרק ז
### הלכה ב
 <b>בכ"מ </b> סוף הדיבור. צ"ע מנ"ל. נ"ב כ"ה בירושלמי [סנהדרין פ"ב ה"ו] וכ"כ הכ"מ בפ"ג מה' מלכים וע"ש בלח"מ [וע' תוספתא סנהדרין פ"ד]:
### הלכה ז
 <b>בכ"מ. </b> הרי"ף בפ' הקומץ דף למד ע"א. תיבת הרי"ף מוקף:
### הלכה יד
 <b>כ"מ. </b> אלא ודאי דמותר. נ"ב [ומעשה דר' חייא יוכיח כתובות ק"ג ב' וב"מ פ"ה ב']:
## פרק ט
### הלכה ט
 <b>רוחב הגודל האמור כו' הוא אצבע הבינוני כו'. </b> נ"ב צ"ל אצבע האמור כו' הוא רוחב הגודל הבינוני כו':
### הלכה יג
 <b>בכ"מ. </b> שאם תפרה בחוטי פשתן פסולה. נ"ב וע"ע שם [מגילה] ח' ע"ב סתם משנה כמ"ד פסול [לפי מה שמפרש לה בגמ' שם ע"ש פירש"י]:
## פרק י
### הלכה ה
 <b>בכ"מ. </b> כתב הר' מנוח אבל תפילין כו'. נ"ב כ"ה בגמרא שם [שבת דף ס"ב ע"א]:
