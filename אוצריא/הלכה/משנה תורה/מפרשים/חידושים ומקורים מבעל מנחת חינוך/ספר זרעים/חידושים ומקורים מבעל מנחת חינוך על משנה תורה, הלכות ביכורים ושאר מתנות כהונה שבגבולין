# חידושים ומקורים מבעל מנחת חינוך על משנה תורה, הלכות ביכורים ושאר מתנות כהונה שבגבולין
יוסף בן משה באב"ד
## פרק א
### הלכה י
 <strong>והבכור מקריבין חלבו ודמו.</strong> נ"ב נראה מדברי רבינו דבכור אין ניתן לאנשי משמר. ועיין מ"ש על הגליון פ"א מהלכות בכורות. ועיין במהרי"ט אלגאזי בהלכות בכורות על הרמב"ן ז"ל:
## פרק ב
### הלכה א
 <strong>בכ"מ, </strong> אלא מדאורייתא אבל מדרבנן. נ"ב מדרבנן אבל מדאורייתא מודה דפטור כצ"ל:
### הלכה ו
 <strong>אלא יניחם שם עד שתבוא עצרת.</strong> נ"ב מדברי רבינו נראה שביו"ט של עצרת מביאין ג"כ בכורים. וכן משמע בתוס' בכורות פ' עד כמה. וכעת ראיתי ברי"ט אלגאזי שמביא בשם תוס' חיצונים שאינו מביא בכורים ביו"ט כי צריך קרבן ואינו דוחה יו"ט ע"ש:<br><strong> בא"ד </strong>
<strong> שהבכורים שבכרו אחר חנוכה.</strong>
<strong> נ"ב שיטת רבינו והראב"ד עיין בס' טורי אבן במס' מגילה דף כ' ד"ה וידוי מעשר ע"ש באריכות:</strong>
## פרק ג
### הלכה י
 <strong>מצות עשה להתודות במקדש.</strong> נ"ב אם מקרא בכורים או הבאת בכורים הוא דוקא ביום או אף בלילה עיין בס' טורי אבן מגילה ד' ע"ב ד"ה וידוי מעשר פלפול ארוך ע"ש:
### הלכה יב
 <strong>והכהן מניח ידו תחתיו ומניף וקורא.</strong> נ"ב רבינו השמיט דמקרא בכורים צריך להיות בקול רם. והוא ברייתא ערוכה בסוטה דף ל"ב ע"ב וגבי נשיאת כפים מביא רבינו דין זה דצריך להיות בקו"ר והוא ג"כ בגמ' שם וכאן השמיטו וצל"ע בגמ' שם:
## פרק ד
### הלכה ג
 <strong>בכ"מ, </strong> כלומר אע"פ שאברהם אב לכל העולם. נ"ב דברי הכ"מ תמוהים דאדרבא מפני זה לא היה לגר לקרות ומ"מ פסק רבינו דקורא. עיין משל"מ וכבר עמד ע"ז בתשו' שאגת אריה סי' מ"ט. ועי' שם שפירש פירוש יפה בדברי רבינו ע"ש:
### הלכה ט
 <strong>ואלו השניים אין חייבים עליהם.</strong> נ"ב רבינו פוסק כסתם מתני'. ועיין ברא"ש וברע"ב שפסקו דלית הלכתא כמתני' אלא שחייבים עליהם חומש. ועיין ר"ש שמביא בשם הירושלמי דמתני' יחידאה היא ע"ש:
