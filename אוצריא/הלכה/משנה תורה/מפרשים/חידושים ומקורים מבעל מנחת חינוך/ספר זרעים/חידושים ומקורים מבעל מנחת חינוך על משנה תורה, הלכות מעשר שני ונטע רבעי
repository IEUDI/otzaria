<h1>חידושים ומקורים מבעל מנחת חינוך על משנה תורה, הלכות מעשר שני ונטע רבעי</h1>
יוסף בן משה באב"ד
<h1>פרק ט</h1>
<h2>הלכה ב</h2>
<b>בכ"מ </b> בסופו, כשהגיע לכפול הלבן מברכין עליו בורא פרי האדמה. נ"ב בורא פרי העץ כצ"ל:
<h2>הלכה י</h2>
<b>בט"ו באב.</b> נ"ב נראה דעת רבינו דבעינן מ"ד ימים מעל"ע ולא אמרינן אפי' חד מקצת היום ככולו דלא כסוגיא בפ' מקום שנהגו:
<h1>פרק יא</h1>
<h2>הלכה יז</h2>
<b>אבל לא גרים.</b> נ"ב מדברי רבינו נראה דאף מי שאין לו קרקע מתודה מדלא מנה דין זה בכלל דאין מתודין וכן הוא דעת רש"י בפ' לא יחפור דף כ"ז ע"א ד"ה ובוידוי. ועיין תוס' שם שדעתם שאין מתודה ומביאים מהירושלמי דמי שאין לו קרקע אינו מתודה ועיין תוס' קדושין דף כ"ו נראה שסותרים את דבריהם. ועיין בתוס' יו"ט במס' פאה שעמד בסתירת דברי התוס' עיי"ש:
