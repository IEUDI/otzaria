<h1>חידושים ומקורים מבעל מנחת חינוך על משנה תורה, הלכות איסורי ביאה</h1>
יוסף בן משה באב"ד
<h1>פרק א</h1>
<h2>הלכה יז</h2>
<b>וכן קטנה בת ג' שנים ויום אחד שהביאה בהמה וחיה עליה.</b> נ"ב ודברי רבינו בחונים כזהב לא הזכיר כאן עוף כמו למעלה עיין בזבחים דף פ"ה ע"ב דלא שייך עוף רובע את אשה. וע"ש דשם ג"כ מוכח דזכר הרובע את העוף ג"כ חייב ע"ש:
<h1>פרק יד</h1>
<h2>הלכה יח</h2>
<b>על הזכור ובהמה יהרגו.</b> נ"ב אני מסתפק לדעת רבינו אם הבהמה נהרגת כי בב"נ פוסק בה' מלכים שאין הבהמה נהרגת וזה לכלל ישראל לא בא ומן הסברא נראה דגם הבהמה נהרגת ודוק:
<h1>פרק יט</h1>
<h2>הלכה ח</h2>
<b>במל"מ, </b> וכמ"ש רבינו בפ"כ. נ"ב פ"ג מבואר דאם נתקדשה למיאון אין נאסרת לכהן ובפ"ב מה' סוטה:
<h1>פרק כא</h1>
<h2>הלכה כז</h2>
<b>[בשם </b> מו"ח הגאון מ' פייבל טוביש שליט"א אבד"ק יאסי]. <b> וגרושה שבאה עם המגרש לדין מנדין אותן או מכין אותן מ"מ.</b> נ"ב עיין בהה"מ דכ' ורבינו כתב מנדין או מכין לפי שלא נפסקה הלכה כאחד מהם. אולם לפלא בעיני על רבינו מדוע כשמנה בפ"ו מה' ת"ת כ"ד דברים שמנדין וא' מהם גרושה שבאה לדין דמנדין דוקא ולא כתב או מכין ע"ש וצ"ע. [ע"כ בשם מו"ח הגאון שליט"א]:
