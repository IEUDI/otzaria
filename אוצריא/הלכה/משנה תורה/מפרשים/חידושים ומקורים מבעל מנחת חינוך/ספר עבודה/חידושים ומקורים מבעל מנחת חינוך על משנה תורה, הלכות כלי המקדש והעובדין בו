# חידושים ומקורים מבעל מנחת חינוך על משנה תורה, הלכות כלי המקדש והעובדין בו
יוסף בן משה באב"ד
## פרק א
### הלכה יד
 <strong>במל"מ </strong> והנה מדבריהם יש ללמוד. נ"ב וכן נראה מדברי הרע"ב סוף פ"ט בזבחים ע"ש:
## פרק ב
### הלכה ג
 <strong>במל"מ </strong> והרב בעל שער אפרים. נ"ב דברי השע"א מבואר בתוס' ישנים ביומא דף ל"ב דאינו חייב מיתה רק אם לא נתן כלל אבל אם נתן מעלה עשן שאינו מתמר כמקל כשר ע"ש:
### הלכה יא
 <strong>מזבח הזהב.</strong> נ"ב עיין מנחות דף נ' ברייתא מתו"כ שאין היחיד מתנדב קטורת להקריב על מזבח החיצון ונשיאים שהקריבו הוראת שעה היה. וצ"ע שלא הביאו רבינו:
### הלכה יב
 <strong>בעת שמוליכין את הארון.</strong> נ"ב איני יודע מאי טעמא דוקא הארון הא בקרא מבואר דכל משא בני קהת היה על הכתף והיה עוד שאר כלים. ולע"ע צ"ע:
## פרק ד
### הלכה ב
 <strong>וצריך כ"א לנהוג בהן כבוד.</strong> נ"ב מפסוק שהביאו רבינו לא מוכח אם מחוייב ג"כ לנהוג כבוד בכהן בעל מום שאינו ראוי לעבודה אבל בסה"מ של רבינו מ"ע ל"ב מביא בשם הספרי דאף בע"מ מחוייבים לכבדן מקרא דוהיה קודש מרבינן אף בע"מ וצ"ע שהשמיט רבינו כאן:
## פרק ה
### הלכה ז
 <strong>ויהיה ביתו בירושלים.</strong> נ"ב דבר זה אינו מעכב כנראה מדברי רבינו ודין זה מדינא כך נראה. אך לא ידעתי מקום מוצא הדין מש"ס. גם הכ"מ לא הראה מקומו. ונראה דידוע דכל הקרבנות אף עצים צריך לינה וא"כ כל כ"ג בכל יום היה מקריב מנחת חביתין א"כ היה צריך ללון בכל יום בירושלים עיין מס' ר"ה ע"כ צריך לדור בירושלים. כך שמעתי מתלמידי החריף מ' חיים משה ג"ב ודפח"ח:
### הלכה יד
 <strong>וכך היו מושיטין לו.</strong> נ"ב בתורת כהנים פרשה י"ד פי"ז היו"ד דריש והקטירו שלא יערב חלבים בחלבים והקטירם כולם כאחת ע"ש בק"א דדוקא באיברי עולה היה יכול להקטיר כל חלק לבדו ואפשר ה"ה שאר קרבנות. אבל אימורי שלמים צריך להקטיר כולן כאחת בלי הפסק וכן הוא עוד פרק עשרים ה"ד יעיי"ש. וצ"ע מדוע לא הביאו רבינו:
## פרק ח
### הלכה יג
 <strong>ותכלת האמורה בכ"מ.</strong> נ"ב עיין משל"מ. ועיין במנחות דף מ"ב ע"ב מבואר שם דגם טעימה פוסלת כאן כמו בציצית ושאר דינים. וצריך לומר שסמך על מה שביאר בהל' ציצית:
