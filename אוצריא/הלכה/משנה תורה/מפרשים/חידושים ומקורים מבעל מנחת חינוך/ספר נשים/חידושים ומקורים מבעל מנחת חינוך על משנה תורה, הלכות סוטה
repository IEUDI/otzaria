# חידושים ומקורים מבעל מנחת חינוך על משנה תורה, הלכות סוטה
יוסף בן משה באב"ד
## פרק ב
### הלכה א
 <strong>במל"מ, </strong> ואני תמה. נ"ב עיין בתוס' יבמות דף ל"ח ע"ב ד"ה ארוסה וצע"ג על המל"מ שלא הביא כלל דברי התוס' הנ"ל ועיין בהפלאה סי' קט"ו עיי"ש:
## פרק ג
### הלכה טו
 <strong>ואח"כ מגיש המנחה.</strong> נ"ב לשון הספרי ולקח הכהן מיד האשה ולא מיד שלוחה. ולא ידעתי למה השמיטו רבינו:
## פרק ד
### הלכה ט
 <strong>או כהן קטן פסולה.</strong> נ"ב הכ"מ לא הראה מאין יצא לרבינו דקטן אינו כותב ואפשר לומר דקטן לאו בר כוונה לשמה אך בגדול עע"ג עיין לעיל בה' גירושין גבי גט ע"ש. גם לפ"ז גם המחיקה פסול בכהן קטן ולא כתב רבינו. גם אני מסתפק אם כאן הוי סתמא לשמה עיין זבחים דף ב' ועירובין דף י"ג ע"א תוס' ד"ה אבל ע"ש. מיהו מ"ש רבינו דבעינן רק כהן מבואר הוא במדרש רבה פ"ט ובספרי פ' נשא שם דדייק מוכתב דבעינן דוקא כהן וישראל פסול ע"ש:
### הלכה יב
 <strong>בכ"מ, </strong> ואיני יודע למה השמיטו רבינו. נ"ב רבינו כתב דין זה להדיא הלכה ז' בפרק זה:
