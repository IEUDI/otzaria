# בני בנימין על משנה תורה, הלכות קידוש החודש
אליהו דוד רבינוביץ' תאומים
## פרק א
### הלכה א
 <strong>כך </strong>
<strong> אמרו חכמים הראה לו הקב"ה. </strong> מנחות כ"ט א' ובמדרשים בכ"מ:
### הלכה ב
 <strong>ונאמר </strong>
<strong> לחדשי השנה חדשים א"מ. </strong> מגילה ה' א'. וע"ש ברש"י:
### הלכה ה
 <strong>אלא </strong>
<strong> לב"ד הדבר מסור. </strong> ע"י לח"מ וע' ביצה ה' ב':
### הלכה ח
 <strong>אין </strong>
<strong> מחשבין. </strong> ברכות ס"ג ב' סנהדרין י"א ב' וירושלמי פ"ו דנדרים ה"י דסנהדרין ה"ב: ואם עברו וקבעו לא עבד כלום. ע"ש בברכות ובירושלמי שו"ש:
## פרק ב
### הלכה א
 <strong>וכל </strong>
<strong> הפסול לעדות מד"ס. </strong> כמש"כ במשחק בקוביא:
### הלכה ב
 <strong>דין </strong>
<strong> תורה שאין מדקדקין בעה"ח. </strong> ירושלמי ר"ה פ"ג:
### הלכה ח
 <strong>ואח"כ </strong>
<strong> כו'. </strong> עי' סנהדרין מ"א ע"ב. ובנידה ל"ח ע"א שופרא כו' פרש"י דהיו תוקעים בשופר להודיע מתי הוא ר"ח. וחידוש של"נ כאן ועי' גיטין ס' ב' פי' אחר בשיפורא:
### הלכה י
 <strong>בין </strong>
<strong> אנוסים. </strong> עי' הגה"מ. ולכאורה ה"צ לפרש דהכוונה אנוסים כמ"ש בגמ' כ' א' מאיימין על העדים:
## פרק ג
### הלכה ז
 <strong>ואין </strong>
<strong> עולין לסעודה זו פחות מעשרה. </strong> ירושלמי מגילה פ"ד ה"ד. אין קה"ח פחות מעשרה:
 <strong>וזו </strong>
<strong> היא סעודת מצוה של עה"ח האמורה בכ"מ. </strong> ירושלמי מגילה פ"א ה"ו. ופ"ח דסנהדרין ה"ב. ובבבלי שם ע"א ב':
### הלכה יז
 <strong>ואם </strong>
<strong> הוצרכו ב"ד. </strong> עי' מה"פ על הירושלמי מגילה פ"א ה"ב:
### הלכה יח
 <strong>יראה </strong>
<strong> לי. </strong> עמש"כ בחיבורי תשובה מיראה על כל "יראה לי" שבדברי רבינו בחיבורו זה מש"ש בס"ד:
### הלכה יט
 <strong>הרי </strong>
<strong> אלו מאיימין עד שלא תתקיים ההזמה ויתקדש החודש בזמנו. </strong> מכלל הן א"ש לאו. שאם נתקיימה כבר ההזמה שוב אין מקדשין. וז"ש בפ"ב ה"ב דאין מדקדקין ב"ק בעה"ח וה"ז מקודש. מיירי כשכבר נתקדש החודש. וע"ש בלח"מ בסוף ה"א בפרקין שנתקשה בזה בחנם בממכ"ת:
## פרק ד
### הלכה א
 <strong>ומ"מ </strong>
<strong> מוסיפין שנאמר שמור כו'. </strong> ירושלמי שקלים פ"א ה"ב ועי' תוס' סנהדרין י"ב א' וצע"ק:
### הלכה ה
 <strong>מפני </strong>
<strong> גליות ישראל שנעקרו ממקום. </strong> לא זכר רבינו לעשות פסחיהם כמש"ש רש"י ז"ל ח' ב' במקומו ונראה עפמ"ש כאאמו"ר הגז"ל ליישב בזה מה שהשמיט רבינו הא דר"א בפסחים ח' ב' דמי שא"ל קרקע א"ע לרגל. וא"כ תקשה מברייתא זו ולזה הוסיף רש"י לעשות פסחיהם דנהי דפטורים מראיה מ"מ בפסח חייבים. אבל רבינו י"ל דס"ל כתוס' פסחים ג' ב' דמי שפטור מראיה פטור מפסח. א"כ שפיר השמיט הך דר' אמי שהיא נגד ברייתא זו עכ"ד פי צדיק יהגה חכמה. ואני בחיבורי הארכתי בס"ד בענין זה וקנה מקומו בה' חגיגה איה"ש:
### הלכה ט
 <strong>כיצד </strong>
<strong> יאמר ראש ב"ד הגדול לפו"פ מסנהדרין היו מזומנים כו'. </strong> ק"ק לפ"ז מעובדא דשמואל הקטן ע"ש י"א א' דא"כ לא הי' שואל מי הוא שעלה שלא ברשות ע"ש וצ"ל שמתחילה הוא מצוה רק לשלשה. ועל השנים ויותר שמוסיפין זה אינו אלא בידיעת הנשיא בפרט וע"ש בירושלמי:
### הלכה י
 <strong>וצריך </strong>
<strong> שיהא [ראש] ב"ד הגדול מכלל ז'. </strong> נראה טעם הדבר שלא יהא ב"ד שקול ובלא דעתו אינם כלום כמש"ל:
 <strong>ובעה"ש </strong>
<strong> מתחילין מן הצד כו'. </strong> ירושלמי ר"ה פ"ב ה"ה וסנהד' פ"ה ה"ב:
### הלכה יא
 <strong>מלך </strong>
<strong> מפני חיילותיו ומלחמותיו כו' או שלא לעבר. </strong> הגר"י ברלין ז"ל תמה בהגהותיו מאיזה טעם ירצה המלך שלא לעבר ע"ש ברש"י סנהדרין י"ח ב' ואולם נ"ל דהדבר נכון מאוד כשנבין מה שרבינו נ"ל הוסיף לכתוב חיילותיו "ומלחמותיו" ולד' רש"י מה ענין מלחמות לזה. אבל הדבר מתבאר עפמש"כ בתורה כי יקח אשה חדשה כו' נקי יהי' לביתו שנה אחת ושימח את אשתו ולפ"ז ירצה שפיר המלך שלא לעבר השנה כשיצרך למלחמה לחלוץ אנשים לצבא והרי החתן שנה הראשונה לא יעבור עליו לכל דבר. א"כ יפסיד המלך חודש שלם בכל רבבות חיילותיו אם ימצאו ביניהם. מי אשר נשא אשה חדשה. לז"כ רבינו חיילותיו ומלחמותיו ר"ל לעבר מפני חיילותיו ושלא לעבר מפני מלחמותיו וז"ב. כאממו"ר הגז"ל בגליון וטהורים אמרי נועם. ולפי דרכינו למדנו דכוונה זו מתחשבת עם העיבור י"ג חודש. וידועים ביה ספיקת הפוס' בכ"מ בזה ומצוה זו נוהגת גם בזה"ז כמש"כ במק"א בס"ד. ראיה נפלא לזה ממ"ק ט' ב' ולא כאחרים שכ' דבזה"ז אינה כלל. אך זהו רק הנהוג בדיני ישראל ולא בדבר השייך לחוקי המדינה בזה הלכה רווחת בישראל דינא דמלכותא דינא ואסור לזוז זיז כ"ש ח"ו מה שהוא נגד חוקי הממשלה יר"ה כנודע:
### הלכה יב
 <strong>מש"כ </strong> המפרש שהוקש קה"ח לעה"ש לא נמצא בשו"מ ד"ז וכמדומני דס' ש"ש על השאילתות כבר עמד בזה:
### הלכה יג
 <strong>יש </strong>
<strong> לב"ד לחשוב ולקבוע. </strong> מהא דר"ע שעיבר ג' שנים זא"ז עי' סנהדרין י"ב א' ועש"ה בירושלמי ופ"ו דנדרים:
### הלכה יד
 <strong>ואם </strong>
<strong> עברוה ביום ל' כו'. </strong> ע"ש בגמ' דאיכא מ"ד דאין מקדשין:
### הלכה טו
 <strong>עי' </strong> השגת הראב"ד ובש"ק שקלים פ"א ה"ב ובנדרים פ"ט ה"ח ומש"כ בתשובה מיראה בס"ד:
## פרק ה
### הלכה ז
 <strong>יו"ט </strong>
<strong> של ר"ה. </strong> בירושלמי בפ"ג מערובין א' דכבר היתה זאת תקנת הנביאים דר"ה ב' יו"ט הם וע' בנין אריאל ובצל"ח ברכות רפ"ד אם בכל ר"ח היתה התקנה כן. ובט"א על ר"ה נמצא סתירה בדברי עצמו עי' חי' רע"א א"ח ס"ס ק"ח:
## פרק ח
### הלכה א
 <strong>מפי </strong>
<strong> השמועה למדו ימים אתה כו'. </strong> מגילה ה' א' וע"ש בפרש"י ובס' ט"א:
