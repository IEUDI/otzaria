# השגות הראב"ד על משנה תורה, הלכות בכורות
ראב"ד
## פרק א
### הלכה ה
 <strong> מצות בכור בהמה טהורה וכו' עד אלא הרי הוא כחולין.</strong> א''א טעות היא זו ואפי' לר''ע דאית ליה האי סברא לא אמר אלא ליקרב אבל קדושת בכור יש בו ואינו נגזז ונעבד ואינו נאכל אלא במומו: 
## פרק ג
### הלכה ו
 <strong> מי שאינו מומחה וכו' עד מפני שקנסו את בעל הבהמה.</strong> א''א אין כאן קנס אלא לפי שאינו רשאי לגדלו בא''י והוה לכהן צער גידולו להוציאו לחורשים לפיכך לא יחשב לו כל דמיו אלא רביע ובגסה מחצה מפני שהרויח המזונות שהיה מוציא עליו: 
### הלכה יג
 <strong> גיזת בכור אפילו בעל מום.</strong> א''א אמת כך בגמרא דבכורות בעינן שער בכור בעל מום שנשר וקשיא לן בטווי וארוג בעינן מלא הסיט בגיזה לא כ''ש. ונ''ל דמשום קנסא קאמר ור''י קתני ליה ומשום דשהייה כדאיתא התם א''נ דוקא גיזה דעבד איסורא ומן הקדשים אוסר בכל שהוא בקדשים שיש להם מתירין שיש להם פדיון: 
## פרק ד
### הלכה יג
 <strong> שיצאה מליאה ובאתה ריקנית כו' עד שיעגילו.</strong> א''א דגרסינן בבכורות שמעתי שתי פיקות אחת של שתי ואחת של ערב של אשה בשל שתי ושל בהמה בשל ערב ועיקרא דמילתא על האי מתניתין דאהלות אין לנפלים פתיחת הקבר עד שיעגילו ראש כפיקה: 
## פרק ה
### הלכה ט
 <strong> הלוקח בהמה וכו' עד לפי שאינו רשאי.</strong> א''א בגמרא מפרש משום דלאכלה אמר רחמנא ולא לשריפה וקא בעי לאקטורי אימורין: 
