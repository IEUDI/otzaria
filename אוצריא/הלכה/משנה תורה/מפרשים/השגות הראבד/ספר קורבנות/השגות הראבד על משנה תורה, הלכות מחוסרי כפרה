<h1>השגות הראב"ד על משנה תורה, הלכות מחוסרי כפרה</h1>
ראב"ד
<h1>פרק א</h1>
<h2>הלכה ה</h2>
<b> ואם הביאה קרבנה בתוך מלאת וכו' עד בתוך מלאת של ולד.</b> א"א זה תימה גדול אם שלחה קרבנותיה תוך מלאת למה לא יצאה ומאי שנא מחטאת חלב ודם שהטמא משלח אותה ומקריבין לה: 
<h2>הלכה י</h2>
<b> היו עליה חמש לידות ודאות וכו'.</b> א"א הא דלאו כהלכתא שהרי משנה אחרונה אמרו אין השאר עליה חובה ואולי יש הפרש בין משהה קרבנותיה מזידה למשהה אנוסה: 
<h1>פרק ב</h1>
<h2>הלכה ד</h2>
<b> עכו"ם שראה קרי ואחר כך נתגייר וכו'.</b> א"א מפרש בתוספתא אימתי בזמן שנתגייר כשהוא מהול אבל מל ואחר כך ראה תולין לו כל זמן שמצטער: 
<h1>פרק ד</h1>
<h2>הלכה ב</h2>
<b> ואחר כך מביא את האשם.</b> א"א אין כאן אח"כ אלא במקום שמניף שם היה סומך ותיכף התנופה היתה הסמיכה וכך היא שנויה בתוספתא כאשר הגהתי למעלה: 
