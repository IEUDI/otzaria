# השגות הראב"ד על משנה תורה, הלכות מלכים ומלחמות
ראב"ד
## פרק א
### הלכה ט
 <b> אבל אם יעמוד מלך משאר ישראל תפסק המלכות וכו'.</b> א''א זה סותר מה שאמר למעלה ולא המלכות בלבד וכו'. א''ו כן הוא אילו היה ירבעם מלך כשר ובניו כשרים לא היתה מלכות פוסקת מזרעו אבל היתה שניה למלכות בית דוד כגון קיסר ופלג קיסר: 
## פרק ג
### הלכה ב
 <b> לא ירבה לו נשים וכו' עד הכל שמונה עשרה.</b> א''א זה אי אפשר שהרי היו לדוד שש נשים ופלגשים כשאמר לו נתן הנביא ואוסיפה לך כהנה וכהנה נמצא י''ח חוץ מן הפלגשים הן: 
## פרק ו
### הלכה א
 <b> אין עושין מלחמה עם אדם בעולם וכו'.</b> א''א אין שואלין למלחמת הרשות אלא שיהיו למס: 
### הלכה ד
 <b> אבל שבעה עממין ועמלק וכו'.</b> א''א זה שבוש אלא שיכול לומר השלימו לקבל המצות: 
### הלכה ה
 <b> אם כן מפני מה הערימו יושבי גבעון וכו'.</b> א''א כל זה שבוש שלא שלח להם יהושע להשלים אלא עד שלא עברו את הירדן אבל אחר מיכן אין מקבלין אותן: 
## פרק ז
### הלכה א
 <b> אחד מלחמת מצוה וכו'.</b> א''א אפשר להיות זה לענין אל ירך לבבכם אבל לענין השאר החוזרים מעורכי המלחמה לא נאמר אלא למלחמת הרשות אבל לא למלחמת מצוה והכי איתא בגמרא: 
## פרק ט
### הלכה א
 <b> וכן היה הדבר בכל העולם וכו' עד והוסיף תפלה לפנות היום.</b> א''א כן היה ראוי לומר והוא התפלל שחרית והפריש מעשר (ויצחק הוסיף תפלה אחרת) עכ''ל: 
### הלכה ד
 <b> וכן אם הרג כו' מה שאין כן בישראל.</b> א''א קשיא ליה אבנר. עכ''ל: 
### הלכה יא
 <b> אחד האבר ואחד הבשר כו'.</b> א''א ומן העוף: 
 <b> אבל העוף יראה לי וכו'.</b> א''א נ''ל שזה טעות סופר וראוי להיות אבל השרץ: 
## פרק יא
### הלכה ג
 <b> אל יעלה על דעתך וכו'.</b> א''א והלא בן כוזיבא היה אומר אנא הוא מלכא משיחא ושלחו חכמים לבדקו אי מורח ודאין או לא וכיון דלא עביד הכי קטלוהו: 
## פרק יב
### הלכה א
 <b> אל יעלה על הלב שבימות המשיח כו' עד משלים.</b> א''א והלא כתוב בתורה והשבתי חיה רעה מן הארץ:
