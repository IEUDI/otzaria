# השגות הראב"ד על משנה תורה, הלכות אבל
ראב"ד
## פרק א
### הלכה ח
 <strong> בן תשעה חדשים וכו'.</strong> א''א זה אינו מחוור שהרי הלכה כרשב''ג דמשתהא: 
## פרק ב
### הלכה ד
 <strong> כל קרובים שהוא חייב להתאבל עליהם וכו'.</strong> א''א לא מחוור דבנו עצמו מדרבנן הוא: 
### הלכה ו
 <strong> בד''א בזכרים שהוזהרו על הטומאה וכו'.</strong> א''א קשיא לי הא דתניא אשתו ארוסה לא אונן ולא מיטמא לה וכן היא לא אוננת ולא מיטמאה לו הא נשואה מיטמאה לו: 
### הלכה יד
 <strong> אין הכהן מטמא לאבר מן החי מן אביו וכו' עד וכן שאר קרובים.</strong> א''א הרב אינו פוסק כן: 
## פרק ג
### הלכה ז
 <strong> נטמא מקודם וכו'.</strong> א''א הרב אינו פוסק כן והא לא מיחוור דסוגיא דשמעתא כרבה דטומאה וטומאה שלא בחבורין נמי לא מחייב וכ''ש בחבורין וטומאת ביאה נמי לא מיחייב אלא היכא דאתו בבת אחת: 
## פרק ד
### הלכה ט
 <strong> וחייב לישב על מטה כפויה.</strong> א''א לא ראיתי שורש לזה: 
## פרק ו
### הלכה א
 <strong> מדברי סופרים וכו' עד מצטער שלשים יום.</strong> א''א בגמרא למצוה ראשיכם אל תפרעו ואתיא פרע פרע מנזיר עכ''ל: 
### הלכה ז
 <strong> בד''א בשאר מתים וכו' עד י''ב חדש.</strong> א''א ולשמחת מצוה עד שלשים יום כשאר מתים: 
## פרק י
### הלכה ג
 <strong> נמצא מונה לאחר ראש השנה ויום הכפורים שלשה ועשרים.</strong> א''א יש כאן שבוש שהרי יום אחד לפני ראש השנה הרי הוא שבעה וראש השנה שבעה: 
## פרק יא
### הלכה ז
 <strong> שבעת ימי החתנות וכו' עד ומונה השלשים מאחר שבעת ימי המשתה.</strong> א''א ולמה לא יעלו ימי המשתה לשלשים: 
### הלכה ח
 <strong> הכין כל צרכי וכו'.</strong> א''א זה אינו מחוור אלא לאחר שלשים: 
## פרק יג
### הלכה ד
 <strong> מת שאין לו וכו' עד מתקבצין עשרה משאר העם ויושבין במקומו.</strong> א''א זה אין לו שורש: 
