<h1>חידושים ומקורים מהר"ץ חיות על משנה תורה, הלכות דעות</h1>
צבי הירש חיות
<h1>פרק ב</h1>
<h2>הלכה ד</h2>
<b>אמרו על רב שלא שח שיחה בטלה מימיו.</b> הוא בחגיגה אמר רב אפילו שיחה יתירה שבין איש לאשתו מגידין לו לאדם בשעת מיתה, איני והא רב כהנא הוה גני תותי פורייה דרב וכו' ע"ש. ועי' שו"ת מקום שמואל:
<h1>פרק ה</h1>
<h2>הלכה א</h2>
<b>ועליהם מפורש בקבלה וזריתי פרש וגו'.</b> הוא בשבת (קנ"א:) בלשונו ממש:
<h2>הלכה ד</h2>
<b>ולא תהיה ישינה.</b> בגמרא לפנינו (נדרים כ':) לא נמצא כן, אכן בתוספות במס' נדה (י"ב.) ד"ה בין ישינות הביאו דבישינה אסור לבוא עליה כדאמרינן (נדרים כ':) ובאמת לא נמצא כן לפנינו, וכבר נתעורר בזה הרה"ג מהר"י ברלין זצ"ל בגליון התוס' שם. אולם נמצא כן במסכת כלה ושם נמנו בני עשר מדות כמו שהתעורר הגאון מהרי"ב שם:
