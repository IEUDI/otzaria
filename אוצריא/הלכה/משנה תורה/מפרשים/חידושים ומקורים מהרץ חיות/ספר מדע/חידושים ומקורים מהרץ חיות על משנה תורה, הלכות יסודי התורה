# חידושים ומקורים מהר"ץ חיות על משנה תורה, הלכות יסודי התורה
צבי הירש חיות
## פרק ג
### הלכה א
 <strong>תשעה גלגלים הן.</strong> עי' ב"ר ופ"ב דחגיגה ז' רקיעים הן ז' כוכבי לכת שנמנו בשבת קנ"ו כמ"ש רבינו. ועי' רש"י ברכות נ"ט ע"ב ד"ה נגהי ובר"ה י"א ע"ב ד"ה ואזדו, ועוד שני גלגלים גלגל שקבועים בו כל הכוכבים, וגלגל החוזר ומקיף את הכל:
### הלכה ד
 <strong>כל הגלגלים מקיפים וכו'.</strong> עי' ירושלמי פ"ג דע"ז על משנה אם יש בידה כדור ע"ש. ועי' הקדמת הרב בעל העקרים שהתמונה הטבעית היא עגולית, מסכים עם הירושלמי פ"ג דנדרים אין מרובע מששת ימי בראשית:
### הלכה ו
 <strong>גלגל תשיעי חלקו לי"ב מזלות.</strong> עי' ברכות ל"ג ע"ב אמר הקב"ה בתי י"ב מזלות בראתי ברקיע, וע"ש דף נ"ח נזכר שם שור טלה ועקרב, ועי' פסחים צ"ד ע"א ומדרש אסתר פיסקא בחדש הראשון לענין גורל המן מנויים י"ב מזלות כסדר שמנאם רבינו:
### הלכה יא
 <strong>ארבעה גופות האלו אינם בעלי נפש ואינם יודעים ומכירים רק כגופים מתים.</strong> בב"ר פ"ב העליונים חיים והתחתונים מתים וכו':
 <strong> הללו את ה' מן הארץ כו'.</strong> כן נמצא בילקוט (תהלים י"ט) אמר ר' פנחס הכהן ממה שהשמים הללו מורידין גשמים והארץ מגדלת, הבריות אוכלין ומקלסין להקב"ה לפיכך השמים מספרים כבוד אל:
## פרק ה
### הלכה ד
 <strong>ור"ע וחבריו שאין מעלה על מעלתן.</strong> ב"ב (יו"ד ע"ב) כגון ר"ע וחבריו אין שום בריה יכולה לעמוד במחיצתן: ומ"ש ועליהן נאמר כי עליך הורגנו. גיטין (נ"ז:) בת' ילדים שהשליכו עצמן לים: ומ"ש וע"נ אספו לי וגו'. סנהדרין (ק"ו:):
### הלכה י
 <strong>וכן כל הפורש מעבירה או עשה מצוה וכו' כמניעת יוסף הצדיק מאשת רבו הרי זה מקדש את השם.</strong> לשון הגמרא בסוטה (ט"ז), יוסף שקידש שם שמים בסתר:
