# יד איתן על משנה תורה, הלכות מטמאי משכב ומושב
אברהם משכיל לאיתן
## פרק ג
### הלכה ג
 <strong>אחד המערה ואחד הגומר כו' מתטמא משום בועל נדה.</strong> וכתב הכס"מ משנה בפ' הבא על יבמתו, ותמה עליו המשנה למלך דמה ענין טומאה לאיסורי ביאה ואף דהעראה בכל עריות מהתם גמרינן כדאיתא ביבמות (דף נ"ד) מ"מ הדבר פשוט דלא גמרינן לטומאה מהתם, אלא דרבינו כתב דין זה מהא דת"כ ואם שכב ישכב לרבות המערה עכ"ל. ונעלם ממנו דברי רש"י בנדה (דף ט"ו) שפירש שם דלר"ע מטמא משום בועל נדה דהעראה בנדה כגמר ביאה דכתיב את מקורה הערה, הרי דיליף טומאה מאיסור שבה, וצ"ל דמ"ש רש"י דילפינן טומאה דבועל נדה מאיסור שבה היינו למ"ד דברה תורה כלשון בני אדם וההיא דת"כ י"ל דאינו אלא למ"ד דלא דברה תורה כלשון בנ"א:
## פרק ד
### הלכה ו
 <strong>הרואה דם אחר דם טוהר בתוך כ"ד שעות דיה שעתה.</strong> נדה (דף ל"ו):
## פרק ח
### הלכה ג
 <strong>חומר בהיסט הזב ממגעו שאם נגע בכלי חרס המוקף צמיד פתיל טהור ואם הסיטו טמאהו.</strong> הכס"מ הראה מקורו מהת"כ ושם ליתא רק שמטמא בהיסט אבל לא נזכר מדין צמיד פתיל, אבל הוא מבואר בדברי התוס' בשבת (דף פ"ד:) ובביצה (דף ל"ב) וב"ק (דף כ"ה) וחולין (דף ע"א) וכ"מ מהירושלמי סוף פ"ב דחגיגה ע"ש:
## פרק יא
### הלכה ו
 <strong>בכס"מ: </strong> וסתם כלי חרס הוו דקים. וכ"מ בירושלמי דקדרות דקין הן:
### הלכה יב
 <strong>ע"ה שאמר טהור אני מטומאת מת כו' נאמן.</strong> עיין חגיגה (דף כ"ב:):
## פרק יב
### הלכה יד
 <strong>הגבאים והגנבים שעשו תשובה והחזירו מעצמן כו'.</strong> עיין חולין (דף נ"א):
