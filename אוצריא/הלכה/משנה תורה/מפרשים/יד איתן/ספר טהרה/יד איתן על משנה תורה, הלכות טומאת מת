# יד איתן על משנה תורה, הלכות טומאת מת
אברהם משכיל לאיתן
## פרק ב
### הלכה ו
 <b>האבר והבשר המדולדלין באדם ואע"פ שאין יכולין לחזור ולחיות הרי הבשר טהור כו'.</b> עיין בכ"מ שלא מצא מקור נאמן לדעת רבינו. ונראה דיש ללמוד כן ממשנתנו בכריתות (דף טו) אבר המדולדל באדם טהור וכך היו מוכי שחין עושין בירושלים הולך לו ערב פסח אצל הרופא וחותכו עד שמניח בו כשערה כו' ועושה פסחו, והרי כששייר כשערה ודאי א"י לחזור ולחיות וקתני שעושה פסחו:
### הלכה ח
 <b>בכ"מ: </b> ויש לתמוה על רבינו שכתב הדין בפשיטות הא בעיא דלא איפשיטא היא בנזיר אי בעינן דוקא שניהם ומנ"ל דמטמא באחד מהם. ודע דגם רש"י כ"כ בסוכה (דף ו') ובפ"ק דעירובין, וכ"מ מפירושו במ"ק (דף ה':). ויש להביא ראיה מהירושלמי שהביאו התוס' בסנהדרין (דף י"ב) דגולגלתו של ארונה היבוסי מצאו תחת המזבח והתם טומאת אוהל הוי כמ"ש המ"ל ריש הלכות בית הבחירה ע"ש:
