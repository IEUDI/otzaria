# יד איתן על משנה תורה, הלכות תעניות
אברהם משכיל לאיתן
## פרק א
### הלכה ה
 <strong>ואין גוזרין בתחילה תענית אלא בשני בשבת ובחמישי שלאחריו וכו' וכן על סדר זה בה"ב עד שירוחמו.</strong> והקשה בלח"מ אמאי פסק כר' יוסי ולא כת"ק דאמר דשלש תעניות שניות היו ה' ב' ה'. והקדימו בזה הריטב"א וכתב שאינו יודע טעם לרבינו שפסק כיחידאה ר' יוסי נגד רבנן. ואני אומר דרבינו טעמו ונימוקו עמו דהא איתא בירושלמי דאתא עובדא קמיה דר' יוחנן והורה כר' יוסי והיה ר' אלעזר מצטער ואמר שבקין סתמא ועבדין כיחידאה אשכח תני לה ר' חייא בשם ר' מאיר אמר יאות סבא ידע פירקא ע"כ:
## פרק ג
### הלכה י
 <strong>בלח"מ: </strong> ולא אמרו כן בגמרא שלישית להתענות אלא על דברי ר"י כו'. ל"מ הכי בתענית (י"ט.):
## פרק ד
### הלכה א
 <strong>בכל יום ויום משבע תעניות האחרונות של מטר כו' ונותנין אפר מקלה ע"ג התיבה וע"ג ספר תורה.</strong> וכתב הכ"מ שאינו יודע מנין לו לרבינו שנותנין אפר מקלה ע"ג ס"ת, דבגמרא איתא ע"ג התיבה. ומצאתי בילקוט ישעיה סי' ס"א שהעתיק נוסחת הגמרא בזה"ל ולמה נותנין אפר מקלה ע"ג ס"ת אמר ר"י בן פזי כו', ובודאי שכך היתה גירסת רבינו, וכך היא גירסת האלפסי והרא"ש:
## פרק ה
### הלכה ג
 <strong>וט"ב חמשה דברים אירעו בו כו' ונפל ביד ע"א ונהרגו כו'.</strong> עי' בהלכות מלכים פרק י"א:
