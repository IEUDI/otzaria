<h1>מקורי הרמב"ם לרש"ש על משנה תורה, הלכות שביתת יום טוב</h1>
שמואל שטראשון
<h1>פרק ג</h1>
<h2>הלכה א</h2>
<b>וכן בריה שהוא ספק כו'.</b> וציין הה"מ ברייתא שם (ח') כו' וכן התוס' שם קרי לה ברייתא. אבל משנה ערוכה היא בחולין ר"פ כה"ד. ועמש"כ בנדרים (כ"ו) בס"ד:
<h1>פרק ז</h1>
<h2>הלכה ג</h2>
<b>בהשגת </b> הראב"ד אלא זיתיו הפוכין אבל הופך לא כו'. כן העתיקו הנ"י ברפ"ב:
<h2>הלכה יב</h2>
<b>במל"מ </b> מה שתמה על הב"י והב"ח דהלא נפשט מברייתא דדנין ד"נ וד"מ כו', תמיהני שנעלם מעיניו דברי התוס' שם במקומו ד"ה אמר שכתבו דאביי לא קביל להא פשיטותא דר"י. וכן נדחה הפשיטות במש"כ שם לעיל בד"ה ואי לא. וע"ע מש"כ שם לקמן בד"ה והא כ"ג:
<h2>הלכה יט</h2>
<b>במל"מ </b> בד"ה וא"ת, כתב דתגלחת דנזיר טמא לא היתה כי אם ביום הז' להזאתו כו' וא"כ היה יכול לדחות ההזאה כדי שיבא יום הז' ברגל. ותמיהני דנראה שהבין במש"כ הרמב"ם הלכות נזירות (פ"י הי"ב) מזה עליו בג' ובז' ומגלח שער ראשו בשביעי דר"ל בשביעי להזאתו. והיא פליאה נשגבה דפשוט דכוונתו בשביעי לטומאתו דהוא יום הזאתו השניה וכדכתיב בקרא וגלח ראשו ביום טהרתו ביום השביעי יגלחנו. ואולי ט"ס הוא בדבריו כי חלילה לתלות טעות גדול כזה באילן גדול כמוהו:
