# מקורי הרמב"ם לרש"ש על משנה תורה, הלכות דעות
שמואל שטראשון
## פרק ב
### הלכה ג
 <strong>אמרו חכמים הראשונים כל הכועס כאלו עובד עכו"ם.</strong> בגמרא לא נמצא זה. והראה לי בני הרב מו"ה מתתי' שי' במדרש לעולם בפ' ט"ו שאיתא כן:
## פרק ה
### הלכה יב
 <strong>ולא ימכור שדה ויקנה בית.</strong> הכ"מ לא הראה מקורו. ואני מצאתיו בתו"כ פרשת בהר בפסוק כי ימוך אחיך ומכר מאחוזתו. וק"ק מסוגיא דקדושין (כ') וערכין (ל':) לסוף מוכר את שדותיו כו' עד שמוכר את ביתו כו' ע"ש, ועיין בהלכה הקודמת ובכ"מ שם:
## פרק ו
### הלכה ז
 <strong>בלח"מ </strong> הקשה דבפ' א"מ אמרינן דמהוכח משמע אפילו טובא ובערכין מפקינן זה מתוכיח. ואישתמיטתיה דברי הנ"י שם בא"מ שכתב דמהוכח ילפינן לעבירות חלוקות ומתוכיח דרשינן אפילו בעבירה אחת. אבל ק"ל ע"ד דהא שם ילפינן מהשב דאפילו מאה פעמים. ומזה מפקינן דינא דמתניתין החזירה וברחה כו'. וזה דומה לעבירה אחת. וכן בחולין (קמ"א) יליף האי דשלחה וחזרה כו' דדמיא גם כן לעבירה אחת משלח דאפילו מאה פעמים:
