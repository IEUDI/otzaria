# חידושים והגהות הגרי"ב על משנה תורה, הלכות שופר וסוכה ולולב
ישעיה פיק ברלין
## פרק ו
### הלכה ו
 <strong>פרק ששי </strong> מהלכות סוכה הלכה ו' <strong> ואסור לאכול וכו' אכילת עראי כביצה או פחות או יתר מעט וכו'.</strong> צריך ביאור דמנ"ל להקל דאפילו יותר מכביצה מעט ובגמרא דסוכה כ"ז. משמע כביצה. וכן לשון הטוש"ע סי' תרל"ט סעיף ב' מותר לאכול אכילת עראי חוץ לסוכה וכמה אכילת עראי כביצה מפת. והנה הה"מ כתב בזה"ל ופי' רבינו שהוא כביצה או יתר מעט וכן מוכיח בגמרא. לפי שעה לא ידעתי איה הוכחה לזה בהגמרא. וכן נשאלתי מהרב המופלא מוה' ישראל מקאליש נר"ו:
