<h1>חידושי מהר"א גריידץ על תלמוד ירושלמי חגיגה</h1>
<h1>פרק א</h1>
<h2>הלכה א</h2>
<h3> כ</h3>
<b>עמ' ג ע"ב והכא לא יראו פני ריקם.</b> נ"ב וסוף הקרא ולא יראו פני ריקם וכן הוא בבכורות נ"א ע"ב אלא שם למדין בכור מעולת ראיה וכאן ראיה מבכור. [פי' דהביא שם בבכורות כל הפסוק כל בכור בניך תפדה ולא יראו פני ריקם ויליף שם בכור מעולת ראיה בג"ש דריקם ריקם דחייב באחריות דפדיון הבן וכאן הביא הפסוק הנ"ל וכל בכור בניך תפדה ולא יראו פני ריקם בכדי למילף להיפך עולת ראיה מבכור דמה בכור אפילו לאחר מיתה משום דכתיב כל בכור בניך תפדה וכל רבויא הוא כנודע (ועי' בתורה תמימה בפ' תשא אות כ"ט) אף עולת ראיה בא לאחר מיתה משום דילפינן ג"כ גז"ש ריקם ריקם מה ריקם דכתיב גבי בכור אפי' לאחר מיתה אף ריקם דכתיב גבי עולת ראיה ג"כ בא אפילו לאחר מיתה:
<h2>הלכה ז</h2>
<h3> ב</h3>
על עזבם את תורתי נ"ב עיין בבלי ב"מ פ"ה ע"ב ובילקוט ירמיה רמז רפ"ב:
<h2>הלכה ח</h2>
<h3> יד</h3>
<b>כשם שמצוה לומר על דבר שהוא נעשה.</b> נ"ב עיין בבלי יבמות ס"ה ע"ב:
