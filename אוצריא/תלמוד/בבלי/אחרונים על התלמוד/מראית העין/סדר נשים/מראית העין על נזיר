# מראית העין על נזיר
חיים דוד אזולאי
## דף כג.
 <strong>דרש רבא מ"ד אח נפשע מקרית עז. נפשע פשעה באברהם כזבת בו שקרת בו.</strong> כך נדרש בבראשית רבה. מנימוקי רבינו עזריאל ז"ל. שיטה מקובצת ובדפוס יש ט"ס הרבה ובילקוט דריש ליה על קרח ועיין מה שכתבתי אני בעניי בראש דוד פרשת קרח בס"ד:
## דף כג:
 <strong>גדולה עבירה לשמה וכו'.</strong> עיין מה שכתבתי אני הצעיר בקונטריס דברים אחדים דף כ"א בס"ד:
 <strong>אמר רב יהודה אמר רב לעולם יעסוק אדם בתורה ובמצוה אפילו שלא לשמן שמתוך שלא לשמן וכו'.</strong> אני הדל אמרתי טעם שהתירו רז"ל לעסוק בתורה שלא לשמה כי הנה פ"ק דבתרא אמרו בקש איוב לפטור כל העולם כלו מן הדין שהם אנוסים ביד יצה"ר מאי אהדרו ליה חבריו אף אתה תפר יראה ותגרע שיחה לפני אל אמר הקב"ה בראתי יצה"ר בראתי לו תורה תבלין. ועדיין צריך למודע"י דהיצה"ר ישים כל מעייניו למעבד כל טצדקי שלא ילמוד. ולכן התירו רז"ל שילמוד שלא לשמה דכיון שלומד שלא לשמה היצה"ר מניחו ללמוד כיון דאין כונתו לשמה. וכיון שלומד מתוך שלא לשמה בא לשמה ומבטלת תורה לשמה היצה"ר ודו"ק:
 <strong>אמר רבי יוחנן ז' בעילות בעל אותו רשע וכו'.</strong> כבר כתבנו במ"א דנזדמנה לו שידה ושכב עמה ויעל לא נטמאת ח"ו ואפשר לרמוז בפסוק תבורך מנשים יעל אשת חבר הקיני מנשים באהל תבורך ואפשר במ"ש רבינו האר"י ז"ל דאסתר גלגול יעל וכמו שסיסרא נפל ביד יעל כן המן ביד אסתר הככבים ממסילותם נלחמו ר"ת המן עכ"ד. והנה כשם ששידה נזדמנה ליעל ועמה שכב והיא טהורה כן אסתר אחשורוש שכב עם חלק הרע והיא טהורה וז"ש תבורך מנשים יעל והיא אשת חבר טהורה בגלגול זה מנשים באהל תבורך בגלגול אסתר שלא נגע בה אחשורוש וכן באהל תברך גימטריא אסתר עם הכולל ודוק:
## דף כח:
 <strong>האיש מדיר את בנו בנזיר וכו'.</strong> עיין מה שכתבתי אני בעניי בקונטריס צוארי שלל על ההפטרות בהפטרת נשא בסייעתא דשמיא עיין שם:
## דף לז:
 <strong>משום דהוה ליה נזיר וחטאת שני כתובים.</strong> עיין מה שכתבתי אני בעניי בקונטריס דברים אחדים דף קל"ג בס"ד:
## דף נו:
 <strong>כל שמעתתא דמתאמרא בי תלתא וכו'.</strong> עיין מה שכתבתי אני בעניי בקונטריס שער יוסף ופתח עינים ושם כתבתי להגיה הירושלמי דשבת. וביעיר אזן מערכת כ"ף אות ו' הבאתי דברי הראב"ד ז"ל וקיימתי נסחת הירושלמי דקמן. ועיין מש"ל בקונטריס זה בפסחים על דף ק"ד ובמקום אחר כתבתי קצת על דברי רב חביב"א הרב לימודי ה' נר"י דמאי דדייק מהתוספות יש לדחות. ואני בעניי הבאתי ראיה מהמשנה:
## דף סו:
 <strong>א"ר אלעזר א"ר חנינא ת"ח מרבים שלום בעולם וכו'.</strong> בד' מסכתות בגמרא סיים במימרא זו במסכת ברכות נזיר יבמות כריתות וכתב הרב בנין יהושע שהוא ר"ת בני"ך עכ"ד ואפשר כי בניך גימטריא חסיד כי לומד לשמה הוא ת"ח וכל שאינו לומד לשמה אינו בשם ת"ח כמ"ש הגאון מעשה רקח וכתב שם מרבים ש' באבי"ע ור"ת המס' גימטריא בי"ע ואצילות נרמז ע"ב וי' אותיות ופי' ש' יסוד עולם מ' ע"ש. וה' ירחם עלינו ויזכנו לעובדו בלב שלם לאורך ימים ושנות <strong>חיים</strong>:
