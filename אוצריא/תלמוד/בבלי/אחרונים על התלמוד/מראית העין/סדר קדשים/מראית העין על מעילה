# מראית העין על מעילה
חיים דוד אזולאי
## דף יז.
 <strong>שאל רבי מתיא ן' חרש את רבי שמעון ן' יוחאי מנין לדם שרצים וכו'.</strong> עיין מ"ש אני בעניי בפתח עינים בס"ד ועוד כתבתי בזה בהשמטות בסוף הספר דף ק' ע"א בס"ד:
 <strong>שלא ישמרו את השבת ושלא ימולו את בניהם ושיבעלו נדות וכו'.</strong> דהני תלתא עיקרי הדת כמו שמ"ן בנר ישראל שמן ר"ת שבת מילה נדה ואם יבטלום יכבה נר ישראל ח"ו והגם שהם לא ידעו עיקרן ושרשן והראיה שבטענות שטען ר' ראובן בטלום מ"מ השר שלהם מכניס בלבם למנעם מהם על דרך שאמרו בזוהר הקדוש על פסוק ויאמר אל עמו דשר מצרים היה נותן בלבם את כל הרעה. והשר ידע הני תלתא מה עצמו ראשיהם שהם עיקר התורה ואם ח"ו יעברו עליהם ישארו בגלות:
## דף יז:
 <strong>אלו היה אבא חלפתא קיים.</strong> פירש"י אביו של רבי יוסי והרב עיר וקדיש מהר"י אלגאזי ז"ל הקשה איך היה קורא לאביו בשמו ואני הדל ביעיר אזן דף מ' ע"ד כתבתי דלק"מ ע"ש וכן תירץ המגיה בפסקי הרמ"ה לבתרא דף כ"ב מהספר ודוק במ"ש שם ועיין מ"ש עוד אני הצעיר ביוסף אומץ דף נ"ח ע"ב בס"ד:
 <strong>א"ל ר"ש מעקימת שפתיך ניכר שת"ח אתה אל יחזיר הבן אצל אביו.</strong> אע"ג דרבי אלעזר ברבי יוסי לא היה תלמידו מ"מ חכם מופלג חשיב כרבו מובהק כמ"ש הרב תרומת הדשן סימן חל"ק וא"כ הו"ל כמו מורה הלכה בפני רבו. אי נמי לא היה בסוג מורה הלכה בפני רבו ומשום הכי הורה רבי אליעזר ברבי יוסי אך היה קצת אפקירותא והקפיד רשב"י וקללו. א"נ שרבי אלעזר ברבי יוסי לא הורה מדעתו אלא כך קבל מרבותיו וז"ש ר' מתיא ן' חרש לימוד ערוך בפי רבי אלעזר ברבי יוסי ובכי הא ליכא מורה הלכה. ומיהו רשב"י הקפיד: <br><strong>והתוספות</strong> הביאו קצת שארית המעשה הזה משם הירושלמי ולא פניתי כעת לחפש בירושלמי ואפשר דהוא בירושלמי דסדר קדשים שהיה לראשונים ונאבד ממנו. אך רש"י ז"ל בשמעתין מייתי לה מאגדה ע"ש והמקום ברחמיו יאר פניו אתנו סלה כי באור פני מלך <strong>חיים</strong>:
