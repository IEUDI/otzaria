# רש"ש על הוריות
שמואל שטראשון
## דף ב.
 <strong>במשנה בין שלא עשו ועשה פטור. </strong>מש"כ הרע"ב והן חייבין הוא שלא בדיוק דמשמע דקאי על מתניתין ביחיד שעשה ע"פ הוראתם וז"א דהב"ד לכ"ע א"ח עד שיעשו רוב הקהל ול"פ אלא על היחיד אם הוא חייב או לא וכוונתו הוא דלעולם אין המעשה תלויה בב"ד אלא אף שלא עשו בעצמם הוראתם לבד פוטרת את היחיד ומחייבת אותם בעצמם בעשיית רוב הקהל:
 <strong>גמרא עד שיאמרו להם מותרים אתם לעשות מ"ט לפי שלא נגמרה הוראה. </strong>וכן הוא המסקנא דמותרים אתם לחוד לא מיקרי גמר הוראה ונ"ל דמכאן יצא לו לרבא בב"ק (ס"ד סח) דחייב אתה ליתן לו לא הוה גמ"ד עד שיאמרו לו צא תן לו ותמיהני על לשון הרמב"ם רפי"ג מהלכות שגגות שכ' וכן אם נשאו ונתנו בדבר ואמרו ד"ז מותר הוא ולא הורו לעם כו' ושמע השומע מהן בעת שגמרו שהדבר מותר והלך ועשה כפי מה ששמע כו' ע"ש דהא משמע דאפי' הורו לעם וא"ל בפירוש מותרים אתם עדיין אינו כלום עד שיאמרו מותרים אתם לעשות וכמו שבאר בעצמו שם:
 <strong>רש"י ד"ה אמר רבא תרתי קתני כו' שוגג כגון שהורו ב"ד כו'. </strong>כצ"ל:
 <strong>רש"י ד"ה ואית דאמרי דמשמע דבשוגג על פיהם כו'. </strong>כצ"ל:
 <strong>רש"י ד"ה ר"ש בן יוסי לקמן בפ"ג מומר לאכול חלב כו'. </strong>כצ"ל וע"ש דמשמע דלמסקנא לא קאי הכי ועמש"כ שם בס"ד ישוב לדבריו:
 <strong>רש"י ד"ה אר"פ והוא נמי הוי הדר כו'. </strong>כצ"ל בו':
 <strong>תד"ה עד שיהא כולן בשגגה א' צ"ע אם רוב צבור כו' אי מחייב ב"ד. </strong>לכאורה יש לפשוט דבכה"ג פטורין הב"ד וגם הצבור אליבא דרב והוא מדאמר לקמן (דף ב) הא שוגג דומיא דמזיד חייב כו' תפשוט הא דבעי רמב"ח כו' ואם איתא דבכה"ג ב"ד חייבין לרב א"כ לא תפשוט לשום צד דלרב הב"ד חייבין ולריו"ח הצבור מביאין כאו"א כשבה או שעירה ולפמש"כ שם דועשו מזידין דמתניתין היינו תלמידים שראוין להוראה ע"ש והם בעצמם אינם רוב הקהל וכוותייהו שוגג דומיא דמזיד כל הצבור פטורים אליבא דרב וגם הב"ד כדרבא:
## דף ב:
 <strong>גמרא בפיסקא וידע א' מהן שטעו כו'. </strong>כצ"ל:
 <strong>שם א"ל אביי כה"ג מזיד הוא. </strong>לכאורה תקשה ליה על מתניתין על א' מהן דהיינו מסנהדרין וא"ל דבאמת מקשה עלה דא"כ לא א"ש כ"כ הולטעמיך וי"ל:
 <strong>שם וקטעי במצוה לשמוע ד"ח. </strong>לכאורה הא האמת כ"ה ואם אינו שומע הוי זקן ממרא ואמרו בספרי לא תסור כו' ימין ושמאל אפי' מראים בעיניך על שמאל שהוא ימין וע"ש במזרחי וי"ל דמ"מ מחוייב הוא לישא וליתן עמהם ויברר להם טעותם ואם גם אח"ז יחזיקו בטעותם ולא יחזרו בהם אז מחויב גם הוא לעשות כדבריהם והכא מיירי שלא גלה להם טעותם רק שאמר הואיל והורה כן מצוה עלי לשמוע דבריהם וכן מתבאר מדברי הרמב"ם ברפי"ג מהלכות שגגות ובסה"מ שלו בשרש א' ע"ש:
 <strong>תד"ה תנא משנה יתירה תימה כו' דהא מרישא ידעינן כו'. </strong>וא"ל דהחילוק הוא דברישא לא ידע שטעו דא"ה ל"ל למיתנא כלל בסיפא תלמיד:
 <strong>תד"ה הרי אלו ג' מיעוטין ורשב"א פי' בנדה דהיכא כו' דבר אחד כו'. </strong>כצ"ל בד':
## דף ג.
 <strong>גמרא זאת תורת העולה היא העולה הרי כו'. </strong>כצ"ל דמיעוט הג' הוא מהעולה הב' כמ"ש התוס' בזבחים (פד) ובנדה (מ) וכ"נ מפרש"י:
 <strong>שם מאי ר"מ כו' דתניא הורו ועשו ר"מ פוטר כו'. </strong>לכאורה י"ל דפליגי בספיקת התוס' לעיל (ב) בד"ה בין שעשו או בספיקן שם בד"ה עד שיהא (בסה"ע) וי"ל דפסיקא ליה להש"ס משום דרשה לחד צד באופן שא"א שיפלגו בזה אבל י"ל דפליגי בפלוגתת רב וריו"ח דלעיל:
 <strong>שם אר"פ דכ"ע יחיד שעשה בהוראת ב"ד פטור כו' מ"ס כו'. </strong>בפשוטו נראה דר"ל דרמ"ס אין ב"ד משלים לכן כולם פטורים הקהל דה"ל יחיד שעשה בהב"ד והב"ד דלא עשו רוב הקהל ע"פ ורבנן סברי ב"ד משלים לכן ב"ד חייבין ועי' בכ"מ שם הל"ב שכ' דהרמב"ם מפרש איפכא והלח"מ כ"ע שהוא פרש"י והוא כפי הגי' הישנה בדבריו עיין מהרש"א ותימה דא"כ אמאי מחייבי רבנן הציבור כיון דיחיד שעשה בהוראת ב"ד פטור לכ"ע ונראה דגי' הרמב"ם היה דכ"ע יחיד שעשה בהב"ד חייב:
 <strong>שם דתניא שבט שעשה בהוראת בית דינו כו'. </strong>מתניתין היא לקמן (ה) בשינוי לשון ושם ע"ב ברייתא:
 <strong>שם ואב"א כגון שחטאו ששה כו' ומתניתין מני כו'. </strong>המהרש"א הגיה ומתניתא מני ולי הנ' להגיה וחכמים מני או ומאן חכמים כדלעיל:
 <strong>שם אימור דשמעת ליה לר"ש כו' דא"כ לייתי כי השתא. </strong>כתובות (מה ב) ועמש"כ שם:
 <strong>שם מיעוט בחלב שע"ג הקבה כו' מהו כו'. </strong>עמש"כ בשבת (עא) בס"ד:
 <strong>ד"ה א"ד השתא נמי כי עשו בהוראה מיצטרפי. </strong>הס"ד ומה"ד
 <strong>תד"ה אית ספרים ולא שביק רישא למינקט סיפא. </strong>לכאורה י"ל דניחא ליה להש"ס לאתויי מרובה על רובה:
 <strong>תד"ה הורו ב"ד תימה כו' אלא חלב המכסה את הקרב וכן דם מא"ל. </strong>עי' לקמן (ז ב) ברש"י ד"ה הוא בחלב וד"ה והן בדם ובמש"כ שם:
 <strong>תד"ה אלא צ"ע אי הוה מצי למיבעיא כו' אם מתו מיעוט וכו'. </strong>והא דמרובין ונתמעטו דלעיל יל"פ לא דמתו מקצתן כפרש"י אלא כגון שנתגדלו בינתיים מאותן שלא עשו (או אפילו עשו גם המה בקטנותן אין בעשייתן אז ולא כלום) וכן מ"ל כשבאו מח"ל אנשים בינתיים ונתיישבו בארץ אבל קשה דלקמן בס"פ אמרינן דאין מיתה בצבור:
## דף ג:
 <strong>גמרא ואלא מאי כל עדת דקאמר רחמנא כו'. </strong>עי' מהרש"א ועמש"כ בס"ד בחדושי שו"ע או"ח סי' תקפ"ב בט"ז סק"ג:
 <strong>רש"י ד"ה כגון שהרכין כו' או תלמיד. </strong>לכאורה הנ' דהגמרא בדוקא נקטה ההוא א' מהן אבל תלמיד אפי' לא הרכין נמי דהוא אינו מהיושבים להורות וגם הקושיא לא היתה אלא מאחד מהן ואולי רש"י מדמה זה להא דלקמן עשרה שיושבין בדין כו' דאמרינן דאפילו תלמיד בפני רבו אך אינו מוכרח:
 <strong>במשנה אבל המוציא מרה"י לרה"ר פטור. </strong>צ"ל המוציא מרשות לרשות וכדמוכח לקמן בגמרא וכ"מ שהגיה בתור"ע וכצ"ל לקמן בהברייתא:
 <strong>גמרא פר הע"ד ש"צ ושעירי עבודת כוכבים בתחלה גובין כו'. </strong>מנחות (נב):
 <strong>רש"י ד"ה רא"א ספק ומביא אשם תלוי. </strong>כצ"ל:
 <strong>רש"י ד"ה מיתיבי פר הע"ד ש"צ כגון שהורו ב"ד בעבודת כוכבים כו'. </strong>משמע דמפרש דהיינו הפר לעולה הבא בעבודת כוכבים אבל יותר נל"פ דר"ל פר לחטאת הבא בשאר מצות וכ"מ בכ"ד דמתניין בהדדי:
 <strong>תד"ה כל ועשה גם הוא חייב. </strong>כ"נ דצ"ל:
## דף ד.
 <strong>גמרא אלא אפי' למ"ד צבור מביאין כו' והוו אמרין ליה לא משכח איניש דנשיילי'. </strong>כ"נ שהיתה גי' רש"י ועי' הגב"ח:
 <strong>בפיסקא הורו ב"ד לעקור את כה"ג. </strong>כצ"ל ומלת לו מיותרת:
 <strong>רש"י ד"ה ולא מיבעיא דכי הביאו כפרתן דמי כו'. </strong>ר"ל אף דר"א קאי ג"כ על בין שלא הביאו כפרתן המוזכר לעיל מ"מ כיון שידעו שטעו מיפרסמא מילתא שיודעין שיצטרכו להביא כפרתן:
 <strong>תד"ה שהביא ושמא ה"נ מיירי במחכ"פ בע"פ כו'. </strong>לכאורה תמוה דא"כ מאי א"ת שייך בזה דאי משום ספק אכילת קדשים בטומאה אין א"ת בא עליה כדלקמן (ח ב) וי"ל דמ"ל שהיה כהן מח"כ בע"פ ובאיזה ימים אח"כ הקריב חטאת חלב על אחד נמצא אם היה בה"ש לילה הרי הכהן עדיין מח"כ והוא מיחל עבודה ונפסלה החטאת:
 <strong>תד"ה קרי ביה ויצקת עליה שמן מנחה היא ללמד כו'. </strong>כצ"ל:
 <strong>בא"ד ותניא בספרי ולא האומר במקצת כו'. </strong>כצ"ל:
## דף ד:
 <strong>גמרא ת"ש יש שבת בתורה אבל המוציא מרשות לרשות פטור. </strong>כצ"ל כדלעיל:
 <strong>במשנה או שהיה אחד מהן גר כו' נתין. </strong>לכאורה נתין היינו גר וי"ל דאשמעינן דאף באמו מישראל דכה"ג בגר כשר (עי' סוטה מא ב' תד"ה אותו היום) ושמעיה ואבטליון יוכיחו עי' פ"א דאבות מ"י ובתוי"ט שם מ"מ נתין פסול ומיירי בעבר ונשא ישראלית והרמב"ם בפי"ג מהלכות שגגות השמיט נתין:
 <strong>שם או זקן שלא ראוי לבנים. </strong>משמע דהמשנה עצמה מפרשת שיעור זקן דהוא שאינו ראוי שוב להוליד אבל הרמב"ם בפ"ב מהלכות סנהדרין הל"ג כ' זקן מופלג בשנים וע"ש בלח"מ וגירסתו נראה היתה שלא ראה בנים עי' בפירושו ובחבורו רפי"ג מהלכות שגגות וכ"ה הגי' במשניות ובהרע"ב ומפרש דאו קתני ועי' רש"י סד"ה או שלא היה מופלא אבל מלשון זה משמע דאף דעתה אין לו בנים אם ראה בנים בזמן עבר כשר ובסנהדרין (לו ב) הגי' ומי שאין לו בנים וכן העתיק הרמב"ם בחבורו שם וקשיין אהדדי:
 <strong>במשנה </strong>(ב') שוגגין ועשו מזידין ה"א פטורין. לשון הרמב"ם בפי"ג מהלכות שגגות הל"ו וידעו הקהל שטעו כו' ק"ל הא ידיעתם לאו ידיעה היא כמש"כ בהלכה הקודמת דמצטרף לכל השוגגים על פיהם וצ"ל דמיירי שהיו בכלל רוב העושים איזה תלמידים שהגיעו להוראה ובלעדם לא הוי רובא ומה שהניח בתור"ע בצ"ע דהיאך החליט התנא לפוטרם אפי' מכשבה ושעירה הא מ"ל שחייבים כגון שידעו שדבר הזה אסור בלאו אבל לא ידעו הכרת ע"ש ולפמש"כ ל"ד במחכ"ת דממ"נ שאר העם פטורין דה"ל יחיד שעשה בהב"ד דפטור אפי' ידעו שטעו ואשר הגיעו להוראה בפשוט מ"ל שיהיו חייבים כגון שטעו במצוה לשמוע ד"ח וכדלעיל וציורו ג"כ לא מחוור דהא שגגת הכרת אשר בעבורה יתחייבו הוה ע"י הוראת ב"ד ויותר יש לחייב את הב"ד פר מלחייבם כשבה או שעירה ועי' במל"מ ברפי"ב שם דשקיל וטרי בכעין זה ולולי דברי הרמב"ם הנל"פ ועשו מזידין היינו שעשו אחר שכבר חזרו בהם הב"ד כמו שוגג ועשה מזיד דר"פ דלקמן:
## דף ה.
 <strong>במשנה רי"א ז' שבטים שחטאו כו' ושאר שבטים של"ח מביאין ע"י פר פר. </strong>כצ"ל וכדלקמן בברייתא וכ"מ מפרש"י והנה רש"י פי' דלר"י ה"ה שבט א' שחטא ע"פ ב"ד הגדול גורר שאר השבטים להביא כ"א פר ולעד"נ דבכה"ג שאר השבטים אינן מביאין בין כולם אלא פר אחד בלבד דכעין זה מצינו לר"ש דבששה והן רובו של קהל או שבעה ואינן רוב אין מביאין אלא פר אחד בין כולם לפרש"י לקמן ע"ב ולפ"ז א"ש דנקיט ז' שבטים דאז נגררין שאר השבטים להביא פר לכאו"א וכן לקמן (ו) אמרי' בשלמא לר"י מ"ל להני י"ב חטאת כו' א"נ דחטאו ז' שבטים כו' ולרש"י הא אפי' שבט אחד סגי ובזה א"ש מה דאמר בברייתא אשר חטאו חטאו ב' שבטים מביאים ב' פרים כו' ופרש"י דה"ה חטא שבט א' כו' והא קמ"ל דב' שבטים לא סגי להו בפר א' והקשה המהרש"א דהיאך הס"ד לומר כן דהא אפי' אותן שלא חטאו מביאין כאו"א פר לעצמו ותירוצו דחוק אבל לדידי א"ש כיון דשאר השבטים שלא חטאו אינן מביאין אלא פר א' ע"י כולם ה"א דה"ה אותן ב' שחטאו לא יביאו אלא פר א' לשניהם:
 <strong>שם הורו ב"ד של אחד מה"ש ועשה אותו השבט ע"פ כו'. </strong>פי' הרע"ב ואין כאן רוב מנין ישראל פשוט דלרבותא נקיט ולא לדיוקא כמו שהבין התוי"ט ומתניתין מיירי בכל גוונא בין שהיה רוב מנין ישראל או לא ודיוקא דגמרא דבב"ד הגדול אף שאר שבטים חייבים הוא בחד צד דהיינו אם היה רוב מנין לשיטתו דאין גרירה בשבט אחד אלא ברוב מנין והוא שיטת הרמב"ם:
 <strong>רש"י ד"ה ד' קהל חטאת הקהל לא קא חשיב כו'. </strong>כצ"ל:
 <strong>רש"י ד"ה ורשב"א מ"ט אלמא אפי' מיעוטא חטאו מביאין פר ושעיר. </strong>כצ"ל:
## דף ה:
 <strong>גמרא הב"ע כגון שחטאו ששה שבטים כו'. </strong>נראה מדל"ק נמי או ז' אע"פ שאינן רובו ש"ק כדאמר לעיל (ג) מוכח דבזה לר"ש היו מביאין ח' פרים כדאמר לעיל בברייתא רש"א ז' שבטים שחטאו מביאין ז' פרים כו' ולא התנה שיהיו דוקא רוב הקהל וכן במתניתין אומר ח' פרים וקאי על ז' שבטים שהזכיר ר' יהודה והוא ודאי לא בעי שיהיו רוב הקהל לשיטת רש"י דא"ל גרירה לשאר השבטים לכאו"א פר אף בלא חטא אלא שבט א' ואין בו רוב הקהל דלא כשיטת הרמב"ם והרע"ב שכ' לעיל ודלא כפרש"י שכ' דאפי' בז"ש ואינן רובא לר"ש מביאין כולם פר אחד. אמת שרש"י פי' במתניתין וכגון דהוי רובן של ישראל אבל זה דוחק כיון שלא הוזכר תנאי זה במשנה: אבל גם בששה שבטים טעמא בעי לר"ש מדוע לא יביא כל שבט ושבט (ואפי' הן מיעוטו של קהל) כדתמהו התוס' ולולי דמסתפינא הייתי אומר דהגמרא דנקיט הב"ע כגון שחטאו ששה שבטים ל"ד נקיט אלא דר"ל שבט אחד דוקא ולא נקיט ו' אלא משום שיגרת לישן דרשב"א וגם הוא ל"ד נקיט ששה אלא ה"ה חד ולא נקיט ו' אלא לאפוקי מרובא ועי' לשון רש"י לעיל בסוף ע"א דמוכח ג"כ הכי וכן בכ"מ ברפי"ב מהלכות שגגות לדעת הרמב"ם ע"ש וכן בפיה"מ וברע"ב פי' או רובן דמתניתין היינו רוב מנין ישראל אע"פ שהוא ממיעוט מנין השבטים כו' ואע"ג דבירושלמי איתא על דברי רשב"א לא אמרו אלא ששה והן רובו הא חמשה אע"פ שהן רובו ה"א פטורין ש"ס דילן פליגא עליה בהא:
 <strong>שם שחדשו דברים כו'. </strong>בגה"ש יש ט"ס וכצ"ל בגימט' טבול יום אל יכנס במחנה של לוים:
 <strong>שם אלא יכול תהא נאכלת חטאת ללוים. </strong>עי' רש"א ובתו"כ הגי' חטאת זו:
## דף ו.
 <strong>גמרא הבאים מהשבי בני הגולה הקריבו עולות לאלהי ישראל. </strong>כצ"ל:
 <strong>רש"י ד"ה הכל עולות והכתיב צפירי חטאת. </strong>כצ"ל:
 <strong>רש"י ד"ה אף חטאת לפי שהכניסו דמן לפנים. </strong>כצ"ל:
 <strong>רש"י ד"ה ר' יהודה דהכי ס"ל דאפי' חטאת צבור מתה. </strong>מש"כ הרש"א דאימא דל"פ אלא בחטאת השותפין תמיה דהא שעיר יוה"כ הוה חטאת צבור ממש ופליג ר"י:
 <strong>תד"ה אילים וכבשים צ"ע מ"ט נשרפו כו'. </strong>הן למסקנא דהוראת שעה היתה ודאי לא קשה אלא אפי' למאי דס"ד מנ"ל דנשרפו אדרבה הא כתיב הכל עולה רק משום החטאות קאמר כעולה:
## דף ו:
 <strong>רש"י ד"ה והא כתיב ע"ש אחיהם </strong>(בסופו) דקרא ה"מ ומולדתך. הני תיבות אין להם ביאור נראה למחקם:
## דף ז.
 <strong>גמרא מי שחטאתו ושגגתו שוה כו'. </strong>לקמן (ח) הגי' שחטאו בשגגה וכן העתיק רש"י לקמן בס"פ בד"ה אלא א"ר אימא הכי (בסופו) וכ"ה לשונו לקמן ע"ב במשנה:
 <strong>רש"י ד"ה ומביא אשם ודאי שאם הורו בשחייבין על זדונו כרת ושגגתו אשם. </strong>אינו מוצא בכל האשמות זדונו כרת זולת באשם תלוי ע"פ דוחק ובשפחה חרופה עמש"כ ביבמות (נה) בס"ד ומש"כ ועוד דבאשמות אין בהם דין שוגג כו' תמוה דאשם מעילות הוא דוקא בשוגג וכן אשם גזילות לר"ש ולרבנן חייב ג"כ על המזיד אבל בשוגג לכ"ע חייב וכן אשם נזיר ושפחה חרופה חיובן במזיד ובשוגג ועי' לשונו לקמן (ח) במשנה ואין אני מוצא אלא באשם גזילות באומר מותר דומיא דהוראת ב"ד דפטור עי' שבועות (לא ב) תד"ה ואין חייבין (בסופו) וזה הלשון וא"ח על שגגתה גרידתא איתא נמי בשה"פ:
 <strong>רש"י ד"ה דכתיב דאינו חייב עד דהוי הכל בשגגת מעשה. </strong>הלשון לכאורה תמוה דיחיד חייב בהעלם דבר ג"כ דומיא דמשיח דהיינו באומר מותר כדאיתא בשבת (עב ב ושם) ושגגת מלאכה בשבת היינו דסבר שהיא מותרת וכ"מ להדיא לקמן (יו"ד) דחשיב חומר בנשיא על משוח מה שהוא חייב בשגגת מעשה וי"ל כיון דהוראה דידי' ולא כלום היא הוה כשגגת מעשה כדלקמן (בסה"ע) אבל א"כ אם הוא מופלא אינו חייב באומר מותר וזה לא שמענו:
 <strong>ד"ה הורה והוא בעבודת כוכבים. </strong>נ"ל להגיה בדם (ובזה שוב לא נצטרך להגהת גה"ש בדבור הסמוך) כיון דהורה עם הצבור מפרש לקמן בחלב וחלב דוקא אבל י"ל דמילתא פסיקתא נקיט בתרוייהו עי' לקמן ע"ב בגמרא:
 <strong>רש"י ד"ה נתכפר לו עם הצבור והא דקתני שאין ב"ד כו' ולא קתני שאין צבור כו' כר"מ כו'. </strong>לעיל בריש מכלתין ד"ה לעולם אין ב"ד חייבין כו' כלומר כו' בין למ"ד צבור מביאין כו' ונראה דכאן דיוקו ז"ל מדשביק התנא לשון צבור דאתחיל ביה ונקיט ב"ד ש"מ דוקא קאמר והתוי"ט לא ירד לזה ע"ש:
## דף ז:
 <strong>רש"י ד"ה הוא בחלב א"נ דהורו כו' בין בכזית לפחות מכזית. </strong>וכ"כ לקמן בד"ה והן בדם משמע דר"ל דהגדילו השיעור ליותר מכזית והשוו כזית לפחות ממנו והנה ח"ש קי"ל דאסור מה"ת וא"כ אף לפי טעותם עדיין יש בו איסור ויהיה סתירה למאי דמסיק המל"מ ברפי"ב מהל' שגגות דבעינן שיורו שד"ז מותר לגמרי ע"ש וי"ל דכוונת רש"י דטעו בתרתי () שכזית הוא חצי שיעור () דח"ש מותר לגמרי:
 <strong>רש"י ד"ה והן בדם כגון בדם המובלע באברים. </strong>לכאורה תימה דהא דם האברים אינו אלא בל"ת כדאיתא בכריתות (כב) ועיין זבחים (כו) בתד"ה ש"מ ואין ב"ד חייבין אלא בדבר שזדונו כרת כדלקמן איברא לפמש"כ המגיה למל"מ פי"ג מה' שגגות לענין חלב שעל הקבה ושעל הדקין דאף שאין באכילתם כרת מ"מ כיון דעקר חלב יש בו כרת חייבין ב"ד עליהם והמשנה לא אתאה אלא לאפוקי דבר שאין בעיקרו כרת כגון כלאים ונבלה יתיישב פרש"י אבל דבריו צע"ג ומגומגמין מאד במה שמחלק שם בין הוראת ב"ד לבין עבודת כוכבים ע"ש גם מש"כ דהא מלתא דא"ח ב"ד אלא בדבר שזדונו כרת ילפינן לה מזקן ממרא בגז"ש דבר דבר בפ"ב דמכלתי' ליתא רק לעיל בפ"ק (ד) איתא אך לענין דלא יעקרו כל הגוף אבל לענין כרת נהפוך הוא דבסנהדרין (פז) יליף לזה זק"מ מהוראת ב"ד ורוב דבריו שם דברי שגגה הם ע"ש ואכמ"ל:
 <strong>גמרא ותסברא בזדונו כרת כו' מי קתני כו'. </strong>הקשה התוי"ט אמאי לא נסיב מרישא ותימה מאי ראיה מרישא אה"נ דרבי היא ולהכי חייב אף בעוקר כל הגוף ועוד דלרבא למ"ל שגגת מעשה בעבודת כוכבים אלא בעוקר כל הגוף כדאיתא בסנהדרין (ר"ד סב) וזה נראה דאישתמטתי' להרב ז"ל:
## דף ח.
 <strong>ד"ה אין "ד ועוד דבאשמות אין בם דין הע"ד דחייבין כו' על המזיד כשוגג. </strong>עמש"כ לעיל (ז) ע"ד בס"ד:
 <strong>רש"י ד"ה א"ק בפרשה ויקרא ואם נפש. </strong>כצ"ל:
 <strong>רש"י ד"ה צבור מנלן וילמד מתחתון מואם נפש. </strong>כצ"ל:
 <strong>בא"ד אף צבור כו' בין בעבודת כוכבים בין בשאר מצות. </strong>ביבמות איתא דילפינן שא"מ מן מעיני מעיני:
 <strong>תד"ה ויחיד דא"ק ה"נ המ"ל כו' מצות מצות כו' ועשתה אחת מכל מצות כו'. </strong>לשון המקרא הוא בעשותה אחת ממצות ואיכא למימר דנין מצות ממצות וא"ד ממצות מן מצות (ועמש"כ לקמן ע"ב בקושיית המהרש"א) תדע דלא יליף עבודת כוכבים ג"כ מצות מצות וע"כ משום דבעבודת כוכבים כתיב המצות אך בזה כ' התוס' טעם אחר ביבמות (ט) אבל תימה שלא הביאו הגמרא דשם דיליף באמת גם יחיד מצות מצות:
## דף ח:
 <strong>גמרא מן היום אשר צוה כו'. </strong>כצ"ל:
 <strong>תד"ה והא אמר הא כו' כגון מילה כו'. </strong>לכאורה י"ל משום דכתיב ביד משה:
 <strong>במשנה א"ח על עשה כו'. </strong>פרש"י ב"ד וכ"פ הרע"ב והשלים עליו התוי"ט סוף פרש"י דבמשיח פלוגתא כו' ול"ד דבמשנה הקודמת דתני אין ב"ד חייבין עד כו' ושגגתו חטאת נראה להדיא שפי' הר"ב דר"ל חטאת קבועה ותני וכן המשיח אלמא דסתם דלא כר"ע ובעקר פרש"י עמש"כ לקמן במשנה הסמוכה:
 <strong>גמרא א"ה קרבן עוי"ר נמי הא כתיב והיה כי יאשם גו'. </strong>פרש"י דהקושיא קאי על א"ת (דכ"מ מהתירוץ דנין אשם מאשמו והגרי"פ ל"ד בהגהתו ולפ"ד ה"ל להגיה ג"כ ואין דנין אשמו כו') והא דלא מקשה ג"כ על צבור הוא משום דכבר למד לעיל מדריב"ל דא"ח אלא ע"ד שזדונו כרת וכי יאשם קאי ג"כ על שמיעת הקול ושבועת ביטוי דאין בהם כרת וקושיית ועוד נילף מן ואשם מן טומאת מקדש וקדשיו קאי ג"כ על צבור ולהכי נקיט ואשם דטומאה ולא ואשם לאחת מאלה (כדנקיט רש"י בסד"ה ונילף ואשם ונשיאת עון) משום דהוא קאי גם אשמיעת קול וביטוי דלית בהו כרת. וקושית רב שימי אינה אלא על א"ת. ורש"י הוצרך להביא ואשם הכולל משום דהקושיא היא דנילף משמיעת הקול דלית בה ואשם פרטי ומה שהקשה המהרש"א למה לא נילף א"ת מחטאת גופה י"ל מפני דמסיק להוסיף מצות ה' ג"כ וביחיד כתיב ממצות ה' ועמ"ש לעיל בתוס' ומ"מ משני ר"פ שפיר אף על קושיית ועוד כו' (ולפי מה שפי' דקאי גם אצבור) דנין מצות כו' משום דתני דבר"י ושב כו' ומה שהקשה עוד דדבר הלמד בגז"ש א"ח ומלמד בגז"ש נמשך אחר התוס' שכ' כן לעיל וכבר תמהו עליהם דאדרבה בזבחים מסקינן דלמדין:
 <strong>רש"י ד"ה מנה"מ דצבור ל"מ שום קרבן כו'. </strong>נראה דל"ד דודאי כאו"א חייב בקרבן עוי"ר ועי' לשון הרמב"ם בספי"ב ופי"ג מהל' שגגות:
 <strong>רש"י ד"ה ארי"צ וכתיב והביא קרבנו כו'. </strong>כצ"ל. ומלת את למחוק:
 <strong>רש"י ד"ה א"ה דכתיב נפש כי תחטא ושמעה כו'. </strong>כצ"ל. ומלת בשגגה למחוק:
 <strong>רש"י ד"ה זו היא לא תימא ושב הכהן כו' לביתו. </strong>זה זיל קרי בי רב הוא דהא כתיב וראה כו' אחריו והנכון כדפי' בעלמא דר"ל דילפינן גז"ש זה מזה אף דאין הלשון שוה כיון דהמכוון אחד:
 <strong>רש"י ד"ה באשם תלוי ובפר העלם דש"צ כתיב כו'. </strong>כצ"ל:
 <strong>בא"ד אשר ל"ת ואשמו הלכך כו'. </strong>כצ"ל:
 <strong>במשנה והנשיא כיוצא בהם דריה"ג. </strong>וק"ל דהל"ל נמי כהן גדול דפטור לדידי' כדאיתא בגמרא וא"ל דסמיך על מה דתני אין חייבין כו' דכולל ב"ד ומשיח כדלעיל בגמרא (ס"ד ז) (וזה נ"ל כוונת רש"י במש"כ וה"ה למשיח והתוי"ט ל"ד) ז"א דלטעמי' משום דאין באין לידי עניות אף מרובה בגדים פטור והוא אינו נכלל בשם משיח כדלקמן (יא ב) במשנה ולהיפך ק"ל במשנה הסמוכה לקמן שאין כ"ג חייב על טומאת מקו"ק דר"ש מדשביק לישנא דמשיח דבכולה מכלתין ונקיט כ"ג משמע דר"ל אף מרובה בגדים (אמת בגי' המשנה שבגמרא איתא כ"ג משיח אבל במשניות ובמשנה דירושלמי ובפיסקא בגמרא וכן בפי"ב דפרה מ"ד ליתא מלת משיח ולשון רש"י בסוף המשנה שם כ"ג ומשיח) וכן איתא להדיא לקמן (יב ב) וכולן נוהגין במרובה בגדים חוץ כו' וחשיב שם לעיל ג"כ פטור דטומאת מקו"ק ולפי מאי דמסקינן טעמא דר"ש שם בגמרא מי שחטאו שוה ליחידים לא יפטור אלא משוח דוקא והנ"ל דע"כ לא ממעטינן מרובה בגדים אלא מהבאת פר אבל לענין דא"ח בשגגת מעשה דינו כמשיח ולכן מימעט שפיר בהא דאין חטאו שוה:
 <strong>שם שהמלך כו' ולא מעיד. </strong>עתוי"ט ומש"כ דלא אימעוט מלכי ב"ד מן לא מעיד אלא בע"נ אבל בשאר עדות לא עמש"כ שם (יט) על דבריו דשם אך מש"כ לר"ע דכיון דאין הנשיא כו' הלכך כו' אפי' בעדות שיכולין להעיד ולהכי ל"פ הרמב"ם כוותי' דטעמי' לא מכרעא כו' דברי תימה הן דהא שבה"ע איננה אלא בתביעת ממון כמבואר בשבועות פ"ד ובה גופה אינו ראוי להעיד:
 <strong>רש"י ד"ה ר"ע ור"ע במשיח כו' ומביא על כולן פר כו'. </strong>לע"ד על כולן שכ' תמוה דלריו"ח שם דאמר דל"א ר"א אלא בטומאת מקו"ק כו' פשוט דגם ר"ע לא מחייב פר למשיח אלא בטמקו"ק ועוד נ"ל דאפשר דגם בטמקו"ק לא מחייבו ר"ע מטעם דר"ש וסתם מתניתין דפרה הנ"ל כוותיה וכן סתם ברייתא דלקמן (יב ב) וכן ר"א ס"ל כוותיה כדאיתא בס"פ או אולי דריש לאשמת העם ומט"ז אפי' אי ליתא לדריו"ח מ"מ פטור בכולן שהרי מעולם לא שמענו ליה לר"ע דמחייב בפר ור"פ לא קאמר שם רק דלר"א דמחייב לנשיא שעיר דה"ה דיחייב למשיח בפר דמטעם ר"ע אין לפוטרו אלא מקרבן עוי"ר ונכון בע"ה:
## דף ט.
 <strong>גמרא מידחא דחי כו'. </strong>פרש"י בזה דחוק ולע"ד נל"פ מידחא דחי ליה הצרעת מנשיאותו (וכ"ה הלשון לקמן (י) משום דה"ל חולה אידחי ליה מנשיאותו כו' שנצטרע) ולשון דיחוי משמע דמ"מ נשאר בו עוד שם נשיאות כמו טומאה דחויה בצבור (יומא ו ב) ע"ש פרש"י או מיפטר פטור ר"ל דנפטר לגמרי מנשיאותי' כמו פטור דבכולי הש"ס (וכן פטר רחם ה"נ לכאורה לפרש ע"ש שנשמט ונפטר מן הרחם ועפרש"י פ' וירא (יט יז) והמליטה זכר שנשמט העובר מן הרחם כי שורש פטר על כוונת זו נמצא במקרא עי' קונקרדאנצי' אולם לפ"ז לא יפול תואר זה על בכור דוקא) וכן יתפרש לשון זה לקמן (יב ב):
 <strong>שם א"ל דילך או דגזא. </strong>גם בזה פרש"י דחוק ואולי יל"פ דגזא שם חכם ואשכחנא ביבמות (מה ב) שרבינא ספר ממנו עובדא לכן א"ל האי שאלה דילך היא או ששמעת מגזא ולא פשיט ליה:
 <strong>במשנה אלא שאין כ"ג משיח חייב כו'. </strong>עמש"כ לעיל בזה בס"ד ומש"כ רש"י וה"ה כו' שאין הנשיא חייב כו' כן אמר בפירוש בברייתא שמביאה הגמרא בסמוך:
## דף ט:
 <strong>גמרא אלא א"ר כו' מי שחטאתו שוה ליחידים </strong>(פי' לכל יחיד ויחיד) ומאי ניהו קהל (ר"ל לא כדקס"ד מעיקרא דקהל פי' כל הקהל ביחד אלא כל יחיד ויחיד מהקהל כולו זהו המכוון בהקהל דקרא). ופרש"י בזה דחוק:
 <strong>שם דא"ל מני ר"א היא כו' והא"ר יוחנן כו'. </strong>מפרש"י משמע דכ"ז הוא דברי ר"ש אבל לשון קשיא אינו מדויק לפ"ז ולפי' ריב"ן במכות (כ ב) בד"ה דאמר לך מני ע"ש הוה דא"ל מני ר"א היא (דהכא) דברי ר"ש בניחותא וסתמא דגמרא פריך והאריו"ח כו':
 <strong>רש"י ד"ה אלא א"ר דאותן השוים ליחידים בדבר זה הוא כו'. </strong>כצ"ל:
 <strong>רש"י ד"ה אריו"ח דנשיא מביא שעיר במקום עוי"ר. </strong>כצ"ל. ותיבת בידיעה למחוק:
 <strong>רש"י ד"ה אלא בטומאת כו' אבל בשמיעת קול כו' מודה כו' עוי"ר כהדיוט. </strong>אינו מוכרח די"ל דסבר כר"ע דהנשיא פטור משום דלא מעיד וכסתמא דמתניתין ברפ"ד דשבועות ואינה נוהגת אלא בראוין להעיד דאמרינן שם דאתי למעוטי מלך לכ"ע ועתוי"ט ד"ה שהמלך:
 <strong>רש"י ד"ה א"ל ר"ה והאי דלא קתני נמי כו' פר בטומאת מקו"ק כו'. </strong>כדי נסבה די"ל דסבר כר"ש:
## דף י.
 <strong>במשנה רש"א אם נודע כו' ומשנתמנו פטורי'. </strong>התו"ח מביא בשם הירושלמי דטעמו משום שהגדולה מכפרת ולפ"ז הוה א"ש דל"פ ברישא ודלא כפרש"י וכ"ה להדיא בירושלמי אבל מגמרא דילן לעיל (ג) גבי מרובין ונתמעטו וכן לקמן (יא) בבעיא דר"ז אכל ספק חלב כו' מוכח דל"ל הא דירושלמי מ"מ י"ל דל"פ ברישא משום דילפינן מקרא שהביא הרע"ב (והוא מהרמב"ם) דאזלינן בתר חטא ואולי אף לרבנן צריך קרא דל"ת הואיל ואישתני דינא אשתני קרבן עי' כתובות (מה) ובמש"כ שם בס"ד וילפי מזה דה"ה לחטאו עד שלא נתמנו ור"ש לא יליף ודלא כהתוי"ט שכ' דא"צ להקרא ודע דכעין זה מצינו לר"ש בפ"ה דתרומות מ"ח ע"ש:
 <strong>רש"י ד"ה וישב בבית החפשית ודלא כר' יוסי כו'. </strong>נראה כוונתו דע"כ מה שאמר והנשיא כיוצא בהן היינו אפי' נצטרע וכדפשיט רנב"י לעיל לפירושו שם ואפ"ה קרו ליה נשיא ולכן יתחייב ג"כ בשארי מצות שעיר אבל לע"ד אין זה מוכרח:
 <strong>רש"י ד"ה ומתעה שכן דרך כו' נותן עיניו בכוכב אחד כו'. </strong>כ"ה הנוסחא הישנה וישרה היא והגהת המהרש"א אין לה שחר:
 <strong>בא"ד וכשרב החובל כו' בצפון והכוכב תהפך בדרום כו' והוא סבור ליישרה ומהפכה לדרך אחר. </strong>כצ"ל:
## דף י:
 <strong>גמרא שנאמר וידברו כו' אם היום תהיה עבד כו'. </strong>ע"כ הראיה הוא דחזינן דפעמים צריך להיות עבד להעם לשמוע בקולם וא"כ יש לפרש ג"כ עבדות אני נותן לכם ע"ד זה:
 <strong>שם ר"פ ור"ה ברי' דר"י אתו לקמיה דרבא. </strong>כ"נ דצ"ל וכ"ה בע"י:
 <strong>שם אמרו ליה אין דזבנן כו'. </strong>כצ"ל:
 <strong>שם וא' אכלו לשם אכילה גסה. </strong>פרש"י אינו מכוון ול"נ לפרש מפני דפסח דינו להאכל על השובע אך הראשון מפני חבת מצוה אכלו לתיאבון והשני היתה עליו אכילתו כמו אכילה גסה כי אכלו בע"כ שלא בטובתו כי אם בהכרח כדי לצאת ידי המצוה ובזה מתורץ קושיית הט"א בר"ה (כט) מדר"ל בפסחים (קיד ב) דדייק התם דמצ"כ ויש לכוון זה בתירוצו שם:
 <strong>רש"י ד"ה אוי אל פניו. </strong>כצ"ל:
## דף יא.
 <strong>גמרא תיפשוט ליה כו' והמיר כו'. </strong>פי' דהכא נמי אידחי ליה החצי זית שאכל דתו לא חזי לאיצטרופי משנתמנה ומיושב קושיית הרש"א:
 <strong>שם ובעא כו' אכל ספק חלב כו' אימא לייתי אשם תלוי. </strong>א"כ חמור ספיקו מודאי דאילו אתידע ליה דודאי חלב אכל פטור מחטאת:
 <strong>שם והא רבא אמר כו'. </strong>נ"ל למחוק מלת והא דמשמע דאיפרוך רב המנונא ובחולין (ה ב) לא מייתי הש"ס רק אוקימתיה ובזה מיושב פרש"י לעיל בריש מכלתין ממה שהעירותי עליו שם ועי' לח"מ פ"ב מהל' שגגות ה"ב:
 <strong>שם אלא הכא באוכל נבלה לתיאבון כו'. </strong>לכאורה הנ' להגיה באוכל חלב כו' ואולי שיגרת לישן דחולין (ג סע"א) נקיט:
## דף יא:
 <strong>גמרא ומציף עליהם שמן. </strong>כצ"ל:
 <strong>שם נימא קרא והכהן תחתיו מבניו. </strong>כ"ה בע"י ובכריתות הגי' שתחתיו:
 <strong>שם ירושה היא להם. </strong>כצ"ל וכ"ה ברש"י והטעות נמשכה לכאן מב"ב (קיז ב):
 <strong>שם הוא שלום הוא צדקי'. </strong>הרש"א בח"א הקשה דמנ"ל הא דלמא ה"ל עוד בן רביעי שלום ואשתמיטתי' מקרא בירמיה (כב) שלום בן יאשיהו מלך יהודה המולך תחת יאשיהו אביו ולא מצאנו בסוף מלכים וד"ה רק שלשה מלכים מבניו יהואחז יהויקים צדקיהו וא"כ ע"כ הוא אחד מהם והנה יש מהמפרשים האומרים אשר צדקי' המולך אינו בן יאשיהו רק בן יהויקים אחי יויכין כי כן מצינו (בד"ה א' ג טז) ובני יהויקים יכניה בנו צדקיהו בנו ע"ש בביאור (לרי"ו) [לר"י אברבנאל] וצדקי' בן יאשיהו לא מלך כלל אבל מצינו בראש ירמיה לצדקיהו בן יאשיהו מלך יהודה וקבלת חז"ל אמת ולאורם נלך:
 <strong>ד"ה ואין בין כהן המשמש ולאחר שחזר כו'. </strong>אבל התוס' במגילה (ט ב) הביאו מהירושלמי שאף ביוה"כ זה שהשני משמש הפר היה משל ראשון:
## דף יב.
 <strong>גמרא יכול משוח מלחמה ת"ל הכהן המשיח כו'. </strong>כצ"ל:
 <strong>רש"י ד"ה שמא ח"ו שנגעתי בו כשהלבשתיו. </strong>הלבישה היתה קודם המשיחה כדכתיב ובכריתות פי' ששמתי שם יותר מדאי ור"ל דהרי ירד גם על זקנו:
 <strong>רש"י ד"ה ולאו מילתא היא ואפי' הכי לא ליעבד כו'. </strong>נראה דצ"ל ומשום הכי כו':
 <strong></strong>(בסה"ע) ת"ל והביא הכהן המשיח. פסוק זה נאמר בפהע"ד ש"צ דאזיל לשיטתו דמפרש פר הבא עכה"מ היינו גם פהע"ד ש"צ וכ"מ מפירושו בקדושין כמ"ש הט"א במגילה (ט ב) ואולי ט"ס הוא וצ"ל ולקח הכהן המשיח הכתוב בפרו:
## דף יב:
 <strong>גמרא והשני כל מצות כהונה גדולה עליו. </strong>כצ"ל:
 <strong>שם ומוזהר על הבתולה. </strong>צ"ל ומצווה וכן לקמן וכ"ה ביומא וכלישנא דמתניתין ולקמן בברייתא הב':
 <strong>שם משיח שנצטרע כו'. </strong>עמש"כ לעיל (ט) בס"ד:
 <strong>רש"י ד"ה עבר מחמת מומו וכי נצטרע אין לך מום גדול מזה. </strong>ר"ל וא"כ גם הוא נכלל במומין דאר"ע:
## דף יג.
 <strong>גמרא שעיר עבודת כוכבים קודם לשעיר נשיא מ"ט האי צבור כו'. </strong>לכאורה סותר קצת להא דר"ה (ח ב) ודע"ז (ב ב) מלך וציבור מלך נכנס תחלה כו':
 <strong>שם שתי הלחם קודמים לכבשים כו'. </strong>לכאורה במאי הם קודמים הא אין בהם עבודה זולת תנופתם עם הכבשים ביחד עי' מנחות (סב) וצ"ל דהכוונה דבעי"ט דעצרת יראה תחלה להתעסק בהם בהכנתם ובאפייתם ואח"כ בהכנת הכבשים ולבדקם ממום:
 <strong>שם קודם לדבר הבא בגין לחם. </strong>פרש"י וכבשים בגלל שתי הלחם וכ"ה לשון הרמב"ם בפ"ט מהל' תמידין ה"ט הגמרא דקדקה בלשונה לומר בגין והם במחילה מעה"ק ל"ד דאדרבה במנחות (טו) אמרינן לחם גלל דכבשים ואין הכבשים גלל דלחם ואולי חילוק יש בין גלל לבגלל בב' וע"ש בפ"ד מ"ג בתוי"ט ד"ה הלחם הב' ולכאורה ברייתא זו אתיא כר"ע דשם ולא כר"ש וב"נ וסייעת' לפסק הרמב"ם שם:
 <strong>רש"י ד"ה שעירת יחיד. </strong>כצ"ל:
 <strong>במשנה בזמן ששניהם עומדים בקלקלה האיש קודם לאשה. </strong>פי' הרמב"ם והרע"ב אחריו שהאיש אין דרכו בכך כו' והוא מהירושלמי וק"ל תיפוק ליה שהוא מקודש ממנה:
 <strong>גמרא שנאמר כו' קחו עמכם את עבדי אדוניכם כו'. </strong>כצ"ל:
 <strong>במשנה אבל אם היה ממזר ת"ח כו'. </strong>נראה דדוקא נקטיה משום דגם הוא מטפה כשרה אבל נתין ואינך לא:
 <strong>גמרא מפני שסורן רע. </strong>פרש"י בזה דחוק ובירושלמי פ"ב דע"ז סוף הלכה ב' חד גיור כו' וחזר לסיאורו ועוד שם בגר שחזר לשיאורו משמע דהוא לשון שאור והוא יצרו הרע כמו שאור שבעיסה (ברכות יז) וכן יתפרש בכ"מ אח"ז מצאתי כן בערוך ערך סר הד':
## דף יג:
 <strong>גמרא העובר תחת אפסר הגמל כו'. </strong>כצ"ל:
 <strong>שם כשאב ב"ד נכנס עושים לו שתי שורות שורה א' מכאן כו'. </strong>כ"ה בע"י וכ"ה גיר' רש"י ובציונו צ"ל עושין בל"ו:
 <strong>רש"י ד"ה זוהמא קרי ליה הכי כו'. </strong>כצ"ל:
 <strong>רש"י ד"ה מתני' ליה רבי כו' אילו הוה תמורה כו'. </strong>כצ"ל:
 <strong>בא"ד ועושה תמורה דברי ר"מ. </strong>כצ"ל:
 <strong>בא"ד בפ"ק </strong>(יב) ואמר ר"מ אילו היה תמורה לא הוה קרב כדאמרי' שם (ה ב) אך בכור כו'. כצ"ל:
## דף יד.
 <strong>גמרא אמרי כל דאמר מילתא כו'. </strong>כצ"ל:
 <strong>שם חזייה רבא לאביי כו'. </strong>כצ"ל:
 <strong>רש"י ד"ה סיני וסדורין לו כו'. </strong>כצ"ל:
 בריך רחמנא דסייען
