# רש"ש על חגיגה
שמואל שטראשון
## דף ב.
 <strong>במשנה וטומטום ואנדרוגינוס. </strong>עט"א ותראה שדעתו היכא דתני ב' דינים ודין אחד הוא מסובב מהשני תני דינו אחר הדין שהוא הסבה לו. אולם עי' בנ"י ריש מו"ק בד"ה ולא ממימי הקילון ותמצא סתירה לדבריו:
 <strong>במשנה שם ובה"א כו' ולעלות מירושלים להר הבית. </strong>כתב התוי"ט דכיון שיכול לעלות להה"ב שהוא בשפוע ההר ממילא עולה עוד במעלות העזרות כו'. מוכח מדבריו דהה"ב עד החיל (ששם התחילו המעלות) היה ההר בשפוע ובלא מעלות וזה נסתר מגמרא יומא (טז) שעושה חשבון לגובה קרקע ההיכל מן קרקעית הה"ב בשיפולו רק ממספר המעלות הנמצאות ביניהם ע"ש:
 <strong>רש"י ד"ה איזהו קטן. הטילו חכמים כו' ועל אמו לחנכו. </strong>עמש"כ בחדושי שו"ע או"ח סי' שמ"ג:
 <strong>תד"ה הכל </strong>(בסופו). ועוד בגמרא דקאמר שפטורה בראיה וחייבת בשמחה כו'. א"א לפרש כוונתם להא דלקמן (ו ב) יש בשמחה מה שאין בשתיהן שהשמחה נוהגת כו' ובנשים כו'. דהא כתבו לעיל דראיה דהך ברייתא בקרבן איירי אלא נראה דכוונו להא דר"ה (ו ב) דבעי ר"ז אשה מהו בב"ת מי אמרי' הא לא מחייבא בראיה א"ד הא איתא בשמחה והט"א הביא זאת לראיה נוספת על ראיות התוס':
## דף ב:
 <strong>תד"ה לישא </strong>(בסופו). אין למדין כו' מן התקוע. פי' בגליון תוקע עצמו לדה"ל לשון זה הוא ביבמות (קט ב) וע"ש:
 <strong>תד"ה לישא </strong>(הב'). ועוד כו' אתי צד עבדות ומשתמש בא"א. עי' יבמות (מה ב):
 <strong>תד"ה לא תהו </strong>(בסופו). ועוד פו"ר אכולהו ב"נ כתיב אף לכנען. עי' רש"א שהניח דבריהם בצ"ע. ובמל"מ פ"י מהל' מלכים ה"ז יישב דבריהם בטוב טעם ע"ש ועל הט"א בא"מ יש להפליא שגם הוא ירד לדעת המל"מ בישוב הירושלמי ועל התוס' כתב שנעלם מהם גמרא דסנהדרין כתמיהת הרש"א:
 <strong>תד"ה כופין. ול"ד לההיא דריש שבת כו' דהתם פשע בדבר כו'. </strong>פשע ל"ד דהא בשוגג מיירי התם ועמש"כ שם (כ"א) ברש"י. ומש"כ תדע דשרינא ריש ת"נ כו'. לכאורה גם שם פשע ששכח ולא הביא כפרתו קודם התמיד כדפרש"י שם:
 <strong>תד"ה נשים. דהכא תרי עניני כו'. </strong>דבריהם סתומים וכבר עמד עליהם התוי"ט אך מש"כ הרב ז"ל ועוד דקטן דפטור מטעם שוטה דפטור מכה"מ והכי איתא בברייתא בזה ל"ד דהברייתא מיירי לענין שמחה אבל בראיה ה"ל לחייב את הקטן מראי' ראיה מהקהל רק דפטור מק"ו דנשים וכמ"ש התוס' לקמן בר"ד הסמוך:
 <strong>תד"ה חרש. וכן בחולין כו' דהתם הטעם תלוי בכיון שיוכל לאמן ידיו לשחוט. </strong>עי' ברא"ש שם וגם נראה דדבריהם כאן סותרים למש"כ בספ"ג דסוכה ד"ה והיודע לשחוט דלדבריהם דלשם ע"כ מיירי ההיא דחולין ביוכל לאמן א"י:
 <strong>תד"ה המדבר. בב"ר כו'. </strong>שם בעניי לא מצאתי. אבל בהיפך אמרו בש"ר פ"ג פקח לראיה ופקח לשמיעה משמע דמפרשי חרש כפשוטו שאינו שומע לבד ופקח דכתיב באמצע בין עור לחרש הוא הניגוד וההיפך לשניהם וכן כוונת התוס' במש"כ דמי שם פה קאי לתרוייהו ר"ל ג"כ לניגוד ולהיפוך ודלא כהרש"א:
## דף ג.
 <strong>גמרא לענין ראיה גמר ראיה ראיה מהקהל. </strong>עט"א ובמש"כ עליו בק"א בס"ד ונשמט שם "וכ"נ להדיא מהרמב"ם סוף הלכות חגיגה דלועזים וגרים שאינם מכירין חייבין בהקהל ועי' ברכות (מה ב) תד"ה שאני":
 <strong>גמ' שם דכל אימת דעייל רבי כו' ויתבי קמיה. </strong>כצ"ל וכ"ה בע"י:
 <strong>גמ' שם אר"ת חגר ברגלו אחת כו'. </strong>צ"ל ואר"ת בוי"ו:
 <strong>תד"ה אלא. מה לו ללכת דכיון דלא שמע כו' אע"ג דגמיר לאחריני לא יזיל השתא כו'. </strong>כצ"ל ותיבות עד האידנא נראה למוחקם:
 <strong>תד"ה מפעמים. וכי אמרינן לקמן כו'. </strong>כצ"ל:
 <strong>תוס' שם ההיא מדסמכי ארגלים קאמר כו'. </strong>כצ"ל:
## דף ג:
 <strong>גמרא להקביל פני ר' אליעזר. </strong>כצ"ל ביו"ד:
 <strong>[רש"י ד"ה ואף הוא. ראב"ע. </strong>הח"א כתב דלישנא דאף הוא ל"מ כן. ועי' מש"כ במגילה (ד) ד"ה שאף:
 <strong>שם תוד"ה דרך. מאבד מה שנותנין לו קוביקוס. </strong>עי' בגליון ול"נ דר"ל משחק בקוביא] :
 <strong>תוס' שם </strong>(בסופו). קורדייקוס אין בו אחת מכ"א. כן הגיה המפרש שם:
## דף ד.
 <strong>גמרא אלא עבדים מנלן כו' הא ל"ל קרא כו'. </strong>נראה דהפירכא דעבדים מנלן הוא דר"ה גופי' וכמ"ש התוס' ביומא (עו) ד"ה הני ובש"מ ודע דהרע"ב כתב טעם דעבדים משום דכ"מ שהנשים כו'. ותמוה דשביק טעמא דר"ה מא"פ האדון כו' ונ"מ לח"ע וחב"ח ואף למ"א בח"ע של קטן דלאו בר כפי' הוא כמו שהאריך בזה הט"א בריש מכילתין ומכש"כ דקשה טפי לפירושו ברישא דמתניתין כשיטת הרמב"ם דלמ"א פטור ודוחק לומר דאף שחייב מדאוריי' רבנן פטרוהו בשוא"ת כדי שימהר רבו לשחררו עי' בכ"מ בפ"ב מהל' ק"פ הי"ג. שוב מצאתי להתור"ע שעמד עליו ולפלא בעיני שלא שת לבו למש"כ מהא דפי' ברישא דמתניתין עוד כתב הרע"ב ט"א דכתיב בבוא כל ישראל ליראות ועבדים לאו בכלל ישראל. טעם זה ל"מ בגמרא וגם ק"ל דמישראל אימעוט נמי משוחררים כדהוכיחו התוס' בסוכה (כח ב) וע"כ תצטרך לומר שיש שום רבוי כמש"כ התוס' שם א"כ ח"ע וחב"ח יהא ג"כ חייב מאותו רבוי. שוב ראיתי להרמב"ם רפ"ב מהלכות חגיגה שגם הוא כתב ב' טעמים הללו שבהרע"ב וצ"ע:
 <strong>תד"ה אלא </strong>(בסופו). ואיכא למימר דבכ"ע ממעט קרא. עי' רש"א שנדחק ול"נ דכל זה מהקושי' ור"ל דא"ל דקרא ממעט דאפי' על תנאי לא יביא וא"כ מאי פריך איצטריך כו':
## דף ד:
 <strong>גמרא דכתיב כי תבואו לראות כו'. </strong>עפרש"י ותוס' ועמש"כ (ביבמות קב ב):
 <strong>תד"ה דכתיב. התם מיירי בנו"נ שאין קבועין זמן בביאת רגלים. </strong>כצ"ל:
 <strong>בא"ד והתם הארכתי בדבר לפרש ההיא דהערל כו'. </strong>כצ"ל:
 <strong>תד"ה דמרבה. וי"ל דהתם ממעטינן ערל שמתו כו'. </strong>ק"ל דלפ"ז לר"א דיליף בר"פ הערל דערל אסור בתרומה בגז"ש מפסח היינו אפי' בערל שמתו כו'. וא"כ מאי קאמר ר"ע שם א"צ הה"א איש איש כו' הא מרבוי דאיש איש ליכא למילף ערל כזה ולפי' ר"ת דמשמע דערל כזה מותר בתרומה דהוה אנוס קל"ט דהא שם (ע"א) מבעי' ליה לרחב"ע אפי' על ערל קטן דהיינו בתוך ח' אי מותר לסוכו שמן של תרומה ולא איפשיטא ואין לך אנוס גדול מזה עי' תוס' שם ברה"פ וראיתי להכ"מ בפי"א מהלכות תרומות ד"ז שכתב על הא דפסק הרמב"ם דסכין אה"ק בתוך שבעה בשמן תרומה בפ' הערל בעי' דנפשטה ותמוה דהרי שם לא נפשטה וכמש"כ התוס' בר"פ שם רק דהרמב"ם נראה דסמיך על הירושלמי שהביאו התוספות שם כדרכו:
## דף ה.
 <strong>גמרא ואיתרע מזלה ואייתיתה. </strong>כצ"ל כדלעיל:
 <strong>גמ' שם אמר ר' יוחנן אוי לנו ששקל עלינו כו'. </strong>כ"ה בע"י ותיבות בן זכאי ליתא וכצ"ל:
 <strong>גמ' שם הא יראוני מוחלין להם. </strong>הגרי"פ הגיה לו תחת להם ושכ"ה בילקוט ובע"י ול"נ דהגי' שלפנינו עיקרית כי יראוני הוא לרבים נסתרים:
 <strong>גמ' שם שאני בת ר"ח דקים ליה כו'. </strong>כצ"ל וכ"ה בע"י:
 <strong>תד"ה זה. לפי שעה שתולהו בסלו כו'. </strong>כצ"ל:
## דף ה:
 <strong>רש"י ד"ה ידו נטויה. להגן עלינו. </strong>כצ"ל:
## דף ו.
 <strong>רש"י ד"ה מחייבא בשמחה. ושמחת אתה וביתך. </strong>וכ"כ לקמן ע"ב בד"ה השמחה. ועתוי"ט ועמש"כ בסוכה כ"ז ב' בס"ד:
 <strong>גמרא והא שמואל דיכול לרכוב כו'. </strong>הב"א כתב דלר"א דא"ל בפ' כ"צ מילתא דאתא בק"ו טרח וכ' לן קרא ל"ל הא דר"א דפ"ק שם דמי שא"ל קרקע פטור מה"ר מקרא דול"י איש את ארצך דמב"ל לגופי' שלא יארע לו שום היזק בעלותו ואף על גב דנפקא ליה התם מוהלכת לאהליך דאפילו בחזירה א"כ ק"ו בהליכה מילתא דאתא בק"ו כו' ושגה בזה דלאו מק"ו אתיא אלא מגופיה דקרא דכיון דמבטיחנו שנמצא אהלינו שלום מוכח דלא ניזוק בין בהליכה ובין בחזירה ולישנא דאפילו דשם אטעיה במחכ"ת וגם נראה דאינו מוכרח דרא"ס בעלמא מילתא כו' דהתם משום דלא משמע ליה דרשה דר' יהושע דא"כ לכתוב הבשר תאכל והדר ודם זבחיך ישפך כדכתיב בעולה כדאיתא שם בגמרא:
 <strong>רש"י ד"ה ה"ג. דהא אמרי אין מחנכין כו' ולעלות ברגליו מירושלים כו'. </strong>כצ"ל:
 <strong>תד"ה הראיה. רק לאשם דכתיב ביה כו'. </strong>כצ"ל. ותיבת מעילות נראה למחוק:
 <strong>בא"ד דאמרינן בפ"ב דכריתות יביא כבש בסלע. </strong>כצ"ל:
## דף ו:
 <strong>גמרא אלא מ"א מקיים הזבחים כו' </strong>(ופרש"י שנזופין היו) שבטו של לוי שלא עבדו ע"ז כו'. מכאן ראיה לפרש"י ביבמות (עב) דנזופין הוו ממעשה העגל ולא כפירוש התוס' שם ממעשה דמרגלים מדקאמר הכא שבטו ש"ל של"ע ע"ז. גם מש"כ עוד שם שעל מעשה העגל אמר הקב"ה סלחתי. תמוה דאדרבה במרגלים מצינו לשון זה ולא בעגל. ובהגהותי לש"ר פנ"א אות ד' במ"ת הארכתי בזה בס"ד:
 <strong>גמ' שם ושמחה. </strong>הב"א כתב דלריה"ג דמוקי ליה לקרא דז"י תחוג דכתיב בפ' ראה גבי חה"ס באא"ע כו' להביא ז"י הפסח במכילתא. משמע נמי שפיר שמחה לפסח מסיפא דהאי קרא והיית אך שמח. וז"א דא"כ היכי דרשינן מיניה בפסחים (עא) לרבות ליל יו"ט אחרון לשמחה והא מבעי' ליה לחוה"מ. אלא ע"כ צ"ל ע"ד שכתבו התוס' בפ' א"נ (סא) ד"ה לעבור דאף דדרשינן לא תגזול באא"ע לכובש שכר שכיר מכ"מ רעך דכתיב גביה דרשינן אגזל ע"ש. והארכתי קצת בכלל זה בכתובות (לד) בס"ד ע"ש:
 <strong>תד"ה יש בשמחה. ובתוספתא כו'. </strong>עט"א בא"מ שכתב דודאי ההיא תוספתא משבשתא היא כו'. ובאמת הגי' שלפנינו הוא ונוהגת כל שבעה ופירושו שנוהגת בכל יום ויום כמש"כ הרב ז"ל בריש דבריו. ודברי תוס' הללו נראה שנשמטו מהתוי"ט לקמן מ"ו ד"ה מי:
## דף ז.
 <strong>רש"י ד"ה נאמרה חגיגה. למאכל הדיוט. </strong>והתוי"ט הוסיף דוחגותם משמע שאתם תהנו ממנו. וא"כ אין זה אלא זבחים שלמים שהבעלים יכולים ליהנות מהם ואך למותר הביא רש"י לקמן בד"ה מה חגיגה כו' קרא דלא ילין:
 <strong>תד"ה ר' יוחנן. ומ"מ צ"ל דס"ל כר' אושעי' כדפי' כו'. </strong>כצ"ל:
## דף ז:
 <strong>רש"י בד"ה ביו"ט אינן באות. אע"פ שיש להן תשלומין עיקר מצותן ביום ראשון כו'. </strong>לכאורה אין זה אלא למ"ד לקמן (ט) כולן תשלומין דראשון. אך לפי מה שפי' שם בד"ה כולן תשלומין זל"ז יום ראשון שהוא נראה להביא עיקר כו' א"ש אף לדידיה. אבל מכל מקום דבריו צ"ע דבביצה (כ ב) איתא דב"ה בעצמן השיבו דמיקרי קבוע להם זמן מטעם דאם עבר הרגל ול"ח א"ח באחריותו:
 <strong>תד"ה מביאין </strong>(בסופו). ועוד שמא כו' אבל הלל חלק עם רבם ואין בידם למחות. והא דא"ל מה טיבה של בהמה זו (פי' דהיו סבורים שהיתה עולה כדמוכח מתשובת הלל) הוא משום דלא שמעי שהלל חולק בזה על רבם כדכתבו ברה"ד:
 <strong>תד"ה עולות. והא דהתם כו' ולא אקשי ליה ממתניתין כו'. </strong>לכאורה י"ל משום דהכא א"ל דתנא עולות משום סיפא לאשמעינן דעולת ראיה באה אפילו ביו"ט ולאפוקי מב"ש. שוב מצאתי כן להט"א. ולפלא שלא זכר מאומה מדברי התוס':
## דף ח.
 <strong>תד"ה טופלין. דס"ל לחזקיה אדם </strong>(כ"ה בב"ח) חולק כו'. פי' דהשתי כסף יכול לחלקן לב' בהמות כ"א תהיה שוה מעה אלמא דמצטרפי ב' בהמות אהדדי לצאת יד"ח בהן. לכן כמו כן אף דבהמה השניה כולה ממעשר מצטרפת עם הראשונה שהיא מן החולין וה"ל טפילה ודברי הק"ע מגומגמין בזה:
 <strong>תד"ה משום סקרתא. כדאמרינן בפ"ב דבכורות </strong>(נט). כ"נ דצריך לציין. ויכוונו להא דא"ר שם עשירי מאליו הוא קדוש וע"ש. וע"ע שם (נח) בתד"ה וא"א בסופו. ומש"כ התוס' כיון דחייב מה"ת לקדשו. ר"ל אע"ג דמצוה להקדישו ולומר ה"ז מעשר כדתנן התם (נח ב) מכל מקום כיון דמחויב להקדיש אותו שיצא בעשירי דוקא ל"ש ביה שום איסור. ובזה מיושב כל מה שגמגם הט"א ע"ד:
 <strong>תד"ה ושמחת </strong>(בסופו). ת"ל האלה אלה נוהגין כו'. כצ"ל:
## דף ח:
 <strong>גמרא בחגך ולא באשתך. </strong>בט"א הקשה דא"כ למאי תני בביצה ולא מיבמין ת"ל דאפי' בחוה"מ אסור ע"ש. ולכאורה למש"כ התוס' בכתובות (מז) בד"ה דמסר דנשואין בלא סעודה שרי א"ש. אך לפי מש"כ הרש"א שם דמודו התוס' דמדרבנן אסור ישאר קושייתו. אולם י"ל קושייתו ע"פ תירוץ הראשון דהתוס' שם דנ"מ לתוי"ט ע"ש:
 <strong>רש"י ד"ה לא פליגי. במעות אלא בבהמה כו'. </strong>ועט"א ול"נ דרש"י נד מפירושו משום דא"כ מאי פריך והא קתני אכילה ראשונה כו' דלמא תני בהמה וה"ה או כש"כ מעות. אלא ע"כ דס"ל להש"ס דמאי דתני תני ודל"ת לא סבירא ליה:
 רש"י ד"ה האי סתם. היכי דמי. הס"ד ואח"כ מה"ד <strong>משום</strong>:
 <strong>תד"ה מי שחגיגה. דאי ממדבר ה"א עולה ושלמים. </strong>כאן הוא הפסק ענין:
 <strong>בא"ד הקשה הר"א כו' </strong>עד סה"ד. מהתוי"ט בד"ה ולא בעופות בסופו נראה שנשמטו מכ"ת דה"ת הללו:
## דף ט.
 <strong>גמרא לאיי אפנויי מופנה כו' הכתיב לת"מ. </strong>פשוט דמפני כן תרוייהו מופני דבעצרת דשמיני גם כן כתיב כל מ"ע ל"ת. ואף לפמש"כ הב"א דחד עצרת מב"ל לגופיה כדי לסמוך עליה לה' ולכם לדרשה דפסחים (סח ב) רק דכוונת הש"ס דליכתבו תרוייהו (ר"ל לה' ולכם) גבי חד עצרת מכל מקום באיזו עצרת שיכתבו הוה ילפינן שפיר דרשה דפסחים. ולכן מאי דמקשה הרב הנזכר מזה לדעת הסוברים דבעינן שיהא הלמד מופנה אינו כלום דודאי מסתברא דעצרת דשמיני מופנה כדי ללמוד הגז"ש:
 <strong>גמ' שם חגר ביום ראשון כו' כיון דל"ח בראשון כו'. </strong>עט"א באורך. ועמש"כ עליו בפסחים (עו ב):
 <strong>רש"י ד"ה כולן תשלומין זל"ז. אין לך כו' למי שלא נראה כו' יום ראשון כו'. </strong>לכאורה יפלא מדוע לא פי' כפשוטו דבאיזה יום שירצה יקריב ועמש"כ לעיל (ז ב) ועוד נ"ל משום דבריש יומא קרי ר"א לשמיני דחג טפל לסוכות שהוא תשלומין להם ומשמע דאליבא דכ"ע קאמר מדקאמר שם אפילו למ"ד כו'. אבל יש לפרש דשמיני לכ"ע תשלומין לסוכות. וחיגר בז"י הסוכות לכ"ע פטור וכן כתב הטורי אבן כאן ד"ה עבר הרגל דשמיני לכ"ע תשלומין דראשון. עי' בתוד"ה תשלומין. ועמש"כ בס"ד במגילה (ה):
 <strong>תד"ה נאמר. ועוד יהודה ב"ס כו' אתא ר' חנניא יהודה ב"ס כו' </strong>(כ"ה בירושלמי וכצ"ל כאן) ומה ת"ל תחוגו אותו. כצ"ל וכן בסה"ד. ונראה ביאורו דבתחילה היה רוצה יהודה ב"ס למילף דיש לו תשלומין כל שמונה מהא דכתיב שבעת ימים וצא שבת מהם כו' ודחי ליה ר' יוסי וכי מכאן כו' ור"ל וא"כ ה"ל לכתוב שמונת ימים ודלא דחי שבת הלא ידעינן ממקום אחר. וכן ר' יוחנן פריך עליו ב' פרכות (מה שפריך והתניא אף בפסח כן כו' נתקשה בזה הש"ק ע"ש. ולענ"ד דכוונתו על הא דתניא במכילתא פ' בא ספ"ז דריה"ג דריש הא דכתיב בחה"ס פ' ראה שבעת ימים תחוג דאא"ע לחה"ס דכבר כתיב ביה בפ' אמור וחגותם כו' ז"י תנהו ענין לחה"מ ע"ש ונכון בעז"ה) ואתא ר' חנניא ותני להא דיהודה ב"ס בלשון אחר והוא דמשבעת ימים באמת לא ילפינן מידי שכבר למדנו כו' כדפריך ר' יוסי לעיל רק מתחוגו אותו ילפינן לרבות יו"ט האחרון כנ"ל נכון בעז"ה ודלא כהגהת הב"ח ופי' הק"ע ע"ע:
## דף י.
 <strong>גמרא אבל אחרים מוחלין לו. </strong>בברכות הגיר' מחלין:
 <strong>גמ' שם א"ר ואיתימא רנב"י היינו כו'. </strong>ביומא איתא רבינא במקום רבא. ובמגילה ליתא אלא רבינא לחוד:
## דף י:
 <strong>גמרא דברי תורה מדברי קבלה לא ילפינן. </strong>הגרי"פ שכח לציין לב"ק (ב' ב):
 <strong>גמ' שם וכי זה חוטא וזה מתחייב. </strong>מהט"א נראה שזה פשוט דלפי האמת גבי תרומה אשלד"ע כגון בעושהו שליח להקדים תרומה לבכורים או לתרום מהרע על היפה ולדידי צ"ע דכיון דילפינן חטא חטא למעילה מתרומה דיש שליח והתם א"א אלא ע"י עבירה נחזור ונלמוד תרומה ממעילה דגם בה יש שליח לדבר עבירה. דכה"ג מצינו (בב"ק ס"ד עח) דטובח ומוכר ע"י שליח חייב וילפינן שם מוטבחו ומכרו מה מכירה ע"י אחר אף טביחה ע"י אחר ואכתי מכירה ע"י שליח מנלן ע"כ משום דחוזרין ולמדין אותה מטביחה והרי זה בא ללמד ונמצא למד וה"נ דכוותה ואף דהוא שני כתובים הבאים כאחד כדאיתא (בקדושין ר"ד מג) בגזירה שוה מיהא מלמדין עי' (פסחים סד ב בתוס' ובמש"כ שם) וכה"ג עוד (בקדושין לג) אקיש קימה להדור כו' ואקיש נמי הדור לקימה כו'. וכה"ג עוד בתוס' (שם נז) ד"ה וזה וד"ה תנאי. וכן בערכין (ס"ד יא) מה עולה ק"ק אף שלמים ק"ק ומה שלמים כו' וכן כתבתי בס"ד (במכות פ"א מ"ח) ולפ"ז צ"ע דברי התוס' (בחולין קלה ב) בד"ה ואב"א וגם על ר' אלעאי קשיא דליפטור שותפות בתרומה דנהדר ונילפה מראשית הגז וע"כ נצטרך להא דרבא דשם מתרומותיכם ויהיו תמוהין דברי התוס' שם בדבור שאח"ז. ואולי תלי זה בפלוגתא דעלמא אי ילפינן עליון מתחתון:
 <strong>רש"י ד"ה מלאכת מחשבת. </strong>נראה דצ"ל שהמלאכה חשבה כו':
 <strong>תד"ה ולא ילין. </strong>עי' רש"א. ונראה שלא עיין יפה במחכ"ת בסוגיא דשם דמוקי לקרא דולא ילין מן הבשר וכו' בחגיגת ארבעה עשר הבאה עם הפסח רק אם נדר דרשינן שם על חגיגת ט"ו ע"ש. אמנם קשה לי קצת דלפי מה שכתבו התוס' דמפקי' מיניה תרתי (ולא ילין חלב חגי אתא ללמד דמיירי בחגיגה כו' כמ"ש התוס' לקמן בד"ה ויחוגו) א"כ למה ליה לרב כהנא למילף בפסחים שם לאימורין דנפסלין בלינה מקרא דלא ילין חלב חגי:
 <strong>תד"ה ויחוגו. ולא ילין חלב כו' דמיירי בחגיגה כו'. </strong>ר"ל בשלמי חגיגה דלא קרב רק החלב לאפוקי עולות. דמויחוגו לא מוכח דמיירי בשלמים דוקא ומש"כ התוס' (לעיל ח ב) שמא אלשון דויחוגו קא סמיך כו' סמכו ג"כ למילף ויחוגו מן לא ילין חלב חגי וזה דלא כרש"א:
 <strong>תד"ה מעילות. מתוך פי' רש"י משמע שהוא </strong>(ר"ל מקרא מועט כו') פי' התלוין כו' (ר"ל פי' וביאור על כהררים התלוין כו'):
 <strong>תד"ה נתנה. ולא דמי לההיא דנתנה לחנוני כו'. </strong>כוונתם להא דאיתא (במעילה כא) במשנה שלח ביד פקח ונזכר כו' חנוני מעל כו' ולא השליח אף דנתנה לחנוני. ואהא תירצו דהתם מיירי במזיד ור"ל כמו דמסיק בגמרא שם דמיירי בנזכר גם השליח:
## דף יא.
 <strong>גמרא ומאי קושיא דלמא כדרב דאמר רב כגון כו'. </strong>כצ"ל:
 <strong>תד"ה ל"נ אלא לכדרבי. מוקי לאידך דרשה דתניא ונתת עין תחת עין כו' דלא פליג כו'. </strong>כ"נ דצ"ל:
 <strong>תד"ה ל"נ אלא לשיעור. אלא מהאי קרא נפקא דכתיב והדוה בנדתה בנדתה תהא עד כו'. </strong>כצ"ל:
## דף יא:
 <strong>גמרא איש איש כי יקלל אלהיו כו' לרבות את הנכרי כו'. </strong>הט"א הקשה מדוע לא אמרינן דלרבות את האשה אתא. והב"א תירץ ע"פ התורת כהנים ונוקב שם ה' מות יומת כו' כאזרח לרבות נשי אזרחים ע"ש. ולדידי עדיין אינו מיושב. דאכתי נצרך לרבות הנשים לכרת (עי' סנהדרין נו) בתד"ה איש:
 <strong>גמ' שם יכול ל"י אדם מששת ימי בראשית תלמוד לומר לימים ראשונים. </strong>הט"א נשאר לקמן בקושיא דלמן היום אשר ברא כו' למאי אתה ועי' גם בח"א. ולפמש"כ הרמב"ם דחכמת הנפש והשכל הוא בכלל מעשה מרכבה. י"ל דאיצטריך לומר דלמן היום אשר ברא ה' אדם ואילך אתה שואל אבל מה שנברא ביום ההוא גופיה אי אתה שואל את כולם. (ונראה דאפי' לרבי (בערכין יח ב) דאמר מיום הראשון וראשון בכלל מודה הכא מדשני קרא בדבוריה דלא אמר להיום אשר ברא כדקאמר לימים ראשונים). ובזה אתי שפיר טפי לישנא דיכול ל"י אדם מששת ימי בראשית דמשמע דאף הששי בכלל:
 <strong>רש"י ד"ה ומה למטה. מהן. </strong>ברש"י דע"י הגי' מן הארץ והיא יותר נכונה. עי' לקמן (בגמרא ר"ד יב וברש"י טז) ד"ה ומה למטה:
 <strong>תד"ה יכול. וה"ה צפון ודרום. </strong>ולעד"נ דבדבר עגול נכלל בלפנים חציו המזרחי עד צירי צפון ודרום. ובלאחור חציו המערבי עד הצירים הנזכרים והנם העגול כולו. וכן כתב רש"י (בפסחים יב ב) בד"ה בי קרנתא. (ובסוטה ר"ד לט) דצדדין דלפניו כלפניו ע"ש:
## דף יב.
 <strong>גמרא שממנו יוצא חשך שנאמר כו'. </strong>כצ"ל וכן הוא בע"י:
 <strong>גמ' שם בי' דברים כו' ובכח ובגבורה ובגערה כו'. </strong>כצ"ל וכ"ה שם:
 <strong>גמ' שם קשו קראי אהדדי אר"ל כשנבראו כו'. </strong>שם הגי' כשבראן. ותיבת כשבראן שבפי' רש"י הוא ציון לזה:
## דף יב:
 <strong>גמרא מעון שבו כתות מלאכי השרת כו'. </strong>ולקמן אמרי' גבי ערבות שם אופנים כו' ומלאה"ש ולפמש"כ הט"א דכתות חלוקות הן א"ש:
## דף יג.
 <strong>גמרא בן בנו של נמרוד. </strong>עי' בתוס'. והט"א כ"ע דלא יתכן שע"ש מעשיו יקרא בן בנו. והב"א כתב הרי מצינו דאף בן קורא ע"ש מעשיו כו'. ול"נ דיותר יתכן לקראו בן ע"ש מעשיו כמו בן בליעל בן חיל ודומיהן. מלקראו בן בנו:
 <strong>גמ' שם רב יוסף הוה גמיר מעשה המרכבה כו' הוו תנו במעשה בראשית. </strong>נ"ל משום דמעשה מרכבה אינו נכתב בספר כלל משום שמא ילמוד ממנו מי שאינו ראוי להמסר לו אף ראשי פרקים כדלעיל. אבל מעשה בראשית היה נכתב בספר. ולכן במעשה מרכבה אמר גמיר ור"ל בעל פה (ועוד יש לומר דרב יוסף היה סגי נהור) ובמעשה בראשית אמר תנו דהיינו במתניתא הכתובה. ועי' רש"י ד"ה סתרי תורה:
 <strong>תד"ה ורגלי </strong>(בסופו). ובימיו מקדשין ע"פ הראיה שמעולם כו' רק כו' מיום א'. לכאורה אינו מובן דהא גם עתה אין עושין בא"י אלא יום אחד. ואולי כוונתם בתיבת שמעולם דהיינו אפי' יו"ט של ראש השנה דגם בארץ ישראל עושין עכשיו שני ימים כדעת הרי"ף בפ"ק דביצה ועיין במלחמות שם. משא"כ בזמן שהיו מקדשין ע"פ הראיה דמימות עזרא ואילך ל"מ אלול מעובר. וצ"ל שהיה דר בבית הועד עצמו או בתחומו דחוצה לו אף בזמן הראיה היו עושין ב' ימים. אחר זה מצאתי בנו"ב מ"ת חא"ח סימן קי"ג כדברים האלה ובהוספה קצת ע"ש:
## דף יג:
 <strong>גמרא סנדלפון כו' הגבוה מחבריו כו'. </strong>כצ"ל וכ"ה בע"י:
 <strong>גמ' שם מ"ד אשירה כו' אשירה למי שמתגאה כו'. </strong>כצ"ל:
 רש"י ד"ה כאן בזמן שאין כו'. הבית. הס"ד ואח"כ מתחיל דבור <strong>כביכול</strong>:
 <strong>רש"י ד"ה לנהר דינור. דהאי קרא גבי כו'. </strong>כצ"ל ומלת נמי למחוק:
 <strong>תד"ה לבן כפר. לפי שראהו כו'. </strong>כצ"ל:
## דף יד.
 <strong>גמרא כל דבור ודבור שיוצא מפי כו'. </strong>כצ"ל. וכ"ה בע"י:
 <strong>גמ' שם כעמר נקא. </strong>כצ"ל בא':
 <strong>תד"ה וטרדן. ושני הלשונות פירושן שוה. </strong>כ"נ דצ"ל:
## דף יד:
 <strong>[גמרא תרשני לאמר לפניך ד"א שלמדתני. </strong>עי' ח"א שנדחק היאך כבר למדהו ריב"ז. עמש"כ בחולין (
 <strong>גמ' שם אשרי עינים שכך ראו. </strong>כ"נ דצ"ל:
 <strong>תוד"ה והתניא. עכ"נ כמו שפי' בסה"י כו' להרצות בפני רבם כמו ר"י כו'. </strong>כצ"ל:
 <strong>בא"ד ומשני ליה דארצי מקמיה מאן דארצי כו'. </strong>כצ"ל:
 <strong>בא"ד לאפוקי ראב"ע שלא הרצו לפניו ואפי' ר"י רבו כו'. </strong>כצ"ל והב"ת הרצו לפניו שבינתיים נראה למוחקם:
 <strong>בסה"ד ולא הרצה מקמיה מאן דארצי. </strong>כצ"ל:
## דף טו.
 <strong>תד"ה שובו. מ"ד וה' ברך את אחרית איוב מראשיתו. </strong>כצ"ל עי' בירושלמי:
 <strong>בא"ד בזכות מצות ומע"ט שהיו בידו מראשיתו. </strong>כצ"ל:
 <strong>בא"ד שראה לשון ר"י הנחתום כו' והיינו גברא רבה דקדושין. </strong>לפנינו שם ובשלהי חולין הגי' ר' חוצפית המתורגמן. אולם בע"י בקדושין הגיר' כאשר הביאו התוס':
## דף טו:
 <strong>גמרא מאן מרמי ליה מאן. </strong>כ"נ שהיה גיר' רש"י:
 <strong>תד"ה הא. והא דריש פ"ב כו'. </strong>כצ"ל:
 <strong>בא"ד אי נמי כו' נדהו רב יהודה. </strong>כצ"ל:
 <strong>תד"ה כל עמר דנקי אגב אימיה. </strong>כצ"ל:
## דף טז.
 <strong>רש"י ד"ה ומה למטה. ואם שאל מי סובלן כו'. </strong>כצ"ל וכ"ה בע"י:
 <strong>שם </strong>(במשנה) הלל ומנחם ל"נ יצא מנחם. פי' הרע"ב לפיכך לא הודע מענינו אם נחלק כו' והוא מפי' הרמב"ם. ולא ידענא מדוע לא פי' כפשוטו דלא נחלקו היינו דגם מנחם הסכים כדעת הלל לסמוך:
## דף טז:
 <strong>גמרא דאי סלקא דעתך צדדין מותרין לסמוך אלא לאו כו'. </strong>כצ"ל ותיבת לצדדין למחוק:
 <strong>רש"י ד"ה אקפו. לשון וקפא. </strong>כ"ה בדפו"י:
 <strong>תד"ה דבר. אף ע"ג דסמיך טפי להקרבה. </strong>עט"א. ולעד"נ כוונתם דלהכי היה מסתבר טפי לדרוש מיעוטא דב"י על השחיטה מדעל הסמיכה. וכה"ג דרשינן בסוף פרק היה נוטל מיעוטא דאיש על פריעה ופרימה דלמטה ולא על טומאה דסמיכא ליה:
 <strong>בא"ד דהא בריש כה"פ מרבינן נשים כו'. </strong>עט"א וגה"ש דלא נמצא שם. ולי נראה כוונתם משום דבכל מקום דרשינן בני אהרן ולא בנות אהרן כדהכא בני ישראל כו' ואין בנות ישראל כו'. והרי בקבלה כתיב גם כן בני אהרן ולמעוטי בנות אהרן מכלל דשחיטה כשרה בהן וכמו דמרבינן שם זרים מהאי דיוקא:
## דף יז.
 <strong>גמרא מקיש חג השבועות לחג המצות כו'. </strong>עט"א דמסיק דבחג המצות ידעינן ליום א' וז' מקרא וימים שבינתים מק"ו. והקשה דהא בזבחים מבע"ל דבר הלמד מק"ו מהו שילמד בהיקש ע"ש. ואנכי תמה דהא נוכל לומר איפכא ר"ל מקודם נילף בהיקש יום הז' המפורש והדר נילף מק"ו בחה"ש גופיה ימים שבינתים. ודבר הלמד בהיקש חוזר ומלמד בק"ו כדאיתא שם. וכה"ג תמצא (שם מא) בתד"ה ואתא הב' ע"ש:
 <strong>רש"י ד"ה אין לה יום טבוח. שמותר להקריבן ביו"ט. </strong>כצ"ל:
 <strong>רש"י ד"ה פז"ר. פייס לענין פרי החג כו' ופר שמיני מפיסין עליו כו'. </strong>לכאורה אף אילו וכבשיו ושעירו היו טעונין פייס. וכ"פ בעצמו (בסוכה נה ב) במשנה (רק שדלג שם השעיר) ואולי ס"ל ז"ל הכא דגם בז' ימי החג היה להם פייס מי יקריב איל ומי השעיר ומי שני כבשים ע"ש במשנה. שוב נזכרתי שגם לשון הברייתא שם פר הבא בשמיני בתחלה מפיסין עליו כו' ע"ש. ונראה עוד דאף לפרי החג היה פייס בין כהני המשמרה עצמה דהא בכל ימי ה"ש לא היה משמש בכ"י אלא בית אב אחד והיה פייס ביניהם:
 <strong>תד"ה פז"ר. ולינה לא בעי למיתני כו' משום דפשיטא ליה. </strong>ק"ל דהא תני קרבן אף דמפורש בקרא:
 <strong>בא"ד דבשאר ימה"ח כו' שמתחיל ביום א' מזמור ומסיים בשני. </strong>עמש"כ בדבריהם (בסוכה מח):
## דף יז:
 <strong>גמרא תא שמע מי שלא חג כו' יו"ט של עצרת כו' </strong>(כצ"ל ותיבת הראשון ט"ס וכן מחקה הגר"א ז"ל) מאי לאו יו"ט של עצרת לא יום טבוח כו'. עמש"כ בזה בחדושי לס' נת"ע אות ב' בס"ד:
 <strong>גמ' שם ועוד חג שבועות כתיב. </strong>כצ"ל:
 <strong>תד"ה דכתיב. ור"י מצא בתוספתא דתני דאחר יו"ט האחרון כו'. </strong>כצ"ל:
 <strong>תד"ה מצוה. ותירץ דלהכי איצטריך חה"ש כו' דאל"ת הכי לל"ק מדרשה דחה"ש כו'. </strong>נראה שכוונו להא דקאמר ועוד חג השבועות כתיב והרש"א השיא כוונתם לד"א:
 <strong>תד"ה אלא </strong>(בסופו). אבל מ"מ אף הש"ס שלנו ל"פ בהא דמדרבנן מיהא כו'. ובפסחים ר"פ מש"נ כתבו בשם הירושלמי דהוי דאורייתא ולא כתבו דהש"ס שלנו פליג בהא. ונ"ל דהכא אזלי לשיטתם (בשבת צה) דלא אשכחי דליהוי קצירה לצורך יו"ט אסורה מדאורייתא להכי ל"ל דהש"ס שלנו יסבור דיום טבוח אסור מה"ת שלא לצורך עסתו דא"כ הוי דומיא דיו"ט. וזה אין סברא להם לומר דמדר"א אר"א ה"א דאפי' אינו יום טבוח שלו כגון שכבר הקריב או בליל יום טבוח שלו לפמש"כ הט"א (במגילה כב) יהא אסור בע"מ וגם אין לומר דנ"מ לענין מכשירי או"נ דודאי משום יום טבוח מותר ומדר"א אר"א ה"א דאסור. ואף לר"י נ"מ באפשר לעשותן מעיו"ט עי' (מגילה ז ב) דזה גם מדראב"י לא מוכח דשרי דקצירה הוה באו"נ גופיה. ובפסחים אזלי בשטת הסוברים דקצירה אסורה ביו"ט מה"ת אף לצורך או"נ אי מטעם הירושלמי שהביאו (בביצה ג) דמשמע דהוי לימוד גמור כמ"ש הר"ן בפ' א"צ. או כמש"כ הם במגילה שם דאו"נ שהוא עדיף טפי כשעשוי מאתמול אסור מה"ת (ותמיהני על הגר"א ז"ל תצ"ה סק"ו שכתב בשם רש"י משום דאפשר ועדיף טפי דהרי כתב דאפשר להניחם במצודה במים. ומאי עדיפותא יש כאן. ול"נ לפום מאי דאמרינן (בב"ב עד ב) כוורא מילחא מעלי נוכל לפרש טעמא דא"צ משום דעדיף טפי עמש"כ במו"ק ספ"א).
## דף יח.
 <strong>גמרא מלאכה ביו"ט מי שרי כו' חוש"מ מי שרי. </strong>כצ"ל:
 <strong>גמ' שם תאמר בחולו של מועד שקרוי מקרא קדש כו'. </strong>לכאורה השתא תו לא נצרך לק"ו דהא ממקרא קדש לחוד נ"ל לקמן לר"ע איסור מלאכה כדפרש"י. ואף דגבי ר"ה דריש ליה ר"ע גופיה לקדושת היום (ר"ה לב):
 <strong>גמ' שם אם בראשון כו' אם בשמיני הרי כבר נאמר שבתון. </strong>כ"ה גי' הרי"ף בריש מו"ק. וכן הגיה הט"א מדנפשיה ע"ש:
 <strong>תד"ה חוש"מ. וכי היכן מצינו איסור דאורייתא מקצתו אסור ומקצתו מותר. </strong>לכאורה הא ביו"ט גופיה מצינו מקצתו מותר לצורך או"נ. ואף לב"ה דא"ל מתוך כו'. שלא לצורך כלל מודו דאסור מן התורה לשיטת התוס' (בביצה יב) וכן טומאת כהנים הותרה לקרובים עי' (ברכות רד"כ) בפי' רש"י:
 <strong>בא"ד ובעי בגמרא כוון ומת מהו כו' דהתם איסורא דאורייתא כו'. </strong>עי' בתוס' שם דמשמע דלא הוי גרסי דאורייתא ואפי' לגירסתם הכא נראה דאשיגרת לישן הוא מגיטין. דהכא במועד עדיין לא עביד איסורא כלל כדמוכח בגיטין ע"ש. ונ"ל ליישב דבריהם בהא דהביא הה"מ בפ"ז מהל' יו"ט ה"ד על הא דתנן התם אם כוונו מלאכתם במועד יאבדו. דהרמ"כ פי' בשם הגאונים דר"ל שמונעין אותו מלעשות אותה מלאכה במועד אף שתאבד (וכ"כ הטור וכ"נ דעת רש"י בבכורות ל"ד ב) והריצ"ג בשם הגאונים פי' דהיינו שב"ד מחויבים להפסידה ולהפקירה ונראה דלענין דינא ל"פ. דהרמ"כ מיירי דעדיין לא עשה המלאכה במועד. והריצ"ג מיירי בשכבר עשה מעשה ועביד המלאכה במועד באיסור. ולפ"ז נוכל לומר דגם הגמרא ס"ל ב' הפירושים יחד. ובגיטין מיירי שעדיין לא עשה המלאכה. ובמועד קטן מיירי שכבר עשה ועביד איסורא רק דהאיסור הוא דרבנן ובזה אתיין דברי התוס' לנכון:
 <strong>בסה"ד והא דאמרינן גבי כותים ות"ל משום לפני עור כו'. </strong>נראה כוונתם דס"ל כאן דבאיסור דרבנן ליכא משום לפני עור ודלא כר"ת שם. וע"ז תירצו משום דסמך כו' וה"ל צדוקים מודין בה. וצ"ל דאפילו הכי כותים אין מודין בה כדמוכח התם:
## דף יח:
 <strong>רש"י ד"ה ולקדש מטבילין. אבל לאכול שלמים כו'. </strong>הא ודאי דלקדש אף לנגיעה צריך טבילה דלא גרע מתרומה דאפי' לנגיעה כדאיתא לקמן בגמ' ובתוס' ד"ה הא. (ולומר דבנגיעת קדש סגי בנטילה מנ"ל הא) אלא דבעי לאשווייה לחולין ולמעשר דמיירי דוקא באכילה. אך מ"מ אינם בחדא מחתא דבחולין לא איירי אלא בנהמא. ולשון הרמב"ם בפי' מטביל ידיו ואז יגע בהם:
 <strong>בא"ד ואע"פ שאינן אלא סתם ידים שלא נגעו כו' המטמאת אכה"ג. </strong>לשונו תמוה דלא סיפיה רישיה והכי ה"ל לסיים שלא נגעו אפי' בטומאה שמטמאה את הידים. גם מה שדייק לכתוב בטומאה דאורייתא. הל"ל רבותא טפי דאפי' בטומאה דרבנן המטמאה אכה"ג לא נגע כגון עו"ג. בה"פ דם תבוסה ודומיהן. ויותר תמוה מש"כ בדבור הסמוך "המטמאים את היד ולא אה"ג כגון כו' וכל טומאות שהן מד"ס" דמשמע שאין טומאה מד"ס המטמאה את כל הגוף:
 <strong>רש"י ד"ה מדרס. כדכתיב ואיש כו'. </strong>עתוי"ט שכ"ע ועל הרע"ב ושניהם לא דייקי כו'. נראה שגי' משובשת נזדמנה לו בפרש"י וכל אשר יגע במשכבו. ודע שגם הוא לא דק במה שלא תפס על הרע"ב שכתב וכל אשר יגע במשכבה. דבנדה כתיב וכל הנוגע:
 <strong>תד"ה קשיא. ולא בעי למימר בחולין עד הפרק כו'. </strong>עיין רש"א ול"נ להגיה בדבריהם שצ"ל בתרומה תחת בחולין:
 <strong>תד"ה הא. וה"ה כו' הא בנגיעה. </strong>ר"ל דאף בנגיעה דנהמא אין נוטלין אף במעשר ואפי' לרבנן. ובהגהת הב"ח כתוב וכר"מ מתוקמא והוא תמוה. ואפשר דרצונו כיון דנוקים מתני' דידן באכילה דנהמא א"כ ע"כ כר"מ אתיא דאלו לרבנן למעשר אפי' לפירי נמי:
 <strong>תד"ה כאן לחולין. ותירץ כיון דנטל ידיו לחולין כו'. </strong>פי' דדוקא לא נתכוין כלל לשם טהרה תני בברייתא ידיו טמאות. ומתני' דתני הוחזק לחולין אסור במעשר היינו בטבילת כל גופו כדקתני טבל כו'. ומש"כ הרש"א ואי הוה איכא לפלוגי כו' הוו איצטרכו כו' שפיר והתוס' דחקו כו'. תמוה דאדרבה השתא הקושיא יותר חזקה כיון דכבר תני הוחזק לחולין אסור למעשר אף דבנטילה מהני כה"ג א"כ כש"כ בלא הוחזק כלל דאף בנטילה לא מהני. ומהתוי"ט נראה דמפרש בדעת התוס' דבנטילה לא בעינן כוונה כלל ואף בסתמא מהני גם לתרומה מדציין על טבל ולא הוחזק ע"ש. ותמוה מאד דהא זה מפורש בברייתא דלא מהני אמנם ממש"כ התוס' דאלת"ה אין לך אדם כו' משמע קצת כפי' הרש"א בכוונתם. וכ"כ התוי"ט בדעת הרמב"ם:
## דף יט.
 <strong>גמרא ידיו טהורות ופירות אינן בכ"י. </strong>עט"א. ועי' במש"כ עליו ברפ"ק דמכשירין. וגם נראה דאגב שיטפיה נעלמו מכ"ת דברי התוס' דלעיל בסוף הדף:
 <strong>גמרא שם ואם בשביל שיודחו ידיו כו' והפירות בכ"י. </strong>עי' פרש"י והוא דחוק כמו שהקשה בט"א. ולעד"נ לפרש משום דאחשבינהו למים שבידיו כדי שיודחו בהם ולכן אותן המים מכשירין וכה"ג איכא טובא במס' מכשירין. גם מה שפרש"י ואם בשביל שיודחו ידיו נתכוין ליטול פירות הוא דחוק. אלא נל"פ בשביל שיודחו ידיו הושיטן למים ואגב נטל את הפירות ועי' מש"כ שם על המשנה:
 <strong>רש"י ד"ה ואם בשביל. דכיון דנתכוין כו'. </strong>כצ"ל:
 <strong>רש"י ד"ה אם לא הוחזק. אבל אם הוחזק לקל אינו מחזיק לחמור כו'. </strong>כצ"ל:
 <strong>רש"י ד"ה איכא דאמרי. הא דעודיהו הוחזק לקל מחזיק לחמור כו'. </strong>כצ"ל:
 <strong>תד"ה נגזור. דאי משום זחילה אז בשל ים מהני. </strong>לכאורה תמוה מהא דרפ"ה דמקואות מעיין כו' העבירו ע"ג בריכה והפסיקו ה"ה כמקוה. אולם עי' בש"ך סי' ר"א סק"ל ויתיישב לך:
 <strong>בא"ד דקטפרס הוה חבור כו' כדפי' הר"י. </strong>תמצאנו לקמן בהפוך הדף בד"ה בתחתונה. ובדף כא ב בד"ה כעוביה:
 <strong>תד"ה ר"י </strong>(בסופו). אבל לסברתו של ר"מ כו'. כצ"ל:
## דף יט:
 <strong>תד"ה בתחתונה. וכ"מ בפ"ב דע"ז מתוך פרש"י שפי' כו'. </strong>הן בפרש"י שלפנינו שם אינו כן ועי' בהגהת הב"ח:
 <strong>בא"ד דהתם לעיל איכא טעם אחרינא קטפרס שסופו לירד כו' יין שבתוך הגישתא א"ס לירד. </strong>חילוק זה מצאתי בתוספתא דאהלות פ"ד שא"ר יוסי בשם זקנים הראשונים. אבל חזרו לומר דלעולם לא הוי חבור. הביאוה הר"ש והא"ר שם בפ"ג מ"ג וסתם מתני' שם כדחזרו לומר:
 <strong>תד"ה בגדי. ועוד מצינו בפ' ב"כ הכא בכותי שטבל. </strong>כצ"ל. וכן לקמן לתחת רגלו של כותי. דכי מוקי לה בכותי ערום:
 <strong>בא"ד כדאמרי' לפי שלעולם לא ימצאו אדם מעביר חבית ממקום למקום. </strong>נראה דכוונו להא דאמרי' בב"מ (פג) ע"ש. שוב מצאתי כן להתוי"ט בפ"ז דטהרות מ"ה:
 <strong>בא"ד הרי שהיה חמריו כו' ואם אמר לכו כו'. </strong>כצ"ל:
 <strong>בא"ד ועוד דחייש לטומאה דאורייתא ולא לשל טומאה דרבנן. </strong>כצ"ל:
## דף כ.
 <strong>גמרא דתנן חולין שנעשו עטה"ק ה"ה כחולין כו'. </strong>היא משנה מפורשת בספ"ב דטהרות. ומהגרי"פ נעלמה במחכ"ת. ובחולין (לה ב) צריך להגיה דתנן:
 <strong>גמ' שם אין כלי מטמא כלי. </strong>נראה דה"מ למפרך דניחוש שמא נגע טמא מת במגריפה וחרב ה"ה כחלל ונעשה המגריפה אה"ט ומטמאה לסל. אלא דבלא"ה פריך שפיר. ובתירוצא דרבינא מיתרצא נמי האי. או אפשר דלטומאת מת לא חששו (עי' לקמן (כב ב) תד"ה טמא מת) רק לטומאת ע"ה או נכרי או נדה וזב:
 <strong>גמ' שם א"ר באומר שמרתיה שמטמאה הפוסלה. </strong>כצ"ל הכל בל"נ וכדאיתא ברש"י ותוס':
 <strong>[גמ' שם א"ר ישמעאל כמה גדולים דברי חכמים כו'. </strong>כה"ג אמר בשבת (יב ב) ושם איתא בן אלישע] :
 <strong>רש"י ד"ה וקשיא. </strong>עי' הגהת הב"ח. ול"נ יותר למחוק הו':
 <strong>תד"ה שמרתיה. כדאמרי' אחורי כלים שנטמאו במשקין. </strong>נ"ל דר"ל דמיירי שלא שמר אחורי המגריפה שלא יגעו במשקין טמאין דתוכו אינו טמא לתרומה כדתנן בר"פ דלקמן אחוריים ותוך כו' בתרומה אבל לא בקדש. ואף שמגריפה נראה דאין לה בית קבול מ"מ יש לה אחוריים ותוך כמו שלחן ודולפקי בר"פ כ"ה דכלים לדברי ר"י. ומרדע שם במ"ב לפי' הרמב"ם. והצ"ק בזבחים (צט) הניח דבריהם דהכא בצ"ע ול"נ נכון כמש"כ. [וענ"ל דעל גב המגריפה גופיה שייך לומר שהוא פסול ולא טמא לדעת ר"א פ"ח דטהרות מ"ח שמטמא את המשקין ואינו פוסל את האוכלין ופסקינן כוותיה בנדה (ז ב)] :
 <strong>תד"ה נימא. כדתנן אחורי כלים שנטמאו במשקין. </strong>נראה דאשיגרת לישן הוא מדבריהם לעיל בדבור הסמוך ושם בדוקא נקטי כמש"כ שם:
## דף כ:
 <strong>במשנה מטבילין כלים בתו"כ לתרומה. </strong>פרש"י ששניהם טמאים. עי' לקמן (כב) תד"ה מאי ובמהרש"א ברש"י שם ד"ה הרי אלו טהורים. ונ"ל משום דמתני' סתמא קתני דמשמע דאפי' אין בפי החיצון כשה"נ להכי אסברא לה הכי דמיגו דסלקא טבילה לחיצון כו' כדאיתא שם בגמרא. ולזה כוון גם התוי"ט אלא שקיצר במקום שה"ל להאריך:
 <strong>במשנה שם אבל לא לקדש. </strong>הן הרמב"ם והרע"ב אחריו פי' משום חציצה. ולכאורה תמוה מדוע פי' כר' אילא ולא כרבא. והלא ר"נ ורב"א כוותיה ס"ל. וכן ת"ק דאבא שאול לקמן בגמרא. והיותר תמוה פסקי הרמב"ם בחבורו דבפי"ב מהל' אה"ט פסק כרבא. ובספ"ג מהל' מקואות כ' דלקדש אין מטבילין אפי' בסל ובקופה. ונ"ל דהרמב"ם היה גורס איפכא למ"ד משום חציצה ליכא ומשום גזירה איכא. ובדרבא גריס סל וגורגותני שמלאן כלים והטבילן טמאין ובקדש מיירי (וכדפרש"י לגרסתו) וע"ז קאי והנ"מ בכלי טהור כו' דלפרש"י והתוס' לא קאי אדסמיך ליה. ולהכי פסק שם בהל' אה"ט דבשניהם טמאין אף בקדש מטבילין. ולפ"ז אתא רבא כא"ש (וכמ"ק בירושלמי להמעיין הישר) ולכן א"ש מה שבפירושו סתם כר' אילא משום דהוא אתא כת"ק דא"ש וכשיטתו שהבאתי בחדושי לשו"ע א"ח סי' קס ע"ש. ובחדושי על הרמב"ם פ"ב מהל' סוטה הל' י' (ולהמל"מ שם אישתמיט שיטתו זאת) והא דבחבורו פסק כרבא נ"ל דסמיך אירושלמי שפוסק להדיא כא"ש. ודע דלפי מה שביארתי שיטתו בפירושו צ"ל דקופה הנזכרת בדבריו שם אינה בתבנית סל וגרגותני הנזכרים ונכון בעז"ה:
 <strong>במשנה שם שבקדש כו' ומנגיב. </strong>עי' פרש"י. והרע"ב הוסיף עוד (מפי' הרמב"ם) דשמנונית שעליו הוי כחוצץ. וק"ל דאדרבה יבש הוי חציצה טפי מלח עי' שבת (ס"ד קכ) ולעד"נ לפרש האי מנגיב דומיא דמנגבה דתנן בע"ז (עד ב) דמפרשינן בגמרא שם דהוא במים ואפר ע"ש. וכן בשלהי טהרות פי' הר"ש מנגבן דשם כפי' הגמרא דע"ז:
 <strong>במשנה שם ובקדש מטביל שתיהן. </strong>הרמב"ם (וכן הרע"ב אחריו) פי' ויהיה באותה היד לחלוחית כו' ע"ש. וק"ל דלפ"ז מ"ק ריו"ח לקמן (כד ב) מדקתני סיפא שהיד מטמא חבירתה כו' הא תו ל"ל הא תני ליה רישא כו'. ואם איתא לפירושו מאי פריך הלא רישא בלחה דוקא ובלא נגיעה וסיפא בנגובה ובנגיעה. ודע שבמשנה דירושלמי הגי' והיד מטמא א"ח בקדש כו' משמע דזה מעלה בפ"ע. וכן איתא שם פלוגתא דתנאי כמה מעלות בקדש דר"מ סובר י"ג ור' יוסי סובר י"ב וע"ש בק"ע דפליגי אם לחשוב בית הצביטה למעלה בפ"ע. ושניהם חושבין תרתי דס"פ דלעיל דנוטלין ידים לתרומה ולקדש מטבילין. ודטבל והוחזק לתרומה לא הוחזק לקדש. אבל ממתני' משמע דלא חשבה להנך תרתי. מדחזרה ושנאה כאן בגדי א"ת מדרס לקדש השנויה שם לבדה ושבקה להנך תרתי. והתוס' נתנו טעם לזה. לכן יותר נראה דס"ל כרבא דאמר י"א מעלות שנו כאן. וחשבו ג"כ להא דהיד מטמא א"ח בפ"ע כנ"ל ופליגי בבית הצביטה:
 <strong>רש"י ד"ה אחוריים. כלי הראוי להשתמש כו'. </strong>משמע דדוקא אם אחוריים ראוים לתשמיש הוא דחשיבי לענין זה דאם נטמאו לא נטמא תוכו. אבל באינן ראויים לתשמיש מבטלי לגבי תוכו ואם נטמאו נטמא גם תוכו. אולם לא משמע כן בכ"ד. ואולי מפרש חלוקת אחוריים ותוך כו' דמשנתנו היינו דאפי' נטמא התוך השאר טהורים וכ"מ ממ"ש כל תשמיש כו' שאם נטמא זה לנ"ז. לכן פי' דמיירי דראוי להשתמש כו' להכי דינייהו כמו הרובע וחצי הרובע דבפ' כ"ה דכלים מ"ד ע"ש. אבל לקמן (כב ב) פי' על אוגנו ג"כ דראוי לתשמיש ואפ"ה תני נטמא תוכו כולו טמא. וכן הרע"ב דנמשך אחריו לפרש דכולם ראוים לתשמיש ואפ"ה לא כתב רק אם נטמא אחוריו כו' לא נטמא כו' ואם נטמא ב"צ כו' דמשמע דאם נטמא תוכו כולו טמא וכ"מ מהגמ' דהביאה לפרושי מתני' להא דתנן כלי כו' נטמא תוכו כולו טמא. מוכח דכוונת משנתנו נמי הכי הוא וצ"ע. ובעיקר פי' משנתנו נלע"ד דבית הצביטה הוא שמוש בית יד (וריו"ח דמפרש מקום שנקיי הדעת צובטין הוא כפי' הרע"ב והוא מהרמב"ם ודלא כפרש"י) ולפי מאי דאיתא בפכ"ה דכלים מ"ו ידות הכלים קילי טפי דאם נפלו עליהם משקין טמאים מנגבן בלבד והן טהורין. ועי' בר"ש שם ברה"פ מה שהביא מהתוספתא. נמצא יש ג' חלוקי דינים. א' נטמא תוכו כולו טמא. ב' נטמא אחוריו המה לבדם טמאים. ג' נטמא בית צביטתו (ואולי נכללים בשם זה כל הני דחשיב התם כנים ואוגנים כו') מנגבו וטהור. ולזה אמר כאן דהני ג' חלוקים הן לתרומה. אבל לא בקדש דבאיזה מהן שנטמא כולו טמא. כנ"ל נכון בעז"ה:
 <strong>רש"י ד"ה לא כמדת הקדש. בחציצת טבילותיו כו'. </strong>משמע דמפרש דזה לא קאי רק על מאי דסמוך ליה. אבל פשטיה משמע דקאי אכל הני דחשיב אח"ז וכ"נ מהתוס':
 <strong>רש"י ד"ה אבל לא לתרומה. אלא אותה שנגע בה הויא ראשון כו'. </strong>ק"ל דמשמע מדבריו דמיירי דהחתיכות נוגעות אהדדי והלא במנחות (כד) מסיק ר"כ דלא בעינן דנגעי וכ"כ בעצמו בפסחים (יט) ומשמע עוד מפי' כאן דאיירי באה"ט ושם אמרי' דאפי' בטבו"י נמי. ואפשר דלרבותא אבל לא לתרומה נקיט הכי:
 <strong>תד"ה הנושא. מי לא תניא משכב ומושב בכף מאזנים כו' הכריע המשכב טמא האוכלין. </strong>ברייתא זו ל"י מקומה איה. וגם הדין תמוה לע"ד דהא קי"ל (שבת פג ב) כל הטומאות המסיטות טהורות חוץ מהיסטו של זב. ותנן נמי בפ"ה דזבים מ"ג כל הנושא ונישא ע"ג משכב טהור. וע"ש במ"ה בהרע"ב ותוי"ט. ולפ"ז גם קושייתם על רש"י אינה מבוררת. דיכול להיות דיש לו דין אה"ט גמור לטמא אף כלי חרס ואפ"ה אינו מטמא בהיסט מידי דהוה אשאר אה"ט חוץ מזב. רק מהתו"כ שהביאו הוי תיובתיה. ואולי דכוונת רש"י דהמדרס אינו נוגע באוירה ולאפוקי מהמעשה שהיה שנפלה לאוירה:
 <strong>בסה"ד אלמא דנושא המדרס לא יטמא כלי חרס אפי' כו'. </strong>כצ"ל:
## דף כא.
 <strong>במשנה האונן ומחוסר כפורים צריכין טבילה לקדש כו'. </strong>בט"א ד"ה ומח"כ כתב וכיון דעל אונן ל"ג לנגיעה כו' ה"נ מח"כ דהא מחמת חסרון כפרה גופה שרי בנגיעה. וכן התוי"ט בפ"י דנדה מ"ז רוצה להעמיס בדברי הרמב"ם דקודם כפרה מותר ליגע בקדשים והשיג שם על הכ"מ. ואנכי תמה על שני הגאונים הללו. דהא איתא ביבמות (עד ב) א"ק וכפר עליה הכהן וטהרה מכלל שהיא טמאה כו' איקרי כאן והבשר אשר יגע בכל טמא ל"י. וכ"מ לקמן (כד) בק"ו דר' יוסי לענין רביעי בקדש ועמש"כ שם. ובסוף דברי הט"א משמע ג"כ דקודם כפרה פוסל קדשים במגע מה"ת אלא שלא הביא מקרא דיבמות שזכרתי ונמצא שסותר דברי עצמו. ועוד ראיתי בו דבר תימה במש"כ לקמן בד"ה צריכין טבילה "ואע"ג דרבא ס"ל התם אליבא דר"י דדוקא מצורע טובל כו' אבל שאר כ"א לא". דע"ש דליכא מי שיאמר כן דהא ר"י אומר שם להדיא בברייתא ראשונה וכ"א במתני' דפי"ד דנגעים מ"ח דמצורע אין צריך טבילה. (וגם שם רבא לא נזכר שם בכל הסוגיא) רק אליבא דרבנן דברייתא שניה ס"ל לרבינא דדוקא מצורע וכן רב יוסף שם:
 <strong>בתוס' [ד"ה האונן] . והנ"מ בזבחים כו' טמא מעליא הוי הערב שמש בעי. </strong>כ"נ דצ"ל ושבינתים למחוק:
 <strong>בא"ד אי נמי כרי"ש בנו של ריב"ב כו'. </strong>ועי' לשונם בזה בר"פ טבו"י. ועמש"כ בפ' ת"נ שם בד"ה והאיכא אשם:
 <strong>בא"ד וה"מ בירושלמי דתרומות פ"ב גמרא המטביל כליו בשבת תני נפל כליו כו'. </strong>כצ"ל ותיבות שבינתים ליתא שם:
 <strong>בא"ד ובצינורא דע"ה משמע לקמן. </strong>הוא בדף כג:
 <strong>בא"ד והביא הרר"א סעד לדבריו מפ"ז דשקלים כו'. </strong>בגה"ש הניח דבריהם בצע"ג. ועמש"כ בס"ד בפסחים (לד):
 <strong>בסה"ד דאפילו הכיר בה שהטבילוה כו'. </strong>לכאורה לפ"ז לא נצטרך תו לאוקמי' בגזייתא שכתבו לעיל:
## דף כב.
 <strong>רש"י בד"ה וכחללה. ומטבילין אף כלים. </strong>נ"ל כוונתו משום דלטבילת ידים לא בעינן כשה"נ ודי בכונס משקה לגרסתו ופירושו בחולין (קז) בד"ה מילף לייף:
 <strong>רש"י ד"ה לא עלתה לו טבילה. אע"פ שהמים מחוברין כו'. </strong>כצ"ל:
 <strong>תד"ה [מאי </strong>(בסופו). אלא כו' עדיף ליה דאשכח אף בפנימית כו'. הלשון אינו מבורר דהא המ"ל נ"מ אף בפנימית היכא דהחיצון ג"כ טמא] :
 <strong>תוס' שם אבא שאול. </strong>צ"ע אמאי לא שרינן בעבר והטביל. נראה דמשמע להו דהא דאין מטבילין כלי בת"כ לקדש אינו אלא לכתחלה דומיא דהנושא אה"מ ל"י אה"ק לר"ז לקמן (כג). וכן הא דכלים הנגמרים בטהרה צ"ט אינו אלא לכתחלה. ובזה א"ש מה דמצינו כלי חרש בקדש ובחטאת (והט"א התעצם בזה הרבה) והלא אין לו טבילה. אבל כיון דאינו אלא לכתחלה. לכן כ"ח שא"א ל"ג ביה:
 <strong>תד"ה כמאן. וגם רב מנשיא ב"ת לא רצה רמי ב"ח לזמן עליו. </strong>כצ"ל עיין גמרא שם:
## דף כב:
 <strong>גמרא לגין מלא משקין לגין טמא כו'. </strong>כצ"ל:
 <strong>רש"י ד"ה צובעין. מטבילין כו'. </strong>נ"ל דאונקלס תרגם כיבוס בגדים דקרא הנאמר על כוונת טבילה ויצבע. ועי' פרש"י סוף פרשת תזריע:
## דף כג.
 <strong>גמרא סנדל טהור מהו. </strong>ק"ל כיון דתני הנושא את המדרס משמע דוקא מדרס ומהיכא תיתי לומר דאיסור יש בסנדל אפי' הוא טהור. ועוד שלא מצינו שיצטרכו נושאי קדש ללכת יחף. רק גבי מקדש שנינו בפ"ח דפרה מ"ב דלא ינעול אה"ס. ונ"ל דלא מיבעיא להו אלא סנדל הטהור לתרומה משום דהוה מדרס לקדש כדקי"ל בגדי או"ת מדרס לקדש כלום גזרו בו ג"כ משום דהוה כמו גזירה לגזירה ומפי' רש"י ל"מ כן. ודע שהרמב"ם השמיט בחבורו ב' האיבעיות הראשונות ול"י למה:
 <strong>רש"י ד"ה ונפסקה. ונטלו בידו ומתוך כך נפלה כו'. </strong>נראה שלא היה לפניו הגירסא בגמרא והניחה ע"פ חבית:
 <strong>תד"ה מת תחוב. </strong>עט"א ועמש"כ עליו בפסחים (יז) בס"ד:
 <strong>תד"ה לעולם. לוקמי אפי' בחבר עצמו וניטמא הצינורא דמשקה נינהו מחמת הידים דשניות הן ונטמא הכלי מחמת הצינורא. </strong>כ"נ דצ"ל:
 <strong>בסה"ד וידים מטמאין משקה ומשקה מטמא כלי דרבנן וה"ל כו'. </strong>כ"נ דצ"ל:
## דף כג:
 <strong>גמרא אלא מעתה לא תטמא אדם כו'. </strong>עט"א שהקשה הא אין מונין לחטאת כדתנן בפ' בתרא דפרה ע"ש. וה"ל להקשות ג"כ על הא דקאמר עשאוה כט"ש ופרש"י לענין מנין כו' ומוכרח הוא דלענין הע"ש ל"ל דהא טבו"י כשר בפרה. אלא ע"כ צ"ל דבכלים הנגמרין בטהרה לא עשו מעלה זו דאין מונין:
 <strong>גמ' שם אלא עשאוה כט"מ בשביעי שלו. </strong>ור"ל קודם טבילה וכדמשמע מתוס'. ולכאורה לשיטת הרר"י מסימפונטי שבתוס' נזיר (נד ב) דחרב ה"ה כחלל בכל הכלים לבד כ"ח. ואדם הנוגע בם טעון הזאה ג' וז' ע"ש. וקשה אדם החותכה ליבעי הזאה ובקל י"ל דלא עשאוה רק ככלים בכלים או באדם טמאי מת. אבל אני באתי לדון בדבר חדש. והוא דאם נגע אדם או כלים בכלים שנטמאו במת ביום הז' שלהם אחר הזאה קודם טבילה יעלו לרגלם ואינם טעונין רק טבילה והע"ש כמוהם. וכמו כן בכל יום מיום הראשון ואילך יושלם טומאתם יחד עם הכלים שקבלו טומאתם מהם. שלא יהיו הם חמורים ממטמאם. וראיה מר"פ בנות כותים "ותהי נדתה עליו יכול יעלה לרגלה כו'" ע"ש ובפסחים (יח) ולאו ק"ו הוא ומה כלי שמטמא משקה אמ"כ משקה הבאה מחמת כלי א"ד כו' ועמש"כ שם. ובזה א"ש בפשיטות הש"ס דהכא:
 <strong>גמ' שם והתניא מעולם לא חדשו דבר בפרה. </strong>עט"א שהקשה דלמא ההיא ר' יהושע היא ע"ש. ונעלם מכ"ת שזה ר"א בעצמו אמרו בתוספתא דפרה (פ"ט) [פ"י] ור' יהושע פליג עליו בזה הביאוה הר"ש והא"ר ברפ"י שם לפרש בה משנתנו דשם ע"ש:
## דף כד.
 <strong>גמרא תניא אר"י כו' ומה מח"כ שמותר בתרומה פוסל בקדש. </strong>כ"ה הגי' בתוספתא פ"ג וכן בירושלמי והיא נכונה לענין הנדרש ועמ"ש לעיל במשנה:
## דף כד:
 <strong>גמרא בכוש ובכרכר. </strong>ופרש"י ותוס' דלא מקבלי טומאה. והתוי"ט הקשה דהא בלא"ה אין ידים מטמאין כלי ונראה דאישתמיט מכ"ת משנה ארוכה במס' טבו"י פ"ד מ"ב ומנחתה בכפישה כו'. ופי' שם הר"ש והרע"ב משום היכרא דלא אתיא למינגע בהחלה עצמה והוא מפרש"י בנדה וה"נ דכוותה ועט"א:
 <strong>רש"י ד"ה כיון דעד האידנא. וכן אונן ואע"פ שאסור במעשר מותר בתרומה. </strong>כצ"ל. ומשמע מפי' דלהכי אצ"ט לתרומה משום דלא הוו אסירי עד השתא וכ"מ יותר בפי' הרע"ב. וק"ל דהא בנדה (עא ב) ס"ל לב"ה דיולדת אף שאסורה לאכול בתרומה כל ימי מלאת והיא נקראת טבו"י ארוך מ"מ כשנשלמו מותרת בתרומה בלתי טבילה. וכי טעמא דב"ש אתו לאשמעינן. ועוד בשאר טמאין אף ב"ש מודו שמותרין בתרומה אחר שהעריב שמשן אע"פ שהיו אסורין להם אחר טבילתן עד הע"ש ואפי' טבלו מבקר:
 <strong>[בא"ד כיון דעד האידנא. מוכל זר יתירא כו'. </strong>עמש"כ בהשמטות למס' שבת (כח)] :
 <strong>תד"ה דתנן. ומיהו כו' דאף ר"י ל"ק רק לקדש כו'. </strong>וז"ל הר"ש שם וכולה מתני' איירי לקדש כדקתני היד מטמאה את חבירתה דהיינו לקדש כו' כדתנן בפ' חומר בקדש כו'. אבל בירושל' כאן איתא ומה רבי (ר"ל שאמר יד כו' לטמא בקדש) כר' יהושע כו' ודר' יהושע רבא (פי' גדול) מן דרבי מה דאמר רבי בקדש ומה דאמר ר"י בתרומה:
 <strong>במשנה נאמנין על טהרת יין ושמן כימה"ש. </strong>עט"א שתמה על פי' רח"כ שבתוס' זבחים (פח) דמדומע דשם היינו מעורב בערלה כו' דל"מ מדומע בכל הגמרא אלא ע"י תערובת תרומה ולא על שאר איסורין. והנה בסיפא דמתני' כדי כו' המדומעות. אמרי דבר"ח מדומעות דקדש כו' לקמן כ"ה ב' ע"ש ובפרש"י:
 <strong>במשנה שם ואם אמר הפרשתי לתוכה רביעית קדש נאמן. </strong>רש"י פי' רביעית הלוג והט"א פי' רביעית ההין שהוא פחות שבנסכים. אמנם בשמן מצינו רביעית הלוג לנזיר בפ' שתי מדות:
 <strong>תד"ה שביהודה. א"נ כו' וכגון שידוע לנו שכולן הן שיחדן. </strong>כ"נ דצ"ל. וכ"נ מתוך דברי המהרש"א ע"ש ובתוי"ט (וכן בהמהרש"א) הועתק כהשבוש:
## דף כה.
 <strong>גמרא א"ר אלעזר שונין כו'. </strong>כצ"ל בל"י:
 <strong>גמ' שם והתניא אין חטאת ניצלת בצ"פ. </strong>משנה ערוכה היא בפי"א דפרה מ"א ועט"א:
 <strong>תד"ה שרצועה. וה"מ בירושל' דע"ז פ' בתרא. </strong>סוף ה"ד:
 <strong>תד"ה אהל. וכ"מ במס' אהלות עוף הפורח או הקופץ וטלית המנפנפת וספינה שהיא שטה לא הוי אהל. </strong>כ"ה שם וכצ"ל:
## דף כה:
 <strong>רש"י ד"ה ויניחנו לרגל. וימכרנה. </strong>לכאורה אף הוא בעצמו מותר לו לאכול. ועי' לקמן (כו) בפי' ד"ה טמאה היא:
 <strong>תד"ה חבר. ומההיא דלוקח יין מבין הכותים. </strong>כצ"ל:
 <strong>במשנה מן המודיעים ולפנים נאמנים כו'. </strong>הט"א כתב דמשמע ליה דאקדש דוקא קאי ע"ש. ולא מפיו אנו חיין דבהדיא איתא כן בגמרא "תנא נאמנים על כ"ח הדקים לקדש" וכן התוי"ט רמז בזה להברייתא הלזו:
 <strong>תוי"ט ד"ה ולפנים. הא מודיעים עצמה לא מהימן כו'. </strong>ועל מן המודיעים ולחוץ א"נ דייק הא מודיעים כלפנים אבל אביי לקמן לא דייק רק מבבא דסיפא. ונראה משום דמצינו לפעמים בקרא דגם הוא בכלל כמו ומיום השמיני והלאה וגו' (בפ' אמור) דיום השמיני ג"כ בכלל כדאיתא בתו"כ ועי' בערכין (יח) אולם מצאנו כדיוק התוס' יו"ט ג"כ בגמרא פסחים (פה ב) על מתני' דמן האגף ע"ש:
## דף כו.
 <strong>[רש"י ד"ה וכן שניהם יוצאין. וכ"ש קדר נכנס וחבר יוצא כו'. </strong>לכאורה אין זה כ"ש דמשניהם נכנסין אין ללמוד דהכא טריחא ליה מלתא לחזור. ומשניהם יוצאין אין ללמוד דהתם ה"ל ליקח ממנו בהיותם בפנים] :
 <strong>שם רש"י ד"ה ואל תתמה. שהרי שמענו כו'. </strong>כצ"ל:
 <strong>רש"י ד"ה נאמנין לומר. אחומר בקדש מבתרומה כו'. </strong>כצ"ל ועי' תוי"ט:
## דף כו:
 <strong>תד"ה בכלי. דקשה דהכא משמע כו'. </strong>כצ"ל:
 <strong>תד"ה שאני. אבל שאר שלחן ודולבקי כו'. </strong>כצ"ל:
 <strong>בא"ד דכתיב מזבח אדמה תעשה לי. </strong>כצ"ל:
## דף כז.
 <strong>תד"ה ואב"א. ולל"ק דמוקי לה לרבנן דמטמא ולא בטל כו'. </strong>כצ"ל:
