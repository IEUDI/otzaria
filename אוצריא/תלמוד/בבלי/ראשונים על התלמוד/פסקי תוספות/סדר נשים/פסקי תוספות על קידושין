<h1>פסקי תוספות על קידושין</h1>
<h1>פירוש א</h1>
המקדש אשה בשטר שאמר לה בשעת נתינה הרי את מקודשת לי אבל בסתם לא מהני אלא א"כ דבר עמה על עסקי קדושין:
<h1>פירוש ב</h1>
יכול לעשות הרשאה ליתן לעובד כוכבים כחו אך אין לכתוב בה וקנינא מיניה אלא וקנה פלוני העובד כוכבים: ד"ה ואשה: דף ג
<h1>פירוש ג</h1>
המורשה הוא שליח ואם בא לעכב הפקדון מפקינן מיניה:
<h1>פירוש ד</h1>
אב מקבל גט לבתו קטנה אף בעל כרחה: ד"ה שכן:
<h1>פירוש ה</h1>
נתנה היא ואמר הוא הוי קדושין באדם חשוב: ד"ה הא נתן: ע"ב
<h1>פירוש ו</h1>
נתן גט לאשתו ולא אמר לה הרי זה גיטיך ולא אמר לעדים ראו גט שאני נותן לה אפי' ריח גט אין כאן אבל היה מדבר עמה על עסקי גיטין והוא הדין אם אחרים מדברים עמה בפניה מהני:
<h1>פירוש ז</h1>
שרי למימר לחבריה שקול זוזי ואוזפי לפלוני זוזי שאין הלוה נותן כלום לנותן וכן לומר שקול זוזי ואימא לפלוני דלוזפן זוזי: ד"ה דארווח ד"ו ע"ב:
<h1>פירוש ח</h1>
בעינן בתנאי הן קודם ללאו ותנאי קודם למעשה ותנאי כפול: ד"ה לא החזיר:
<h1>פירוש ט</h1>
חליפין אי בעי מעכב סודריה בידיה: ד"ה לבר:
<h1>פירוש י</h1>
בפדיון הבן אם הכהן מקבל על מנת להחזיר שמה מתנה:
<h1>פירוש יא</h1>
אין שותפין עושין תמורה: ד"ה וחזר: דף ז
<h1>פירוש יב</h1>
שתי בנותיו בפרוטה והם גדולו ועשאו שליח אין כאן קידושין: ד"ה שתי בנותיך: ע"ב
<h1>פירוש יג</h1>
משכון שלא נתן על חוב אלא על הבטחת העתיד לא הוי משכון אבל אומר לחבירו הא לך משכון לכשאלונה ממך ולוה נתפס המשכון ואם אמר התקדשי בחפץ ואל תחזירהו עד שאתן לך מנה מקודשת דהוי כאילו אומר החפץ לך ממש עד שתחזירהו לי במנה ופועל החוזר בו ובאה החבילה ליד ב"ה אפי' לא נתן לו הפועל בתורת משכון כיון שב"ה תופס משלו והפועל עשה שלא כהוגן שחזר והוי בדבר האבד מותר לב"ה לעכב את שתפס: ד"ה מנה: דף ח ע"ב
<h1>פירוש יד</h1>
האומר לחברו אני נותן לך מנה והניח לו משכון על אותו מנה אין בדבריו כלום וצריך ליזהר בשעת השידוכים שלא יאמר אם לא אקיים אתן לך מנה אלא יאמר אני מקנה לך מנה על דבר זה אם לא אקיים וגם שלא יהא אסמכתא: בא"ד
<h1>פירוש טו</h1>
ב"ח קונה משכון להיות עליו כשומר שכר ולא להתחייב באונסין. ד"ה מנין:
<h1>פירוש טז</h1>
צ"ע אם אמר לה אם אתן לך דבר זה מקודשת לי והיא אומרת הבה מיהב אי הוי קידושין: ד"ה הב אשקי דף ט
<h1>פירוש יז</h1>
מידי דטעו ביה אינשי לכ"ע צריכין שומא כגון אבנים טובות ומרגליות ולכך אין לקדש בטבעת שבו אבן: ד"ה והלכתא
<h1>פירוש יח</h1>
בשטר קדושין יכתוב פלוני אמר לפלוני בתך מקודשת לי ויחתום עדים: ד"ה כתב
<h1>פירוש יט</h1>
צ"ע אדם הנודר לחתנו אי קני באמירה בעלמא בלא כתיבה ודוקא שקידשו מתוך אותן הדברים שלא שהו הקדושין אבל שהו לא ודוקא אבי הבת לבתו ובנשואין הראשונים אבל אח המשיא אחותו לא. ד"ה הן הן: ע"ב
<h1>פירוש כ</h1>
אשה נקנית בהעראה כשפירש מיד אבל גמר ביאתו לא. ד"ה כל: דף י
<h1>פירוש כא</h1>
נערה ארוסה אביה מקבל גיטה ולא נשואה. ד"ה ומקבל:
<h1>פירוש כב</h1>
ליסטים מזויין או מוכתב למלכות וקבל המוכר כבר מעות אומר לו הרי שלך לפניך: ד"ה הנהו: דף יא
<h1>פירוש כג</h1>
נהגו חתנים דדרו בבית חמיהן. ד"ה בכולהו: דף יב ע"ב
<h1>פירוש כד</h1>
לא חיישינן לקלא כשיש אמתלא שהקול אינו אמת. בא"ד
<h1>פירוש כה</h1>
קדשה בגזל דאחרים צריכי יאוש.
<h1>פירוש כו</h1>
חטאת קודמת לעולה למצוה ולא לעכב. ד"ה האשה. דף יג
<h1>פירוש כז</h1>
מלוה הכתובה בתורה היינו דבר שאם לא פירש בתורה לא יתחייב כעין ערכין. ד"ה מלוה. ע"ב
<h1>פירוש כח</h1>
מלוה על פה גובה מן היורשין כשיש עדים שהודה בשעת מותו אבל בעדי הלואה לא דהמלוה לחבירו בעדים אין צריך לפורעו בעדים ואביו מצי למימר פרעתי. (ד"ה אמר רב פפא)
<h1>פירוש כט</h1>
הנושה בחבירו וחבירו בחבירו מוציאין מזה ונותנין לשני. ד"ה ואידך: דף טו
<h1>פירוש ל</h1>
גזל העובד כוכבים לא שרי בדבר שעובד כוכבים נתן עליו מעותיו. ד"ה בעובד גלולים. דף טו
<h1>פירוש לא</h1>
פשרה צריכה קנין ולא מחילה. ד"ה אמר רבא.
<h1>פירוש לב</h1>
לוה מעותיו מגר שאביו ואמו גרים ולידתם בקדושה יחזיר לו אבל גר שאמו מישראל אין צריך להחזירו לו וי"מ תורתו ולידתו שלא בקדושה יחזיר לו אבל לידתו בקדושה אין צריך להחזיר לו: ד"ה כאן שהורתו: דף יח
<h1>פירוש לג</h1>
כופין האב לפדות בנו כשיש לו וכן את המשפחה כופין. ד"ה אמר אביי:
<h1>פירוש לד</h1>
אומר אדם לבתו צאי וקבלי קדושיך אפילו לא אמר למקדש תחילה. ד"ה אומר אדם: דף יט
<h1>פירוש לה</h1>
תן לפלוני מנה ותתקדש בתי לך מקודשת. בא"ד:
<h1>פירוש לו</h1>
המקדש במלוה שיש עליה משכון מקודשת אף על פי שהמשכון בשעת הקידושין הוא בבית המקדש ואף ע"ג שאמר לה בשעת הלואה במחילת מלוה בלא משכון מקודשת וכן במשכון דאחרים (ד"ה מלוה):
<h1>פירוש לז</h1>
גיורת שנתגיירה פחותה מבת ג' שנים ויום אחד אסורה לכהן: ד"ה בביאה: דף כא
<h1>פירוש לח</h1>
הבא על העובדת כוכבים אית בה עשה דאורייתא אפי' פנוייה ודוקא בצנעא אבל בפרהסיא היו הקנאין פוגעין בו: ד"ה אשת.
<h1>פירוש לט</h1>
יפת תואר אסורה במלחמה תמר לא היתה בת דוד אלא אמה היתה מעוברת כשלקחה דוד ור"ת פירש דביאה ראשונה מותרת במלחמה אך דלא ילחצנה במלחמה למנות שלשים יום סדר הפרשה: ד"ה שלא: דף כב
<h1>פירוש מ</h1>
הגבהה קונה אפי' ברשות מוכר ברשות הרבים:
<h1>פירוש מא</h1>
גר שמת והניח עבדים קטנים כל המחזיק בהם זכה בהם. ד"ה ואיכא דאמרי קטן: ע"ב
<h1>פירוש מב</h1>
הרב שנתן מתנה לעבדו לא קנהו ואם נתנו לו אחרים מתנות זוכה הרב בין בפירות בין בגוף והבעל שנתן מתנה לאשתו קנתה ואפי' על ידי עצמו ואם נתנו לה אחרים אין לבעל כי אם פירות: ד"ה ורבי אליעזר: דף כג
<h1>פירוש מג</h1>
המקנה לאשה על מנת שאין לבעלה רשות בה קנתה. ד"ה אלא בזוזי: דף כד
<h1>פירוש מד</h1>
מסירה בעינן מיד מוכר ליד לוקח ולרש"י בהמה גסה מסירה ולא משיכה לר"ח כל שכן משיכה: מסירה קונה בר"ה ובחצר של שניהם משיכה קונה בסימטא ובחצר שאינו של שניהם: ד"ה בהמה גסה: דף כד ע"ב
<h1>פירוש מה</h1>
הגבהה לרש"י ג' טפחים ולר"ת טפח. הגבהת בהמה תולה חבילי זמורות באויר והיא קופצת: ד"ה אי נמי: דף כו
<h1>פירוש מו</h1>
מתנה דאית בה אחריות אית בה משום דינא דבר מצרא: ד"ה ולמה:
<h1>פירוש מז</h1>
זוכין בסודר על ידי אחר. ד"ה אלא מאי: ע"ב
<h1>פירוש מח</h1>
ערב י"ט של פסח של שנה רביעית ושביעית היה הביעור נותן תרומה ותרומת מעשר ומעשר ראשון ומעשר עני לבעליהן. היו פירותיהן רחוקים ממנו מניח שם לבעליהן: ד"ה מעשה בר"ג:
<h1>פירוש מט</h1>
שאלת קרקע אין נקנה בחליפין. ד"ה ומקומו: דף כז
<h1>פירוש נ</h1>
סתם קנין לכתיבה עומד ומכל מקום כל זמן שלא נכתב יכול למחות שלא לכתוב וכשמוכר חוזר בשטר גם הלוקח חוזר במקח: ד"ה חוזר
<h1>פירוש נא</h1>
לא על כל ספקות מתגלגלים אם אדם מתחייב שבועה לחבירו אין יכול לגלגל עליו שלא גנבת לי דבר מעולם אלא בספק שיש לחוש קצת כגון אריסין ושותפין. ד"ה נאמרה: דף כח
<h1>פירוש נב</h1>
הקורא לחבירו רשע מותר לשנאותו ולא לירד לאומנתו: ד"ה הקורא:
<h1>פירוש נג</h1>
במקח וממכר שייך אמירה לגבוה כששם אותו בפחות משוין ומכוין לוותר להקדש: ד"ה משכו: דף כט
<h1>פירוש נד</h1>
גיורת מעוברת בכור לכהן כהנת שנתעברה מן העובד כוכבים חייבת ה' סלעים כהן שמת תוך ל' והניח בן חלל חייב הבן לפדות עצמו:
<h1>פירוש נה</h1>
כשישא אשה אין דרך לצאת לחוץ שצריך למשכן עצמו לפרנסה. ד"ה הא לן: דף כט ע"ב
<h1>פירוש נו</h1>
יש להוכיח את בנו הגדול ולא יכהו:
<h1>פירוש נז</h1>
ישלש אדם שנותיו וע"כ אומר קודם פסוקי דזמרה בכל יום מקרא ומשנה: ד"ה לא צריכא: דף ל
<h1>פירוש נח</h1>
גמרת בבל בלול בכולן: בא"ד:
<h1>פירוש נט</h1>
נשים מברכות על מצות עשה שהזמן גרמא ואשה עולה למנין: ד"ה דלא מפקדינא: דף לא
<h1>פירוש ס</h1>
כשאביו מכובד כמוהו יאמר שלחוני בשביל אבא וכשהוא מכובד יותר הוי בשת לו: ד"ז בגמרא:
<h1>פירוש סא</h1>
כשיש לאב ממון יפרנסהו משל אביו וכשאין לו יפרנסהו משלו: ד"ה אורי ליה: דף לב
<h1>פירוש סב</h1>
אסור ליתן מעשרותיו לאביו אפילו להעדפה: ד"ז בגמרא:
<h1>פירוש סג</h1>
אמר ליה אביו אל תחזיר אל ישמע לו בשאי אפשר לעשות ע"י אחרים: ד"ז בגמרא:
<h1>פירוש סד</h1>
רב הונא קרע בגדיו בפני הבן לנסותו ומחל על כבודו אף אם יכעוס: ד"ז בגמרא:
<h1>פירוש סה</h1>
זקן ורשע היה מצוה להכותו ולקללו: ד"ה זקן אשמאי: דף לב ע"ב
<h1>פירוש סו</h1>
בעלי אומניות העסוקין בשל אחרים אין רשאין לעמוד בפני תלמיד חכם. ד"ה אין: דף לג
<h1>פירוש סז</h1>
יש לקום מפני זקני עובדי כוכבים מפני דרכי שלום:
<h1>פירוש סח</h1>
אין חייב לעמוד בפני רבו אלא שחרית וערבית [כשדר בבית הרב]. ד"ה אין תלמיד חכם: ע"ב
<h1>פירוש סט</h1>
כסות המיוחד ללילה פטור מן הציצית אבל כסות יום חייב אף כשלבשו קודם היום אינו מברך עליו אלא כשיגיע זמנו וימשמש בהן מעט: ד"ה תפילין:
<h1>פירוש ע</h1>
השר לא היה מתעטף קודם השחר בסליחות וצוה להתעטף בציצית של אחר:
<h1>פירוש עא</h1>
לא עשה מעקה לא עבר על לאו דלא תשים אלא כשבנה שלא לעשות מעקה אך איכא עשה: ד"ה מעקה:
<h1>פירוש עב</h1>
אשה אין חובת שמחה עליה אלא על בעלה והשרוי אצלה. ד"ה אשה: ע"ב
<h1>פירוש עג</h1>
שני כתובין הבאין כאחד גמר גזרה שוה מינייהו וגם איפכא גמרינן מנייהו אם חייב בהן אם כן בעלמא הוה להפך: ד"ה אלא למ"ד: דף לה
<h1>פירוש עד</h1>
נשים חייבות בקדוש היום דבר תורה. ד"ה משום:
<h1>פירוש עה</h1>
הביא שתי שערות אחר רוב שנותיו אכתי הוי סריס: ד"ה הרי הוא: ע"ב
<h1>פירוש עו</h1>
תרומות ומעשרות אין נוהגין בחו"ל כמו חלה אלא [בעיירות] הסמוכים לא"י ערלה וכלאים נוהגות בשל עובד כוכבים וספק ערלה מותר ספק חדש אסור ומה שאין אנו נזהרין מחדש משום דרוב תבואה נשרשת קודם הפסח ואי ודאי לא נשרשת צריך ליזהר ותימה דבהרבה כרמים יש הברכה ויש בה דין ערלה אך יש לומר אין חותכין אותן מחיבור ראשון: ד"ה כל מצוה: דף לו ע"ב
<h1>פירוש עז</h1>
אין צריך ליזהר בחוצה לארץ לא מכלאי זרעים ולא מכלאי הכרם אלא מחטה ושעורה וחרצן במפולת ומהרכבת האילן: ד"ה לא קי"ל: דף לט
<h1>פירוש עח</h1>
אי לבש גבר יצרו עליו ילבש שחורים. מה שלבו חפץ לא שמותר אלא כלומר אז יכנע לבבו. ד"ה ויעשה: דף מ
<h1>פירוש עט</h1>
החוטף משל אחרים ואוכל בשוק הרי זה כלב ובאין בו שוה פרוטה או אין מקפידין ובשל עצמו אין קפידא דווקא בת"ח: ד"ה ויש אומרים אף: ע"ב
<h1>פירוש פ</h1>
זכייה וקניינא בעי בהמנאת פסח ולא סגי בדבור בעלמא:
<h1>פירוש פא</h1>
שליח כדיינים בפחות משתות מכרו קיים: ד"ה אבל: דף מב ע"ב
<h1>פירוש פב</h1>
אין אונאה לקרקעות עד פלגא: ד"ה ה"ג
<h1>פירוש פג</h1>
כל דב שבמשקל ומנין אפילו פחות מכדי אונאה חוזר איירי נמי בקרקעות:
<h1>פירוש פד</h1>
לא שייך דברי הרב ודברי התלמיד דברי מי שומעין בדבר שאינו יודע שעושה אסור: ד"ה אמאי מעל:
<h1>פירוש פה</h1>
נתן גנב לבכורות בנו מחייב גנב במשיכת שומר: בא"ד
<h1>פירוש פו</h1>
סך שמן והוא של הקדש אין הגזבר חייב כיון דשליח נהנה: ד"ה שלא מצינו: דף מג
<h1>פירוש פז</h1>
אומר לחבירו אתה חייב לי מנה והודה ולא אמר אתם עדיי או הלוה או המלוה יכול לומר שוב משטה אני בך ואי לא טעין לא טענינן ליה אבל אומר מעצמו אני חייב מנה לפלוני אפילו לא טעין משטה אני טענינן ליה: ד"ה ולא אמר:
<h1>פירוש פח</h1>
לית הילכתא כבן ננס דאמר דהיאך אלו ואלו באין לידי שבועת שוא ולא כסומכוס דאמר ממון כו':
<h1>פירוש פט</h1>
אמר לשניהם קדשו לי אשה הן הן שלוחיו ועדיו וכשקדש בשטר או אם מודה האשה שקבלה הקדושין אבל בכסף ואינה מודה נוגעים הן בעדות אחר שנתקנה שבועות היסת: ד"ה וכן בד"מ: ע"ב
<h1>פירוש צ</h1>
קטנה מקבל אביה גיטה ולא היא שוטה אביה מקבל גיטה וכן קטנה שאינה יודעה לשמור את גיטה ור"ת הצריכה גט כשגדלה: ד"ה וכל שאינה:
<h1>פירוש צא</h1>
קטנה לא שייך בה קידושין כי אם ע"י אביה: ד"ה צווח: דף מד
<h1>פירוש צב</h1>
כפות בידיו ורגליו אפי' ניעור מהני או ישן וכפות באחד מהן:
<h1>פירוש צג</h1>
נערה או קטנה שנתקדשה שלא לדעת אביה אין צריכה גט ומיאון: ד"ה קטנה: ע"ב
<h1>פירוש צד</h1>
קטנה שהלך אביה למדינת הים יכולה להתקדש: ד"ה בפירוש אמר: דף מה ע"ב
<h1>פירוש צה</h1>
נתקדשה לדעת אביה והלך למדינת הים וניסת אוכלת בתרומה עד שיבא האב: ד"ז בגמרא:
<h1>פירוש צו</h1>
מגילה שלא בזמנה קורין בעשרה בזמנה אפי' ביחיד: ד"ה הוה עובדא:
<h1>פירוש צז</h1>
מתה אינו יורשה ואין מטמא לה אם נתקדשה לדעת אביה והלך למדינת הים ונישאת: ד"ז בגמרא:
<h1>פירוש צח</h1>
השואל חייב באונסים משעת משיכה: ד"ה אלא הא: דף מז ע"ב
<h1>פירוש צט</h1>
מסירת אותיות היינו משיכה וימסור מיד ליד גם דעת המקנה בעי לאפוקי שטר הפקר לא קנה במשיכה: ד"ה דכ"ע לית להו:
<h1>פירוש ק</h1>
אותיות אינם נקנות במסירה: בא"ד:
<h1>פירוש קא</h1>
המוכר שטר לחבירו במעמד שלשתן אינו יכול למחול: ד"ה כי קאמר: דף מח
<h1>פירוש קב</h1>
ישנה לשכירות מתחלה ועד סוף ואינו משתלמת אלא לבסוף: ד"ה דכ"ע ישנה:
<h1>פירוש קג</h1>
י"מ דגט מקושר אין חלק בין שיטה לשיטה כי אם ככל גיטין דהוי מלא שיטה ביניהן והעדים חותמים בכתיבה דקה מאחוריו בין שיטה לשיטה גט מאוחר כשר:
<h1>פירוש קד</h1>
ג' ענינים הן היכא דאיכא הוכחה קצת סגי בגלוי דעת בלא תנאי כפול ובליכא הוכחה כגון בכל גיטין בעי תנאי כפול ויש שאפילו גלוי לא בעי (דאמר) [כגון] מי שהלך בנו למה"י ושמע שמת בנו וכתב נכסיו לאחרים ואח"כ בא בנו חוזר בו וכן הכותב נכסיו לאשתו לא עשאה אלא אפוטרופוס וכן נדרי אונסין וזירוזין וזבין ולא צריך לזוזי: ד"ה דברים שבלב: דף מט ע"ב
<h1>פירוש קה</h1>
לרש"י שידך ושלח סבלונות חוששין שמא הן הן הקידושין ור"י פירש חיישינן שמא קדשה כבר. ד"ה חוששין: דף נ ע"ב
<h1>פירוש קו</h1>
באתרא דמקדשי והדר מסבלי אפילו מיעוטא חיישינן כמים שאין להן סוף דאשה אסורה מסבלי והדר מקדשי כולהו לא חיישינן: ד"ה ה"ג דמקדשי:
<h1>פירוש קז</h1>
המרבה במעשרות ופירש ואמר דבר הצריך למעשר מעשר והשאר מתנה ללוי מעשרותיו מתוקנין:
<h1>פירוש קח</h1>
שידך אחת מבנותיו ושוב אומר המשדך לאב בתך מקודשת לי המשודכת מקודשת אם אמר בתך הגדולה או הקטנה מקודשת לי ואין לו בנות כי אם מאשה אחת גדולה גדולה ממש קטנה קטנה ממש: ד"ה והלכתא: דף נב
<h1>פירוש קט</h1>
אין דרך נשים ליכנס לעזרה אלא סוטה ונזירה (עיין בפנים): ד"ה וכי אשה: ע"ב
<h1>פירוש קי</h1>
שתים שבקעו בקורדום של הקדש זה אחר זה כולם מעלו נתנו לחבירו הוא מעל ולא חבירו: ד"ה אין מועל: דף נה
<h1>פירוש קיא</h1>
שלמים טעונין נסכים ולא אשם. נסכי חובה לספלים ונסכי נדבה לאישים: ד"ה ודלמא אשם הוא: ע"ב
<h1>פירוש קיב</h1>
עבודת כוכבים תופס דמיו ואם מכרה וקידש בדמיהם אינה מקודשת: ד"ה המקדש בערלה: דף נו ע"ב
<h1>פירוש קיג</h1>
ציפורי מצורע קודם שלוח שניהם אסורים ואחר שילוח מותר המשולחת: ד"ה משעת שחיטה: דף נז
<h1>פירוש קיד</h1>
כשמשלח צפורים עומד חוץ לעיר ומשלחה שלא כנגד העיר: ד"ה כל שעומד: ע"ב
<h1>פירוש קטו</h1>
בן פקוע אינו טעון שחיטה:
<h1>פירוש קטז</h1>
שייך גבי יראת השם שלומדים ומלמדים תורה בחנם: ד"ה מימיו מי: דף נח ע"ב
<h1>פירוש קיז</h1>
האומר לשלוחו צא וקדש לי אשה והשליח אומר בשעת קידושין פלוני שלחני לקדשך והרי את מקודשת לי מקודשת לשני: ד"ה האומר
<h1>פירוש קיח</h1>
עני המהפך להשתכר ובא אחר ונטלה נקרא רשע כיון שימצא שישתכר במקום אחר אבל במידי דהפקר לא: ד"ה עני: דף נט:
<h1>פירוש קיט</h1>
נכסי העובד כוכבים שנקנו בכסף ונסתלק העובד כוכבים ובא אחר והחזיק בהן אפי' רשע לא מיקרי וריצב"א אומר שצריך לשלם מעותיו:
<h1>פירוש קכ</h1>
גט שנחתם אין יכול לבטלו שלא יגרש בו עוד אבל לא נחתם יכול לבטלו: ד"ה מתורת גט: ע"ב
<h1>פירוש קכא</h1>
ה"ז גיטך ע"מ שתעשה כך וכך במחוסר מעשה לא תנשא עד שתעשה ובאין מחוסר מעשה מותרת מיד: (ד"ז בגמרא):
<h1>פירוש קכב</h1>
אין אדם מקנה דבר שלא בא לעולם. ד"ה ואמר ר' חנינא. דף סב ע"ב:
<h1>פירוש קכג</h1>
כשיש שערות גדולות לאשה אפילו לא ידעינן שנותיה מחזיקין לה גדולה לחלוץ. ד"ה בני זה בן י"ג: דף סג ע"ב
<h1>פירוש קכד</h1>
מוחזק לו באח ואומר בשעת מיתה יש לי בנים אינו נאמן דשמא אין כח אז לפטרה: ד"ה רבי סבר: דף סד ע"ב:
<h1>פירוש קכה</h1>
אפי' אחר שתקנו הגאונים דכתובה גבי מטלטלי לא גבי ממקבל מתנה:
<h1>פירוש קכו</h1>
הרוצה להפקיע כתובה ימכור כל נכסיו בפרוטה:
<h1>פירוש קכז</h1>
אם ידוע שנעשה קנין אפילו ביחיד הוה קנין: ד"ה לא איברו: דף סה ע"ב
<h1>פירוש קכח</h1>
האומר לחבירו נתנסך יינך נאמן אם בעל הבית שותק אם לא יאמר תוך כדי דבור אינו יודע או יכחישנו ושתיקה כהודאה והני מילי בדבר שיש בו דעת אבל דבר שאין לו לידע כגון דאמר ליה יינך במקום פלוני נתנסך אינו נאמן אבל בידו כגון שהוא שומר עליו ואומר נתנסך יינך נאמן אפילו הלה מכחישו אם היה כבר שומר ובשעה שאומר לו פסק שמירתו נאמן אם אמר ליה מיד כשמצאוהו אבל אם לא אמר לו מיד ואח"כ אמר ליה אינו נאמן ובכל הני אי מהימן ליה כבי תרי עבירה גדולה להכחישו: ד"ה נטמאו טהרותיך:
<h1>פירוש קכט</h1>
כל דבר שיוכל להתברר עד אחד נאמן עליו אפילו אחר מכחישו: בא"ד
<h1>פירוש קל</h1>
היכא דמחייב לאחריני לא הוי שתיקה כהודאה. שניהם מודים דנתקדשה בלא עדים לא הוי קידושין:
<h1>פירוש קלא</h1>
חזקת האב והאם מועילין גם לבן: ד"ה מאי חזית: דף סו
<h1>פירוש קלב</h1>
קדושין תופסין בחייבי לאוין: ד"ה מנא ה"מ: דף סז ע"ב
<h1>פירוש קלג</h1>
ממזר מותר בשפחה ובמשוחררת: (ד"ז בגמרא): דף סט
<h1>פירוש קלד</h1>
אומות הבאים לקבל תשובה מקבלין בחוצה לארץ ולא בא"י:
<h1>פירוש קלה</h1>
שאלת שלום ועצה מותר לאשה על ידי בעלה אבל לשלוח לה שלום ואפילו ע"י בעלה אסור: ד"ה אין שואלים: דף ע ע"ב
<h1>פירוש קלו</h1>
עובד כוכבים ועבד הבא על בת ישראל הולד כשר ואסור לכהונה: ד"ה כאן: דף עא ע"ב
<h1>פירוש קלז</h1>
אבוה דשמואל בא ממקום רחוק ע"י שם ושמש והוליד שמואל ומכל מקום לא שכיח: ד"ה מאי איכא: דף עג
<h1>פירוש קלח</h1>
עד אחד מחייב וגם פוטר המחוייב שבועה: ד"ה בד"א בזמן: ע"ב
<h1>פירוש קלט</h1>
שודא דדיינא נותן הדיין למי שירצה: ד"ה שודא: דף עד
<h1>פירוש קמ</h1>
נאמן אדם לומר בני ממזר הוא או פסול הוא: ד"ה כשם:
<h1>פירוש קמא</h1>
נאמנת אשה לומר לכשר נבעלתי: ד"ה אי התם:
<h1>פירוש קמב</h1>
אם עובד כוכבים הבא על בת ישראל הולד כשר הוי עובד כוכבים: ד"ה ר' ישמעאל: דף עה ע"ב
<h1>פירוש קמג</h1>
כהן בודק לישא מיוחסת להכשיר בניו לעבודה אבל לאכול תרומה אין צריך בדיקה: ד"ה צריך שיבדוק דף עו
<h1>פירוש קמד</h1>
לא הוזהרו כשירות לינשא לפסולין: בא"ד
<h1>פירוש קמה</h1>
שחיטה והפשט אע"פ שמותרות בזרים לכתחילה לא היו עושין כי אם כשרין מיוחסין: ד"ה אין בודקין: ע"ב
<h1>פירוש קמו</h1>
נשים האסורות לכהן גדול אסורות אף למשוח מלחמה:
<h1>פירוש קמז</h1>
גבי חליצה סגי אביו מישראל וא"צ גם אמו:
<h1>פירוש קמח</h1>
גוסס אע"ג דנדרו נדר והקדשו הקדש מכל מקום אין נותן גט ואפי' יש בו דעת ורמז לכתוב גט אין כותבין ור"י פירש דיכול לרמוז לתת לה גט: ד"ה לא צריכא: דף עח ע"ב
<h1>פירוש קמט</h1>
אמירתו לגבוה לא עדיף ממסירתו להדיוט: בא"ד
<h1>פירוש קנ</h1>
קדשה עצמה וחזר וקדשה אביה והרי היא בוגרת לפנינו אין כאן קדושין ביומא דמשלים שית: ד"ה מי איכא: דף עט ע"ב
<h1>פירוש קנא</h1>
כותבין בשטר שכיב מרע כד קציר ורמי בערסיה ובמתנת בריא כדמהלך על רגלוהי:
<h1>פירוש קנב</h1>
תפיסה אחר שנולד הספק לא מהני:
<h1>פירוש קנג</h1>
אפי' עם אשה אחת מתייחד כשאשתו עמו: ד"ה רש"א: דף פ ע"ב
<h1>פירוש קנד</h1>
סקבא דשתא רגלא לכך נהגו להתענות אחר הפסח ואחר סוכות: ד"ה סקבה דשתא: דף פא
<h1>פירוש קנה</h1>
אסור להתייחד אפי' עם ארבע וחמשה נשים מי שעסקו עמהן לא יתייחד אפילו באשתו עמו אע"ג דאיכא למימר בעבודתו טריד: ד"ה לא יתייחד: דף פב
