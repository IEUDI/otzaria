# פסקי תוספות על סוטה
## פירוש א
 שהתה עם הבועל כדי טומאה אסורה לבעל ולתרומה ולבועל: (ד"ז במשנה) דף ב ע"א
## פירוש ב
 קשה לזווגן אלמון ואלמנה אבל אלמון ובתולה או בחור ואלמנה הוי לפי המזל: (זהו בגמרא):
## פירוש ג
 בבריאת העולם נגזר כל הדורות להבראות במזל שנולדו.
## פירוש ד
 אם אין נוהג כשורה אתה רשאי לשעבד בו: ד"ה כתיב נמי: דף ג ע"ב
## פירוש ה
 נטל מים ראשונים עד הפרק והשניים חוץ לפרק טהור נטל ראשונים ושניים חוץ לפרק טמאים. נוהגין העולם לזרוק מן הכלי ליד אחת ואחר כך משפשף בחבירתה אבל לא נתכוון ליטול כי אם יד אחת ושפשפה בחבירתה טמאה: (מס' ידים פ"ב):
## פירוש ו
 ספק סוטה חולצת ולא ודאי: דף ה ע"ב
## פירוש ז
 סוטה בא עליה בדרך אין המים בודקין וגם על עון בניו ובנותיו ואפילו פנויה: (ד"ז בגמרא דף מז ע"ב)
## פירוש ח
 יש לה זכות תולה ואע"פ שאינה טהורה מותר לבעלה לבוא עליה. זכות תולה ואין עושה בה רושם ומצילתה מכל וכל: ד"ה וטהורה: דף ו ע"ב
## פירוש ט
 שחיטה בעי כלי שרת אך אין צריך כלי יפה לשחיטה כמו לקמיצה: (ד"ז בגמרא דף יד ע"ב)
## פירוש י
 אין ישיבה בעזרה ואוכלין מעומד: (ד"ז בגמרא דף מ ע"א):
## פירוש יא
 נזיר טהור חוטא קצת אך יצא הפסידו בשכרו ונקרא נאה וכן היושב בתענית בשבת לחלום וצריך לישב בתענית גם יום ראשון יצא הפסידו בשכרו: (ד"ז במסכת נזיר דף ב: בתוס' ד"ה ואמאי):
## פירוש יב
 קלפים שלנו אף כי אינם מעופצים כותבין עליהם שטרות וספר תורה ותפילין ומזוזות: (ד"ז במסכת שבת דף עט ע"ב בתוספות ד"ה קלף).
## פירוש יג
 ארדימנ"ט מותר לתת לתוך דיו. דיו של עפצים אינו דיו: (שם):
## פירוש יד
 מגילת סוטה שכתבה קודם שתקבל עליה אלה פסולה: ד"ה דכתיב: דף יז ע"ב
## פירוש טו
 וכן בלא שירטוט לר"י (או לא דקדק בחסירות ויתרות): ד"ה כתבה: שם
## פירוש טז
 וכן בשני עמודים לרש"י וירושלמי וכן גט ולר"י דוקא בשתי חתיכות: ד"ה כתבה על: שם
## פירוש יז
 גרושה שזינתה אינה נאסרת על בעלה: (ד"ז במשנה): דף יח ע"ב
## פירוש יח
 כהן זקן היה מניח ידו תחת ידיה משום הרהור כשמניף אותה: ד"ה וכהן: דף יט ע"א
## פירוש יט
 החיל אין נכרים וטמאי מתים נכנסים לשם ולשאר הר הבית שרי: (ד"ז בזבחים דף לא ע"ב בתוס' ד"ה ובטמאים):
## פירוש כ
 בשביל עון א' אין להחזיק אדם רשע שאין לקרות בשמו רק כדואג שהיה רשע גמור:
## פירוש כא
 פרוש מאהבת שכר ויראת יסורים אינו טוב וכגון שאם לא תמלא תאותו יתחרט אבל האומר סלע זה לצדקה שיחיו בניו הרי זה צדיק כשאינו מתחרט ופרוש מאהבת בוראו ויראתו שלא יקפיד טוב הוא: ד"ה לעולם: דף כב ע"ב
## פירוש כב
 העוסק בתורה רק להתגדל ולקנטר חבירו נוח לו שלא נברא אבל עוסק לקבל שכר טוב לו: בא"ד:
## פירוש כג
 פתח פתוח לרשות הרבים אין בו משום יחוד או אם בעלה בעיר: (ד"ז בקידושין דף פא ע"א):
## פירוש כד
 עוברת על דת צריכות התראה ויוצאות בלא כתובה: (ד"ז בגמרא דף כה ע"א):
## פירוש כה
 מחל לה בעלה אחר סתירה אינו מחול: (שם):
## פירוש כו
 נכרי אוסר אשה בביאתו: (ד"ז בגמרא דף כו ב):
## פירוש כז
 כשהיא קרקע עולה אינה צריכה למסור עצמה: (ד"ז בסנהדרין דף עד ע"ב בתוס' ד"ה והא אסתר):
## פירוש כח
 כל מקום שנאמר פלוני ופלוני כולהו סבירא להו אין הלכה כאותן תנאים: [ד"ז בב"מ דף סט א]:
## פירוש כט
 בשעת קריאת שם חלה בעינן מוקף: (ד"ז בגמ'): דף ל ע"א
## פירוש ל
 (שני) [שלישי] של תרומה אין עושה רביעי בקודש: (שם):
## פירוש לא
 גזלן דאורייתא פסול לעדות אשה ודבריהם כשר וכן לסוטה: (ד"ז בר"ה דף כב ע"א):
## פירוש לב
 בברכת י"ח יכול להרבות אם בעל תשובה הוא יאמר מעין סלח לנו כו' וכן כולן: (ד"ז בע"ז דף ח ע"א ועיין ברי"ף פ"ה דברכות):
## פירוש לג
 קריאת שמע בכל לשון: (ד"ז במשנה): דף לב ע"א
## פירוש לד
 קרא ולא השמיע לאזנו יצא: (ד"ז בגמרא): שם ע"ב
## פירוש לה
 פרשת זכור מן התורה: (ד"ז במגילה דף יז ע"ב בתוס' ד"ה כל התורה):
## פירוש לו
 קריאת ס"ת בבית הכנסת תיקן מרע"ה. (ד"ז בב"ק דף פב ע"א בתוס' ד"ה כדי שלא):
## פירוש לז
 מלאכי השרת אינם מבינים כלל בלשון שאינו של הקודש ויחיד לא ישאל צרכיו בלשון ארמי אך תפלה דהוי ברבים הוי בכל לשון: (ד"ז עיין ברא"ש פ"ב דברכות סימן ב):
## פירוש לח
 אשכול היה מונח על דף כמין מטה מסורגת ושתי מוטות תחתיו בשנים דקרא היינו שתי מוטות למוט י"מ סתם מוט שתי בדים אחד מימין ואחד משמאל: ד"ה טורטני: דף לד ע"א
## פירוש לט
 כל כלי שולחן מובלעים בשולחן וכלי המזבח מכוסין עמו במכסה:
## פירוש מ
 שבעים לשונות הן מלבד לשון הקודש: (זהו בגמ'): דף לו ע"ב
## פירוש מא
 כהן שהוא בבית הכנסת חייב לברך אבל לא כשהוא חוץ לבית הכנסת: ד"ה כל: דף לח ע"ב
## פירוש מב
 מחיצה של ברזל אין מפסיק ביניהן לאביהן שבשמים לענין ברכת כהנים: ד"ה מחיצה: שם
## פירוש מג
 כשקורין בתורה ומהדר אפיה וגרס בלחש שרי ולא בקול רם: (ד"ז בברכות דף ח ע"א בתוס' ד"ה רב ששת):
## פירוש מד
 כשנושאין כפיהן חולקין אצבעותיהם: ד"ה כי. דף לט ע"א
## פירוש מה
 בעל תשובה כשר לדוכן אם עובד עבודת כוכבים וחזר: (ד"ה בשאלתות): שם
## פירוש מו
 בעל מום בגלוי פסול: (ד"ז במגילה דף כד)
## פירוש מז
 שני כהנים צריכין לברר בע"כ ולא ביחיד:
## פירוש מח
 אסור לעשות מן תיבת ס"ת כסא שמניחין ס"ת עליו וכן מן היריעה הפרוסה בפנים ואפילו היריעה הפרוסה מבחוץ הוי תשמיש קדושה: (ד"ז במגילה דף כו ע"ב):
## פירוש מט
 אין לומר הפסוקים שאומרים כשהכהנים מברכין: (ד"ז בגמרא): דף מ ע"א
## פירוש נ
 אין מעמידין מלך אלא מן המשיאין לכהונה: ד"ה אותו: דף מא ע"ב
## פירוש נא
 היוצא משום יאוש בניו עבדים ולהכי אף כי מלך הורדוס בניו עבדים ואע"פ שאביהם בן חורין: (ד"ז ביבמות דף מה ע"ב בתוס' ד"ה כיון):
## פירוש נב
 קיצץ יחור הנטיעה ילדה והסביכה בזקנה בטלה קצץ (אפי') מזקינה והרכיבה על ילדה חייב או [אפי'] נטע נטיעה ראשונה לסייג ולקורות והבריך בה נטיעה חייב דהוי כנוטע עכשיו לאילן מאכל: (ד"ז בגמרא): דף מג ע"ב
## פירוש נג
 חורגין הגדילין זה עם זו מותרין לישא זה את זו והירושלמי פליג: (ד"ז עיין ביבמות דף כא ע"א בתוס' ד"ה ומותר):
## פירוש נד
 סנהדרי גדולה הולכין לבתיהם אחר תמיד בין הערבים ובשבתות ובימים טובים: [ד"ז בסנהדרין דף פח ע"ב]:
## פירוש נה
 באומות הולך אחר הזכר:
## פירוש נו
 בלק היה מנסיכי מדין ובתו נשאת למואבי ורות בת בתו של עגלון בשכר שעמד מעל כסאו יצא ממנו רות:
