<h1>פסקי תוספות על בכורות</h1>
<h1>פירוש א</h1>
אין הפטר חמור שלו ניתר אלא פודהו בשה כל דהו ונותן לו דמיו: ד"ה ונותן: דף ב:
<h1>פירוש ב</h1>
אף במקום שנהגו שלא למכור בהמה דקה לעובד כוכבים אין קונסין אותו בעשרה או מאה בדמיו: ד"ה קונסין:
<h1>פירוש ג</h1>
אפילו נשברה למטה מארכובה לא מקבלת זכר. ד"ה דלא: ע"ב:
<h1>פירוש ד</h1>
אסור לעשות שותפות עם עובד כוכבים ולא שום משא ומתן. (ובתוספות לא משמע כן). ד"ה וליטעמיך:
<h1>פירוש ה</h1>
דם הניתז ושעל הסכין אין צריך לכסות כשיש דם אחר: (ד"ז במסכת חולין בגמרא דף פז ע"ב):
<h1>פירוש ו</h1>
שותפות עובד כוכבים פוטר מן הבכורה: ד"ה ורבי: דף ג:
<h1>פירוש ז</h1>
טוב להקנות לעובד כוכבים באם ולא בולד ובהקנאת אבר לא סגי אך יקנהו דבר שעושה בו טרפה או נבלה. משיכה קונה בעובד כוכבים. ד"ה דקא. ע"ב:
<h1>פירוש ח</h1>
אם קנה השה מן הכהן (וחזר וקונהו ופודה בו) [חוזר ופודה] לרש"י ור"ת פירש דספק פטרי חמורים הרבה פודה בשה אחד: ד"ה ופודה: דף ד ע"ב:
<h1>פירוש ט</h1>
מי רגלים [של] חמורים אסור. ד"ה למה. דף ו:
<h1>פירוש י</h1>
קלוט בן פרה מותר. ד"ה ורבי. שם:
<h1>פירוש יא</h1>
כל שאינו מניח תפילין עובר בח' משה. ד"ה פירש:
<h1>פירוש יב</h1>
ציר דגים דרבנן ושל שרצים דאורייתא. ד"ה לאסור. ע"ב:
<h1>פירוש יג</h1>
דבש דבורים מותר אבל דבש של צרעה וגיזין אין להתיר (ד"ז בגמרא): עור הבא כנגד פניו של חמור מותר וכן אפרוח ביצת נבלה וטרפה:
<h1>פירוש יד</h1>
חטה שלימה שנמצאת בתרנגולת בפסח יש לאסור. ד"ה דג. דף ז ע"ב:
<h1>פירוש טו</h1>
דגים הרינגן הנמצא בדג גדול טמא יש להתיר. ד"ה רוב:
<h1>פירוש טז</h1>
מותר לקנות ביצים מן העובד כוכבים בליל יו"ט שני של גליות ולא בר"ה. ד"ה אימר. דף ח:
<h1>פירוש יז</h1>
תותין הגדלים באילנות גדולים פשיטא שמברכין בורא פרי העץ. ד"ה באילן:
<h1>פירוש יח</h1>
אבל יש שגדילים כעשבים כל מקום. שבמקום שמלקטים הפרי ולשנה אחרת [יוצא] באותו מקום פרי אחר הוי פרי העץ. בא"ד:
<h1>פירוש יט</h1>
כל שאינו בזה אחר זה אפילו בבת אחת אינו דוקא דבר התלוי בדבור ולא מאיליו. ד"ה אמר. דף ט:
<h1>פירוש כ</h1>
סופו ליטמא טומאה חמורה אינו צריך הכשר. ד"ה נבלת. דף י:
<h1>פירוש כא</h1>
הבא לימלך אומרים לו לפדות פטר חמור בשה ג' זוזי אבל מעצמו אפילו בדנקא פודהו. ד"ה והלכתא. דף יא:
<h1>פירוש כב</h1>
שה בין כבש ועז וזכר ונקבה תם (ומועד) [ובעל מום] קטן וגדול. בא"ד:
<h1>פירוש כג</h1>
הלוקח מן העובד כוכבים אחר מירוח פטור וקודם מירוח חייב. ד"ה מעשרין. ע"ב:
<h1>פירוש כד</h1>
אין להפריש מהנוטה לחיוב או לפטור יותר מחבירו. ד"ה טבלים:
<h1>פירוש כה</h1>
חזקה שייך במטלטלי שאם עשה בה תיקון כעין נעל וגדר. ד"ה מיד. דף יג:
<h1>פירוש כו</h1>
מטלטלין קונה לעובד כוכבים בחליפין. ד"ה אימא:
<h1>פירוש כז</h1>
כשיש חלול השם לכ"ע היה אסור גזל העובד כוכבים. ד"ה כמאן. ע"ב:
<h1>פירוש כח</h1>
מי שפרע שייך ביוקרא וזולא ולא כשחוזר בו במקום שמפסיד הכל. ד"ה הכי. ע"ב:
<h1>פירוש כט</h1>
משיכה קונה בעובד כוכבים ומעות בישראל: בכור טרפה בעל מום אסור להאכילו לכלבים ואפילו העור שנמצא טרפה קודם הפשט:
<h1>פירוש ל</h1>
מותר לזמן עובד כוכבים על בכור בעל מום. (ד"ז בגמרא דף לב ע"ב):
<h1>פירוש לא</h1>
אסור להקדיש בעלי מומין למזבח. ד"ה כל. דף יד:
<h1>פירוש לב</h1>
המקדיש נכסיו זכרים עצמן יקרבו עולות נקבות ימכרו לצרכי שלמים ויביאו בדמיהם עולות. ד"ה הקדיש. ע"ב:
<h1>פירוש לג</h1>
המקבל צאן ברזל מן העובד כוכבים וולדות פטורים מן הבכורה דעובד כוכבים יש לו עליהן שעבוד אבל בהמת ישראל ומשועבד לארנונא יכול לסלק לעובד כוכבים בזוזי חייבת. ד"ה אין. דף טז ע"ב:
<h1>פירוש לד</h1>
בידי שמים אי אפשר לצמצם ולא בידי אדם: ד"ה אפשר. דף יז ע"ב:
<h1>פירוש לה</h1>
מי שלא הביא סימנים עד רוב שנותיו הוי סריס ד"ה קטן. דף יט:
<h1>פירוש לו</h1>
פרה וחמור בת שלשה ודאי לכהן דתוך שלש אינן יולדות ואם יולדות (אינן חוזרות) לא חזרה וילדה בשלישי. ד"ה פרה. ע"ב:
<h1>פירוש לז</h1>
תשעה חדשים של אשה שלמים ושל בהמה דקה של חדשי לבנה:
<h1>פירוש לח</h1>
חלב אינו פוטר בבכורה. ד"ה חלב. דף ע ע"ב
<h1>פירוש לט</h1>
עובד כוכבים מסיח לפי תומו אינו נאמן לפטור בכורה. ד"ה אישתבוחי. דף כא ע"ב:
<h1>פירוש מ</h1>
הלוקח בהמת ישראל ולא הודיעו שהיא מבכרת שוחטו ולא נמנע. (ד"ז בגמרא):
<h1>פירוש מא</h1>
טעם כעיקר לא הוי לענין טומאה. ד"ה הנך. דף כב:
<h1>פירוש מב</h1>
סלק מינו כמי שאינו מינו לא שייך אלא כשנאסר מכח אסור שנתערב בו אבל כשנאסר עצמו לא. ד"ה אבל:
<h1>פירוש מג</h1>
ראשון ראשון בטל דוקא כשיש הפסק או דוקא בעירה בנקב קטן ולא קי"ל הכי. ד"ה יתיב:
<h1>פירוש מד</h1>
תרומה בק"א וצריך להרים אחד מהם לכהן משא"כ בערלה וכלאי הכרם. ד"ה תעלה. ע"ב:
<h1>פירוש מה</h1>
נבילה בטילה בשחוטה במגע ולא ע"י משא. כל דבר בטל בר מבריה ודרכו לימנות. ד"ה נבילה: דף כג:
<h1>פירוש מו</h1>
משנת ר' אליעזר ב"י קב ונקי ויש מקומות במקום שאין סברא צריך לפסוק כמותו. ד"ה משנת. ע"ב:
<h1>פירוש מז</h1>
השוחט בהמה יעשה מקום לסכין בין השערות שלא יחליד: ד"ז בגמ'. דף כד ע"ב
<h1>פירוש מח</h1>
אין לתלוש נוצות עוף לשוחטו ביום טוב. ד"ה דהוה. דף כה:
<h1>פירוש מט</h1>
מותר לגוז ולעבוד בקדשים אחר השחיטה. ד"ה שער:
<h1>פירוש נ</h1>
בכל מתנות כהונה צריך לאכלם בגדולה ואפי' זרוע והלחיים אבל לא בתרומה שאינו בשר ד"ה ואתי. דף כז:
<h1>פירוש נא</h1>
תרומת חוץ לארץ בטלה ברוב להתירה לכהו טמא ולא לזר. ד"ה תרומה:
<h1>פירוש נב</h1>
תרומת ח"ל אוכל והולך וישייר כדי חלתה ויפרישנה דבעי מוקף ולא שיאכלנה כולה. ד"ה אוכל:
<h1>פירוש נג</h1>
חלה נותנה לכהן קטן ולא תרומה וגדול נמי יכול לאכול החלה אחר שטבל. ד"ה הלכך:
<h1>פירוש נד</h1>
סופגנים ודובשנים פטורים מן החלה עד אחר אפייתן. ד"ה בריש:
<h1>פירוש נה</h1>
חלה השניה הנתנת לכהן מותר ליגע בו: ד"ה פסק:
<h1>פירוש נו</h1>
בסמוך לא"י מפריש ב' חלות אחת לאור ואחת לכהן אבל בבבל ורחוק מארץ ישראל נותנו לקטן או לגדול לבטל ברוב וחלת שנייה אוכל אפילו זר וגם אינה מדמעת ואפילו במקום שמפריש שתי חלות אין מפריש תרומה. ד"ה פסק:
<h1>פירוש נז</h1>
כהן נזהר מטומאת מת ולא מטומאת חרב הרי הוא כחלל אפילו על ידי אהל. ד"ה וכי. ע"ב:
<h1>פירוש נח</h1>
טמא מת אוכל תרומה בחו"ל בלא טבילה. בא"ד:
<h1>פירוש נט</h1>
בכור אפילו בעל מום ניתן לכהן. ד"ה שלא. דף כח:
<h1>פירוש ס</h1>
בכור שומרים אותו עד שיפול בו מום. ד"ה עד:
<h1>פירוש סא</h1>
השוחט בכור ואחר כך הראהו מותר. ד"ז במשנה
<h1>פירוש סב</h1>
נשא מעוברת חבירו יוציא עד שיגיע זמן ויחזור ויכנוס. ד"ה ר"מ
<h1>פירוש סג</h1>
שטר שיש בו רבית גובה בו הקרן ולא הרבית. בא"ד:
<h1>פירוש סד</h1>
אין הלכה כר"מ בקנסותיו. בא"ד:
<h1>פירוש סה</h1>
כשהדיין פוטר הנתבע אין דרכו לומר לתובע הפסיד:
<h1>פירוש סו</h1>
נטלה טרפחת הבהמה כשרה ודעוף מבעי' לי:
<h1>פירוש סז</h1>
אין אדם חשוד שיתיר האסור כדי להנצל מן הטורח. ד"ה תרי. דף כט:
<h1>פירוש סח</h1>
אם אין לו להתפרנס נוטל שכר לימוד או שכר בטלה דמוכח כשיניח כל עסקיו במשא ומתן. ללמוד לקטנים נמי שייך שכר שימור או שכר פיסוק טעמים. ד"ה מה:
<h1>פירוש סט</h1>
ההולך ללמוד אפילו מצא ממי ללמוד אפילו לישא אשה או מצא אשה בא"י או הלך לדון ולערער ולהוציא מידן או לצאת לקראת מלך ישראל שרי בלא ניפוח. ד"ה היכי:
<h1>פירוש ע</h1>
כפועל בטל שנוטל שכר לפי הביטול לפרש"י אך נראה דנוטל להתבטל ד"ה כפועל. ע"ב:
<h1>פירוש עא</h1>
הקדש שוה מנה מחללו על שוה פרוטה וכן עושים בכרם רבעי ד"ה באתריה. דף ל:
<h1>פירוש עב</h1>
בכל איסור והיתר אדם נאמן לראותו לעצמו. ד"ה דהא. דף לא:
<h1>פירוש עג</h1>
בגמרא שחיטה כהילכתה לא חשיב מפרכסת (כהילכתה) [כחיה]: ד"ה הא. דף לב:
<h1>פירוש עד</h1>
בכור שמת או שנשחט בלא התרה או הותר ונמצא טריפה טעון קבורה עור ובשר ודם. ד"ה פסק. ע"ב:
<h1>פירוש עה</h1>
ק"ו סותר היכא דאיכא לאוקמא ההיקש במילתא אחריתי. ד"ה ובית הלל. דף לג:
<h1>פירוש עו</h1>
מדרבנן אסור להטיל מום בבעל מום ודוקא להקיז לו לרפואה מותר. ד"ה בעל. ע"ב:
<h1>פירוש עז</h1>
אין כהן חבר נאמן על בכור שלו שנפל לו בו מום. ד"ה בא. דף לו:
<h1>פירוש עח</h1>
עבריין אוכל נבלות להכעיס פסול לעדות. ד"ה אומר:
<h1>פירוש עט</h1>
לא אמרינן מה לי לשקר במקום עדים. ד"ה ואמר:
<h1>פירוש פ</h1>
ג' מתירין הבכור במקום שאין מומחה אבל לא במקום שיש מומחה ושיש מומחה בלא התרה אין נשחט אפילו יש בו מום קבוע. ד"ה משום. ע"ב:
<h1>פירוש פא</h1>
בזמה"ז אין שום אדם חשוב מומחה להתיר מום ביחידי ונדר ולדון [נ"א להתיר בכור ונדר ביחידי ולדון דיני ממונות]. ד"ה פסק:
<h1>פירוש פב</h1>
ומיהו אין לאדם להתיר נדר במקום רבו. ד"ה שלשה:
<h1>פירוש פג</h1>
השותה יין נסך הוי אפיקורוס ד"ה ויין. דף ל"ז:
<h1>פירוש פד</h1>
נטלו שיניו היו מום באדם ולא בבהמה. ד"ה מה:
<h1>פירוש פה</h1>
כשיש בעלמא צדדין חשובין ועוד צד גרוע קצת לכ"ע מצריכי כולן בצד הגרוע הרבה פליגי:
<h1>פירוש פו</h1>
מום שאינו עובר מאליו הוי מום קבוע ורפואה מועלת אף למום קבוע. ד"ה וסימנין. דף לח ע"ב:
<h1>פירוש פז</h1>
ת"ח שאומר דבר הוראה לאחר גמר מעשה אין שומעין לו: (ד"ז בגמרא):
<h1>פירוש פח</h1>
במגילה צריך לתפור בגידין בתחלת הדף ובאמצע ובסוף ד"ה שיהו: דף לט:
<h1>פירוש פט</h1>
אסור לסרס אפילו על ידי שתיית סם:
<h1>פירוש צ</h1>
ח' חוטין שעשאו חצי לשם לבן וחצי לשם תכלת ופסק אחד מהם כשר. ד"ה כמה חוטין. ע"ב:
<h1>פירוש צא</h1>
ירחיק מן הקרן קשר גודל ארבע אצבעות גדול ושמנה ענף: ד"ה כמה:
<h1>פירוש צב</h1>
אין מום בלובן עין:
<h1>פירוש צג</h1>
בהמה שיש לה שני גבין ושני שדראות בבהמה אסורה. דבר זה בגמ': דף מג ע"ב:
<h1>פירוש צד</h1>
אין שותין מים (שהם) לא בשעת הסעודה בפני רבים אבל שאר דברים שותין ואין להמתין כלל להטיל מים כשצריך. ד"ה ואין: דף מד ע"ב:
<h1>פירוש צה</h1>
לא ישתין מים על גבי חרס ודוקא בבבל. פרת הולך מארץ ישראל לבבל. ד"ה ל"א:
<h1>פירוש צו</h1>
אין דרך אשה לגלות עצמה לפניה לא לגדולים ולא לקטנים: ד"ה האי:
<h1>פירוש צז</h1>
שתויי יין פסול לעבודה. ד"ה ובשאר. דף מה ע"ב:
<h1>פירוש צח</h1>
נדר שהודר ברבים לדבר מצוה יש לו הפרה. ד"ה הניחא למ"ד נדר:
<h1>פירוש צט</h1>
על דעת רבים שמפרש על דעת פלוני ואפילו שלא בפניהם אבל ע"ד רבים סתמא לאו כלום הוא וע"ד יחיד אפי' ע"ד חכם יכול להתיר. ד"ה אבל: דף מו:
<h1>פירוש ק</h1>
עובד כוכבים יורש אביו דבר תורה נתגייר אינו בכור דאפקרי' לזרעיה: ד"ה נתגיירה:
<h1>פירוש קא</h1>
הראש פוטר בנפלים כשהוא שלם: ד"ה תיובתא: דף מו ע"ב:
<h1>פירוש קב</h1>
בת לוי וכהנת הנשואה לישראל בנה פטור מחמשת סלעים: ד"ה מר: דף מז:
<h1>פירוש קג</h1>
כהנת שנבעלה לפסול בנה חייב בה' סלעים משא"כ לויה ואשת כהן שנשבית: ד"ה אלא:
<h1>פירוש קד</h1>
יש דברים דמספקא לן המע"ה ויש דברים דעבד כמר עבד ויש שודא: ד"ה דאמר:
<h1>פירוש קה</h1>
מלוה על פה גובה מן היורשין ולא מן הלקוחות: ד"ה ודכולי:
<h1>פירוש קו</h1>
מלוה הכתובה בתורה כמו כתובה בשטר דהיינו פדיון הבן וערכין ונזקין וכהאי גוונא ולא מלוה: ד"ה מלוה: דף מט:
<h1>פירוש קז</h1>
יכול ליתן פדיון בנו לעשרה כהנים בזה אחר זה: ד"ה דרבי: ע"ב:
<h1>פירוש קח</h1>
יכול להקדיש פקדון שיש לו ביד אחרים ולא תקנו מעמד שלשתן (ולא) דבר שאינו יכול להוציא בב"ד: ד"ה ה"מ: דף מט:
<h1>פירוש קט</h1>
כותבין הרשאה אפילו אמטלטלי דכפרי ולמיחזי כשיקרא לא חיישינן: ד"ה אבל:
<h1>פירוש קי</h1>
מת הבן תוך ל' יום אפי' קים לן דכלו חדשיו יחזור לו לאביו מת הבן אחר ל' חייב ה' סלעים. ד"ה מת:
<h1>פירוש קיא</h1>
צ"ע אם יברך שהחיינו [על פדה"ב] ובשעת מילה אין לברך שהחיינו: ד"ה לאחר:
<h1>פירוש קיב</h1>
מת ביום שלשים הוי כחי:
<h1>פירוש קיג</h1>
תקפו כהן ספק מוציאין אותו מידו נולד לו ספק לא יוציא מידו:
<h1>פירוש קיד</h1>
מת בתוך שלשים אם אשת כהן היא אינה חולצת: ד"ה ביום:
<h1>פירוש קטו</h1>
ספק בן תשעה לראשון או שבעה לאחרון מתאבלין עליו: בא"ד:
<h1>פירוש קטז</h1>
דינרי זהב בכל הש"ס נמכר בעשרים וחמשה דל זוזא ישאר עשרים וארבע והדר דל שתות וישאר לפדיון. ד"ה רבי יוחנן: ע"ב:
<h1>פירוש קיז</h1>
דינר של זהב עב משל כסף וגם שוקל יותר והוא שוה עשרים וארבע דינר וזוז לשכר בעל מטבע: ד"ה דמזדבנא: דף נ:
<h1>פירוש קיח</h1>
כתב לכהן שהוא חייב אפילו זקפו במלוה אין בנו פדוי: ד"ה אבל: דף נא ע"ב:
<h1>פירוש קיט</h1>
מתנה על מנת להחזיר שמיה מתנה בפדיון הבן: ד"ה הילכך:
<h1>פירוש קכ</h1>
רבי טרפון ורבי חנינא (סגן הכהנים) לא היו מחזירין אלא לעניים: בא"ד:
<h1>פירוש קכא</h1>
הגאונים תקנו שאשה וב"ח גובה ממטלטלי דיתמי: ד"ה ולא:
<h1>פירוש קכב</h1>
אין הבעל נוטל ממלוה שהלותה אשתו מנכסי מלוג: ד"ה ולא:
<h1>פירוש קכג</h1>
בעל חוב גובה משל יתומים ולא משל מקבל מתנה:
<h1>פירוש קכד</h1>
אין ברירה. האחין שחלקו מחזירין זה לזה ביובל. ד"ה אמר: ע"ב:
<h1>פירוש קכה</h1>
קנין פירות לאו כקנין הגוף: בא"ד:
<h1>פירוש קכו</h1>
אין מעשר בהמה נוהג בזמן הזה. ד"ה אלא: דף נג:
<h1>פירוש קכז</h1>
אין מחרימין בזמן הזה אפי' פירש לכהנים. חרמים כל זמן שביד בעלים [הוא הקדש]: ד"ה ואין:
<h1>פירוש קכח</h1>
כשבא לחלל כרם רבעי צריך [לחלל] אותן דמים שמחלל עליהן ולהשליך לנהר או לים בלא שחיקה: ד"ה מעות:
<h1>פירוש קכט</h1>
ישראל מטפל בבכור בדקה שלשים יום ובגסה חמשים יום אמר ליה תוך הזמן תנהו לי לא יתן לו ואפילו כהן אין כונסו לכיפה אלא ממתין עד שיפול בו מום: ד"ה ואי:
<h1>פירוש קל</h1>
אסור לזרוע חטה ושעורה ואם זרעו מותר באכילה וכלאי הכרם אסור באכילה ובהנאה. ד"ה דגן: דף נד:
<h1>פירוש קלא</h1>
גן עדן במערב העולם. ד"ה מטרא: דף נה ע"ב
<h1>פירוש קלב</h1>
מחצלת נותנת הטובלת תחת רגליה בתשרי מפני הטיט וגם לפניה מפני צניעות שלא יראה וכן לא תטבול במקום שמצויין בני אדם שלא תתבייש: ד"ה ומפצי: ע"ב:
<h1>פירוש קלג</h1>
זוחלין אין מטהרין במקוה אבל מעיין בזוחלין ובאשבורן. אשה לא תטבול בכל נהרות: ד"ה שמא:
<h1>פירוש קלד</h1>
חבית של מים שנפל תוך ים הגדול הטובל שם לא עלתה לו טבילה. אפי' למ"ד אין דנין איפשר משאי אפשר דהיינו בבנין אב או היקש כשצריך לשאר דברים. ד"ה ומה. דף נו:
<h1>פירוש קלה</h1>
אין אתנן אלא מעריות: ד"ה זונה:
<h1>פירוש קלו</h1>
כהן הבא על גיורת ומשוחררת לוקה: בא"ד:
<h1>פירוש קלז</h1>
מה שדורשין שלשים יום לפני הרגל בשביל קרבנות ואע"פ שאינו בכלל שלשים. ד"ה בפרוס: דף נז ע"ב:
<h1>פירוש קלח</h1>
אין מקדישים ביום טוב. ד"ה ואי: דף נח:
<h1>פירוש קלט</h1>
עשירי מאיליו קדוש: בא"ד:
<h1>פירוש קמ</h1>
שם גנאי אין להזכיר על ת"ח ד"ה חוץ:
<h1>פירוש קמא</h1>
תרומה המונה משובח מאוד והמודד משובח ממנו והשוקל משובח ממנו. ד"ה כשם: ע"ב:
<h1>פירוש קמב</h1>
תרומה מצוה מאומד: בא"ד:
<h1>פירוש קמג</h1>
נותן עיניו בצד זה ואוכל בצד אחר ואפילו בשתיקה: ד"ה במחשבה דף נט:
<h1>פירוש קמד</h1>
אלם לא יתרום אבל תרומה בכה"ג מותר שנותן עיניו כו': בא"ד:
<h1>פירוש קמה</h1>
מותר להקריב קרבן בלא סמיכה היכא דאי איפשר בע"א. שלמים ארבע מתנות שעשה מתנה אחת [יצא]. שלמים טעונים סמיכה ולא (תעשה) [מעשר]. ד"ה הא: דף סא:
