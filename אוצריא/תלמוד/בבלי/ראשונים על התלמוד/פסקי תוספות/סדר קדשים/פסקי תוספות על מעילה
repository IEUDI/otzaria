# פסקי תוספות על מעילה
## פירוש א
 קדשי קדשים גם קבול דמן בכלי שרת בצפון:
## פירוש ב
 אשם מצורע קבול דמו ביד:
## פירוש ג
 הבא על יבמתו אפילו שניהם שוגגין קנאה:
## פירוש ד
 מי שיש בו היתר לכהנים אין בו מעילה מזריקה ואילך:
## פירוש ה
 מחשבת חוץ לזמנו צריך שלא יהא שאר מחשבות אלא דחוץ לזמנו:
## פירוש ו
 אין מעילה בקדשים קלים ולא בחזה ושוק וזרוע בשלה ולא באמורים:
## פירוש ז
 לא שייך לא זו אף זו בדבר אחר:
## פירוש ח
 אין מחשבין אלא בד' עבודות דם ושלא בשעת שפיכת דם ליסוד ולהקטרת אמורים חשו לשפוך דם ליסוד מהני מחשבה:
## פירוש ט
 פר ושעיר של ע"ז ופר העלם דבר הוי לכל שבט ושבט:
## פירוש י
 קטורת שנתנה במכתשת נפסלה בט"י ולא בלינה:
## פירוש יא
 תרומת הדשן שיעורו כמו שיכול לקמוץ בקומצו:
## פירוש יב
 אברים שפקעו מעל המזבח קודם חצות לא יחזיר ומועלין בהם ולא אחר חצות:
## פירוש יג
 אין מעילה במחובר לקרקע:
## פירוש יד
 אפי' בשנה פשוטה מפ' מנין כמנין ימות החמה:
## פירוש טו
 בשר מן החי אינו מטמא אלא אבר מטמא אפי' בכל שהוא:
## פירוש טז
 כל שהוא מכמה מינים אין מצטרפין למזון ב' סעודות ולעירוב:
## פירוש יז
 כל ששיעורו בכותבת צריך למעך חלל הכותבת לגרעין. וצ"ע בכזית מלא לוגמיו היינו שיסלקנו למקום אחר ויראה כמלא לוגמיו:
## פירוש יח
 אין היתר מצטרף לאיסור אלא בנבלע בו:
## פירוש יט
 צרף המעילה לזמן מרובה אם לא נודע לו בינתים:
## פירוש כ
 שולח יד בפקדון והגבהו ע"מ לגוזלו חייב:
## פירוש כא
 אין מעילה במעות הקדש בידו וסבור שהם שלו ולא נתכוין להוציאם מרשות מי שהן:
## פירוש כב
 אין מעילה במחובר אם לא שהי' קדוש קודם לכן ושוב בנאן במחובר:
## פירוש כג
 בשחיטה הוי תלוש ולבסוף חברו כמחובר ובע"ז הוי תלוש ובהכשר פליגי:
## פירוש כד
 כל אדם יכול לפדות הקדש אף אינו ברשותו ואינו שלו:
## פירוש כה
 דבר שיש לו מתירין אפי' באלף לא בטיל אפי' בדרבנן:
