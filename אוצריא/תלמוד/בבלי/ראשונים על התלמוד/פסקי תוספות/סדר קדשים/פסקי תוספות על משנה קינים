<h1>פסקי תוספות על משנה קינים</h1>
<h1>פירוש א</h1>
חטאת העוף אוחז בראש ובגוף ומזה למטה מחוט הסיקרא ואין בו מתן דם באצבע והזאתה בקרן מערבית דרומית:
<h1>פירוש ב</h1>
מליקתה כשירה בכל מקום במזבח ואם מיצה דמה למעלה לא פסלה חטאת בהמה נותן באצבע בד' קרנות עולת העוף נעשית למעלה בקרן דרומית מזרחית מיצוי ומליקה אבל הזאה אין בה עולת בהמה למטה שתי המתנות שהן ארבע אחת על קרן מזרחית צפונית ואחת על קרן מערבית דרומית וזורק במזרחית אחת לכאן ואחת לכאן ואם שינה פסול:
<h1>פירוש ג</h1>
זב וזבה יולדת מצורע שמע קול אלה מטמא מקדש וקדשיו מביאין שני פרידין אחת לעולה ואחת לחטאת האומר הרי עלי קן מביא שני פרידין לעולה הרי עלי פרידה אחת יביא פרידה אחת עולה הרי עלי כבש יביא כבש לעולה כל הראוי לעולה אין יוצא מידי עולה לענין בל תאחר ושאר מיני קדשים אין חילוק בין נדר לנדבה:
<h1>פירוש ד</h1>
ירעה עד שיסתאב או פדיון לא שייך בעופות אלא בבהמות:
<h1>פירוש ה</h1>
אין הקינין מתפרשות אלא בלקיחת בעלים או בהפרשת הכהן אי אפשר לעשות מקן אחד כי אם אחד עולה ואחד חטאת:
<h1>פירוש ו</h1>
המחויב להביא חובה צריך להביא שתי תורים או שני בני יונה ולא יביא אחד תור ואחד בן יונה:
<h1>פירוש ז</h1>
האומר הרי עלי להביא קן כשאביא חובתי יקריב שני קינים וקן ראשון עולה לחובה וקן שני לנדר:
<h1>פירוש ח</h1>
אמר הרי קן עם חובתי ולא הביא הנדר עם החובה מיד צריך להביא שלש פרידין כי צריך להביא שלש עולות יחד:
<h1>פירוש ט</h1>
מאי זה מין שמביא יביא עולה ואם הקדים העולה חטאת:
<h1>פירוש י</h1>
חצוצרות של משה למסע המחנות אין באין אלא מעשת של כסף חצוצרות שבאין לשיר על הקדש היו מקרנים או משל כסף:
<h1>פירוש יא</h1>
כהן גדול על שולי מעילו היו תלויין כמין רמונים צבוע תכלת מצמר וקשין ותלויין אצל הפעמונים וכשנוגעין הפעמונים אצל הרמונים בשעת הילוכו נשמע קולו:
