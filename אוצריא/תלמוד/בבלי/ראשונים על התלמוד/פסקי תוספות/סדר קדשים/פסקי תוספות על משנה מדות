# פסקי תוספות על משנה מדות
## פירוש א
 בשלשה מקומות במקדש שומרים כהנים וגם לוים וכהנים בפנים ולוים בחוץ עוד י"ח מקומות שומרים לוים לבדם ובין הכל כ"א מקומות:
## פירוש ב
 אין ישיבה בעזרה אפילו יגעין אין יכולין לישב אלא מלכי בית דוד:
## פירוש ג
 כר הוא גדול כמו סדין כסת הוא קטן כמטפחת:
## פירוש ד
 טדי פירושו הצנע כמו בטעמים יטידוך שידברו בצניעותך אי נמי לשון פיוט כמו הני טיידי ופיוטי רגילי בהו קמי ריש גלותא:
## פירוש ה
 הר הבית הי' לצפון ירושלם וההר היה גדול הרבה מת"ק על ת"ק אלא לא היה קדוש אלא ת"ק על ת"ק:
## פירוש ו
 הסורג גבוה עשרה טפחים כעין סריגי חלונות ולא היה קדוש כי אם הר הבית:
## פירוש ז
 שילחה שמניח בו רגלה כשעולה ורחבו אמה:
## פירוש ח
 כותל מזרחי גבוה שש אמות וכשמזה רואה למעלה לתוך פתח היכל:
## פירוש ט
 עץ שהיה בו תולעת פסול למזבח אפילו הסיר התולעת:
## פירוש י
 עזרת נשים לא היתה מקורה או מוקפת גזוזטרא ועלי' עומדות הנשים לראות שמחת בית השואבה:
## פירוש יא
 פשפש קורא כשעומד אצל שער גדול וכשהוא רחוק משערים גדולים נקרא גם הוא שער:
## פירוש יב
 מערכ' מזבח כ"ד על כ"ד ושל משה רק אמה במקום רגלי הכהנים שהיה אמה:
## פירוש יג
 בקרן דרומית מערבית היו השיתין ולמטה היה אמה על אמה ברצפה וטבלא של שייש ובה טבעת ובו יורדין לשיתין:
## פירוש יד
 השירים נתנו על יסוד ויורדין לאמה ולא היו מים באמה:
## פירוש טו
 ברזל פוסל האבן בנגיעתו נפגמה האבן בלא ברזל פסולה בנה ב' אבנים גזוזים במזבח הן פסולות ושאר כל המזבח כשר:
## פירוש טז
 מלבנין את המזבח בסיד פעמים בשנה ויכולין להוסיף את המזבח עד ס' אמות ואח"כ היו מקלפין הסיד הישן:
## פירוש יז
 האונקליות גובהן ג' טפחים ותקועין ב' טפחים בבריחים וטפח יוצא:
## פירוש יח
 אסור לילך בין אולם למזבח בלא רחוץ ידים ורגלים:
## פירוש יט
 אסור ליזון עיניו מנוי בית המקדש דמראה אסור מדרבנן:
## פירוש כ
 איסטרטו הוא המהופך איסטרטו כעין פנקס:
## פירוש כא
 תא התחתונה היה אמה ושם כותל היכל עוביה ו' אמה וחצי התקרה על הבליטה לכל צד ח' אמה והתיכונה ו' אמה והכותל ו' אמה והעליונה ז' אמה ולעולם התקרה נתונה על בליטה לכל צד וצד אמה:
## פירוש כב
 נכרי לא היה בונה שום דבר בהר הבית:
## פירוש כג
 הקרביים מדיחין פעם ראשונה בלשכת מדיחין בצינעא לפי שמלוכלכין הרבה בפרש ואחר כך מדיחין ג' פעמים עוד במיעוט שולחנות להדיחה יפה והכרס שהיא רחבה וחלקה מדיחין אותה פעם אחת בבית מדיחין:
