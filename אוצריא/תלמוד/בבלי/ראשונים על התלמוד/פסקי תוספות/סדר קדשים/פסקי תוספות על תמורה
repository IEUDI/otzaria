# פסקי תוספות על תמורה
## פירוש א
 נשים שוחטות לכתחלה. (ד"ז בתוספות ריש מסכת חולין):
## פירוש ב
 שחט ולא בירך או לא כסה כשר. (ד"ז ברא"ש ריש מסכת חולין):
## פירוש ג
 דבר הלמד בגזירה שוה חוזר ומלמד בגזירה שוה הלמד בהיקש אין חוזר ומלמד בהיקש. (ד"ז במסכת זבחים דף ב):
## פירוש ד
 נשבעים לקיים המצוה לזרוזי בעלמא דאין שבועה חלה על שבועה. (ד"ז בגמרא דף ג' ב'):
## פירוש ה
 מערה דם הפר לתוך דם השעיר ולא שייך קמא קמא בטל או שמא דם הפר ודם השעיר בשתי כוסות מערין לשלישי:
## פירוש ו
 בכור יתומים נשחט באיטליז. שאר קדשים נאכלין בצלי ובחרדל:
## פירוש ז
 אין מראין בכור לישראל אלא אם כן כהן עמו בוודאי בכור אבל ספק בכור נאמן. ד"ה דילמא: דף ח ע"ב
## פירוש ח
 החשוד על הדבר לא דנו ולא מעידו: בא"ד:
## פירוש ט
 שלשה לוגין פוסלין את המקוה במים שאובין אבל בארבעה כלים או בחמשה לא פסלי:
## פירוש י
 אין סמיכה בצבור אלא בשעיר עבודת כוכבים ופר העלם. עופות אין בצבור:
## פירוש יא
 דברים שבכתב אי אתה רשאי לומר בעל פה בצבור להוציא ידי חובתו כגון לקרות בתורה לכך אנו קורין קריאת שמע ופרשת קרבנות ויושע וכמה פסוקים בעל פה והלל שהוא להוציא לפי שאין כ"א שבח. וקריאת שמע שהוא מוציא אחרים קורא צבור בלחש ועל ידו נהגו כולן ויש מפרשים מי כמוך באלים ה' ה' ימלוך לעולם ועד נהגו לומר כמו כן בלחש וי"מ שאלו בלחש מפני תרעומת הצדוקין שיאמרו שאין עוד בכל השירה. כאמור לעושה אורים גדולים כי לעולם חסדו שהוא להוציא אחרים כיון שאין בו צורך אין לחוש. (עיין ד"ה דברים: דף יד ע"ב)
## פירוש יב
 אין להביא חולין לעזרה לצורך עבודה כעין תנופה ולא לשאר דברים כגון מלבושים חולין דשרי: ד"ה אוכלין: דף כג
## פירוש יג
 אמר על הבכור קודם שיצא לאויר העולם הרי זו עולה דבריו קיימים אבל אם היה חייב עולה לא מהני ליה בכור:
## פירוש יד
 בכור בהמה דקה מטפל בה שלשים יום ובגסה חמשים יום קודם שיתן לכהן. (ד"ז לעיל דף ח ע"ב בגמרא):
## פירוש טו
 מותר להטיל מום בבכור קודם שיצא לאויר העולם שלא יבא לידי תקלה גיזה ועבודה והא דכלו חיותיה דרב מרי לפי שיכול להקנות בגוף האם ולפי זה משמע דטפי עדיף להקנות האם (ובולד) שאין לכהן: ד"ה הא: דף כד ע"ב
## פירוש טז
 בזמן הזה אסור להטיל מום בבכור ובקדשים שרי:
## פירוש יז
 מעשר בהמה קדוש בלא מנין:
## פירוש יח
 העובד להר ולא לציפוי מותר הציפוי והעובד גם לציפוי אסורה. ד"ה נעבד. דף כח ע"ב:
## פירוש יט
 עיברה ושוב נתן לה לזונה מותר העובר נתן לה שוב נתעברה אסור. ד"ה דניחא: דף ל ע"ב
## פירוש כ
 כשרה שינקה מן הטריפה פסולה למזבח וכשרה להדיוט: ד"ה שינקה: דף לא
## פירוש כא
 חוט שוע טוי כלאים המעורב אוסר הכל אבל שער האסור ושק היתר לא: (ד"ז ברש"י ד"ה ליבטל): דף לח
## פירוש כב
 וטיפת חלב דבטילה בבשר משום דהוי טעמא אבל כלאים אוסר מעט בהרבה:
## פירוש כג
 אשירות עובד כוכבים אפילו שרפה ישראל מותר אם לא אשירה דמשה.
