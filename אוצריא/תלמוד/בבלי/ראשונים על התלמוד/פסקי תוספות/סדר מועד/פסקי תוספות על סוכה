# פסקי תוספות על סוכה
## פירוש א
 נר חנוכה שהדליקה בפסול יכבנה ויחזור וידליק. ד"ה דאורייתא: דף ב
## פירוש ב
 אין לעשות סכך אלא דרך עראי. ד"ה כי עביד:
## פירוש ג
 שיעור סוכה מחזקת ראשו ורובו ושולחנו ובסוכה גדולה ראשו ורובו בסוכה ושולחנו בבית סגי: בו' דברים הלכה כב"ש. מי שאכל [ושכח] ולא בירך יחזור למקומו ויברך. ד"ה דאמר לך: דף ג
## פירוש ד
 בית שאין בו ד' על ד' אין טובל למעשר והנודר מן הבית מותר בו ואין קרוי פתח בית אביה. ד"ה בית:
## פירוש ה
 בית שאין בו ד' אמות אין מניחין בו עירוב בית שמניחין בו עירוב אין צריך ליתן פת. עירוב משום דירה. ד"ה ואין:
## פירוש ו
 כשיש הרבה בתים מובלעין לעיר יכול לילך דרך כולן. לב' בתים נותנים קרפף אחד. ד"ה ואין: שם ע"ב
## פירוש ז
 אין סכך כשר מצטרף לפסול. ד"ה והוצין: דף ד
## פירוש ח
 הרחיק הסכך שלשה מן הדופן פסול. ד"ה פחות: שם ע"ב
## פירוש ט
 סיכך ע"ג אכסדרה שיש לה פצימין כשרה. ד"ה סבר:
## פירוש י
 הוגה השם באותיותיו היינו שמזכירו לשם שם שלם ודורש שם בן ארבעים ושתים ונזהרין מכל שמות. ד"ה יו"ד ה"א: דף ה
## פירוש יא
 צ"פ קנה מכאן וקנה מכאן וקנה על גביהן ובריאה לעמוד בה דלת של קשין. ד"ה ואינה: דף ז
## פירוש יב
 קיי"ל שתים כהלכתן ושלישית אפילו טפח מבוי מפולש אין ניתר בלחי. ד"ה סיכך ע"ג: שם ע"ב
## פירוש יג
 לא הותרו פסי ביראות אלא לבהמת עולי רגלים אבל אדם מטפס וכו'. ד"ה סיכך ע"ג:
## פירוש יד
 בית שער חייב במזוזה מדרבנן. ד"ה ותיהוי: דף ח ע"ב
## פירוש טו
 גירי אריות גירי חלומות כו' כולן הוי גרים. ד"ה סוכות:
## פירוש טז
 סוכה ישנה צריך לחדש בה טפח או כל שהוא על פני כולה: ד"ה סוכה: דף ט
## פירוש יז
 סוכה בעודה קיימת אסור ליטול ממנה מן התורה ובנפלה (אסורה מדרבנן) כדי הכשר סוכה אסירא דאורייתא ויתר מכאן דרבנן. ד"ה מנין:
## פירוש יח
 פירש עליה סדין להגן מפני החמה אין נפסלת לפי' ר"ת ופסול סדין היינו שבלא הסדין חמתה מרובה. ד"ה פורס: דף י
## פירוש יט
 לא שייך מגו דאיתקצאי בספק יום ספק לילה נולד בזה מותרת בזה. כששמחת תורה בע"ש נוהגין שלא להסתפק מנויי סוכה. ד"ה עד: שם ע"ב
## פירוש כ
 שלוחי מצוה פטורין מסוכה היינו במקום שהיו אז מבטלין מן המצוה: ד"ה שלוחי:
## פירוש כא
 סוכה העשוי כעין צריף פסולה שאין גגה טפח ומותר לישן בכילת חתנים דלא קביע בסוכה ואפילו גבוה עשרה. ד"ה ובלבד:
## פירוש כב
 וכשיש לכילה גג טפח או גבוה עשרה בלא גג פסולה. ד"ה מותר: דף יא
## פירוש כג
 ציצית מצות עשה שהזמן גרמא ונשים פטורות. ד"ה דרב עמרם:
## פירוש כד
 תלאן לחוטין ואחר כן פסקן פסולות ובסוכה צריך נענוע אם עשאן במחובר ואח"כ קצצן. ד"ה פסולין: שם ע"ב
## פירוש כה
 התלמיד צריך למחות לכבוד רבו. ד"ה דברי:
## פירוש כו
 אין חבילה פחותה מעשרים וחמשה קנים. ד"ה חבילה: דף יב
## פירוש כז
 סיכך בחבילה פסול אף בדיעבד. ד"ה אין: שם ע"ב
## פירוש כח
 מרור בעינן מין זרעים ולא מין אילן: ד"ה אפקותא: דף יג
## פירוש כט
 ירקות התלושין מביאין הטומאה ולא המחוברין כטלית המנפנפת וספינה שטה. ד"ה ירקות: שם ע"ב
## פירוש ל
 דבר המקבל טומאה כמו כופת שאור וביטלו לא מהני בלא שינוי מעשה. ד"ה אם:
## פירוש לא
 נסרים פחותים בארבעה וסיכך נסר ופסל כל הסוכה כשרה בכך. ד"ה ומודה: דף י"ד ע"ב
## פירוש לב
 סיכך בנסרים שיש בהן ארבעה פסולה אף הפכן על צידיהן:
## פירוש לג
 בידי אדם אפשר לצמצם ולא בידי שמים. ד"ה פרוץ: דף טו
## פירוש לד
 סכך כשר רבה על הפסול מבטל דוקא כשאין ניכר הפסול. פרוץ כעומד מותר. ד"ה והא אפשר: שם ע"ב
## פירוש לה
 מטה שנגנבה או אבדה חציה חלקוהו אחים או שותפין שאין סופן לחזור ולחברה טהור. ד"ה בארוכה:
## פירוש לו
 פשוטי כלי עץ הטמאין מטהרן במקוה. ד"ה ומטהרת: דף טז
## פירוש לז
 רש"י פי' דמחיצה בלא גג מותר לעשותה בשבת ור"ת מפרש דג' דופני סוכה חשיבי כאהל אבל דופן רביעי דבלאו הכי משתריא חשיבי אהל עראי ושריא. ד"ה פרסו: שם ע"ב
## פירוש לח
 דופני סוכה כמין גאם שתי דופני סוכה לא מהני לעשותה קנה קנה פחות משלשה ביניהם. ד"ה בפחות:
## פירוש לט
 אויר הפסולה היינו כשמהלך מן דופן אמצעי עד הפתח ולא בענין אחר. ד"ה אויר: דף יז
## פירוש מ
 צ"ע שני טפחים מכאן וב' טפחים מכאן ואויר ב' טפחים בינתיים אבל ליכא ארבעה בפסולים ודאי כשירה. ד"ה אלו:
## פירוש מא
 אכסדרה שיש לה ב' מחיצות ובשלישית כל שהוא מותרת אבל שתי מחיצות פרוצות לא. ד"ה אכסדרה: דף יח ע"ב
## פירוש מב
 אויר פחות מג' מצטרף ואין ישינין תחתיו וי"מ כשיש הכשר סוכה בלא האויר ובלא הפסול ישינין בין בזה בין בזה. ד"ה לא יהא: דף יט
## פירוש מג
 טיט הנרוק מצטרף ואין מטבילין בו ומים סרוחין בלא טיט טובלין בהן. ד"ה טיט: שם ע"ב
## פירוש מד
 כמין צריף שמשך השיפוע בגובה עשרה ומשך שבעה ואז כשירה אף מקום שאין גבוה עשרה. ד"ה העושה:
## פירוש מה
 הרחיק מן הכותל את הגג טפח כשרה ואפילו הוא אויר בלא סכך. ד"ה שאם:
## פירוש מו
 קיימא לן דשיפוע אהלים לאו כאהל דמו:
## פירוש מז
 פשוטי כלי עץ הרחבין שראוי להניח עליהן [דבר] כדף של נחתומין מטמאין. ד"ה תנן: דף כ
## פירוש מח
 חיפוי כלים טהורין. ד"ה חזיין: שם ע"ב
## פירוש מט
 תינוקות לפרה משמרין מטומאת מת ומטומאה היוצאת מגופן ותינוקות בני שבעה או שמונה. ד"ה ומביאין: דף כא
## פירוש נ
 כשהאויר למעלה כמו הסתום כשרה אבל כשעומד למטה ונראה לו כן פסולה דהאויר מרובה. ד"ה כזוזא: דף כב ע"ב
## פירוש נא
 גולל הוא אבן הסותם חללה והוא נשען על הדופן וכשאין המת בקבר או שיש מקום לצאת טהור וגם כשבולט חוץ לקבר קבר סתום מטמאו. ד"ה ולא גולל: דף כג
## פירוש נב
 במעשר שני אומר מעשר שלו בצפונו או בדרומו ומחללין. פירות כותי ודאי טבל. ד"ה שני: שם ע"ב
## פירוש נג
 קונם לביתך שאני נכנס ומת או מכרו מותר ליכנס בו בית אביו הוי אפילו יוצא חלציו. ד"ה על מנת: דף כד ע"ב
## פירוש נד
 לחי העומד מאליו הוי לחי וכל שכן מחיצה. ד"ה והא איכא:
## פירוש נה
 אילן המיסך קרוי דירה ולא הוקף ולבסוף פתח. ד"ה קמה: דף כה ע"א
## פירוש נו
 שלוחי מצוה ללמוד תורה ולהקביל פני רבו ולפדות שבויין פטורין אפילו בשעת חנייתן שומר אבידה דפטור דוקא כששוטחה לצורכה או נותן מזונות לבהמתו. ד"ה שלוחי:
## פירוש נז
 אם חתן וכלה יוצאין לבית אח' אין מברכין שם שהשמחה במעונו ולא ברכת חתנים. חופה היינו עיקר ישיבת חתן וכלה. ד"ה אין: שם ע"ב
## פירוש נח
 חולה חש בעיניו אפילו אין בו סכנת עין פטור סכנת עין כסכנת נפשות לחלל שבת. ד"ה ואפילו: דף כו ע"א
## פירוש נט
 אוכלין חוץ לסוכה עראי מלא פיו כביצה אבל פירי לא בעו סוכה. ד"ה תרתי:
## פירוש ס
 תפילין צריכין גוף נקי שלא יפיח ולא ישן בהן. ד"ה אבל:
## פירוש סא
 ברכה שלאחריו בכזית גם להוציא רבים ידי חובתן בכזית ודבר שהוא בריה כמו ענב אם הגרעין בתוכו ושלם אפי' כל שהוא מברך אחריו ומ"מ טוב לאכול כזית אבל ברכה שלפניו אכל כל שהוא מברך ואפי' המוציא אבל במעשה קדירה ואורז ודוחן ופת הבא בכיסנין שאין מברכין אחריו [ג' ברכות] גם לפניו אין לברך [המוציא] ולענין שתיה מברך אכזית יין (ואחריו) [לאחריו] על הגפן. קטן אין מוציא את שאכל כל שבעו. ד"ה ולא בירך: שם ע"ב
## פירוש סב
 כביצה בעי נטילת ידים ולא מישתרי במפה התירו מפה לאוכלי תרומה ולא לטהרות. ד"ה הא כביצה: דף כז ע"א
## פירוש סג
 בלילי יו"ט הראשון של חג ושל פסח חובה לאכול ולא בשאר יומי ואם אז לא הזכירו של יו"ט בברכת המזון אינו חוזר. ד"ה אי בעי:
## פירוש סד
 בירושלמי בעי שיאכל בסוכה בתאוה וכזית דגן. ד"ה חזר:
## פירוש סה
 מיני תרגימא רש"י פי' פירות וכיסנין וקפלוטות ור"י פירש בשר ודגים וכה"ג וסעודה שלישית בשבת בעינן פת ופשיטא דבפירות לא נפיק. ד"ה במיני:
## פירוש סו
 נהגו שכל הקהל קונין אתרוג אחד ודעתם להקנות לכל אחד כשמברך. ד"ה כל האזרח: שם ע"ב
## פירוש סז
 קטן (שחייב בסוכה שאין צריך לאמו) [שאין צריך לאמו חייב בסוכה] ובחגיגה שיוכל לעלות מירושלים להר הבית ובלולב היודע לנענע ובציצית להתעטף ובתורה היודע לדבר. ד"ה כאן: דף כח ע"ב
## פירוש סח
 מאני מיכלא בר ממטללתא אחר שאכל ונר [אסור] בסוכה קטנה אפילו כשדולק ובגדולה אחר שכבה. ד"ה ואמרי: דף כט ע"א
## פירוש סט
 לולב יבש שהוא נפרך בציפורן פסול חרצנים וגזים של עובדי כוכבים לאחר שנים עשר חדש שרו. ד"ה לולב: שם ע"ב
## פירוש ע
 ניטל אחת מן התיומת פסול ובנקטם [דוקא] שניהן או נקטם [רוב] שאר עלים ולא אמצעים. ד"ה נקטם:
## פירוש עא
 נפרצו רוב עלין ולא שנתלשו לגמרי. ד"ה נפרצו:
## פירוש עב
 עלתה חזזית על רובו פסול אף ביו"ט שני ניקב או חסר דוקא ביו"ט ראשון. ד"ה קפסיק:
## פירוש עג
 לולב יבש וגזול ולקיחה לכל אחד שוו כל הימים חסר ושאול דוקא יו"ט ראשון. ד"ה בעינן:
## פירוש עד
 בקרקע לא מהני שום יאוש. ד"ה וקרקע: דף ל ע"ב
## פירוש עה
 יאוש שלא מדעת לא הוי יאוש כגון שבא לידו קודם שידעו הבעלים שנאבד: בא"ד
## פירוש עו
 שינוי מעשה או שינוי השם שאינו חוזר קונה מדאורייתא בלא יאוש ושינוי מעשה לבד החוזר קני מדרבנן ושינוי השם לבד לא קני כלל ובנין קרקע כיוצא בו: בא"ד
## פירוש עז
 לא מצא אתרוג כשר מברך בפסול. ד"ה לא מצא: דף לא ע"א
## פירוש עח
 אתרוגין הנראין ודומין כעשב כשרין כי יחזרו למראיהן. ד"ה הירוק: שם ע"ב
## פירוש עט
 אתרוג פחות מכביצה פסול. ד"ה שיעור:
## פירוש פ
 ע"ז של נכרי יש לה ביטול ושל ישראל אין לה ביטול. ד"ה באשרה:
## פירוש פא
 נחלקה התיומת עלין האמצעיות נסדקו עד עלין שלמטה מהן או נחלקו הני דדביקי יחד פסול. ד"ה נחלקה: דף לב ע"א
## פירוש פב
 שלשה עלי הדס סמוכין לצאת מעוקץ אחת. ד"ה תלתא: שם ע"ב
## פירוש פג
 לא יטול ערבה ללולב אלא הגדל בנחל ולא של בעל והרים. ד"ה ורבנן. דף לד ע"א
## פירוש פד
 בית הכוסות שניקב רק עור אחד כשר. ד"ה בית הכוסות:
## פירוש פה
 אין כותבין שם המדינה בגט. ד"ה נפקא: שם ע"ב
## פירוש פו
 אפילו נותן כמה ערבי וכמה הדס אינו עובר משום בל תוסיף אלא אם כן מוסיף מין אחר. ד"ה ערבי:
## פירוש פז
 אין ליטול ארבעה מינין זה אחר זה אלא ביחד ואפילו לא חיברן. ד"ה שתהא:
## פירוש פח
 מאכילין עניים דמאי י"א עניי חברים ואכסנאי ישראל וי"א עניי ע"ה ואכסנאי נכרי. ד"ה מאכילין: דף לה ע"ב
## פירוש פט
 עוקץ כמין עץ בראש אתרוג ניטל כשר ואם נתלש ממקומו ונשאר בגומא פסול וכן ניטל העץ שתלוי בו פסול. ד"ה נטלה:
## פירוש צ
 נקלף מיעוטו פסול לרש"י ור"ח פירש בכולו פסול במיעוטו כשר. ד"ה הא: דף לו ע"א
## פירוש צא
 ניקב עד חדרי הזרע ולא חסר פסול. ד"ה אי נסדק:
## פירוש צב
 מותר להכניס אבנים מקורזלות מכרמלית לרשות היחיד. מטלטלין את המת לכרמלית ומטלטלו ע"י ככר או תינוק. בית הכסא שלנו מטלטלין אבנים מקורזלות כשבני בית מרובין. ד"ה בשבת: שם ע"ב
## פירוש צג
 אין ביעור חמץ אלא שריפה וא"צ לסכך בד' מינין שבלולב. ד"ה כל:
## פירוש צד
 כשאוחז הלולב בסודר כעין צבת שמה לקיחה. ד"ה דבעינן: דף לז ע"א
## פירוש צה
 מקדשין מי חטאת בכל כלים. ד"ה נפל:
## פירוש צו
 מנענע בהודו תחלה וסוף כשיגמור הלל ובאנא כדכתיב אז ירננו וגו' ואמרו הושיענו והציבור כשעונין הודו אחר ש"צ גם מנענעין בתחלת הברכה. ד"ה בהודו: שם ע"ב
## פירוש צז
 מנענעין בכל הולכה והבאה שלש פעמים. ד"ה כדי:
## פירוש צח
 נשים חייבות בקידוש היום. אין מפסיקין לקידוש. יכול לקדש ביום כבלילה. ד"ה מאי קושיא: דף לח ע"א
## פירוש צט
 לולב כולה יומא זימניה הוא. מכי אגבהיה נפיק ביה. ד"ה יו"ט:
## פירוש ק
 בהמ"ז אין אשה מוציאה את הרבים י"ח ולא במגלה. ד"ה באמת:
## פירוש קא
 אין נוהגין עכשיו מנהג הלל כמו שהיו עושין דבמנהגא תליא מלתא. בימיהן מתחלת הפרק עד סופו עונה ראש הפרק על כל דבר וכן בפרק שני כגון הללויה בצאת לא לנו אהבתי הודו ועתה נוהגין שהש"צ אומר יאמר נא והציבור עונין הודו ולא היתה זאת בימיהן. ד"ה מכאן: שם ע"ב
## פירוש קב
 המתפלל ושמע קדוש ויהא שמיה רבא ישתוק והרי הוא כעונה לרש"י. ד"ה שמע:
## פירוש קג
 לא אבה יבמי לא חפצתי לקחתה לית מילתא לאפסוקי. ד"ה אמר רבא:
## פירוש קד
 מצות מברך עליהן לפניו ולא לאחריו וכן ריח. לשמור חוקיו לא מברכין אלא בתפלין כשמסלק בלילה למ"ד לילה לאו זמן תפלין. ד"ה עובר: דף לט ע"א
## פירוש קה
 ברכת לולב משיתחיל ליטלו עד שיטול האתרוג או יהפכנו או יכוון דעתו שלא יצא בהגבהה. העושה ציצית לעצמו אומר אשר קב"ו לעשות ציצית נתעטף [אומר] אשר קדשנו במצותיו וצונו להתעטף בציצית: בא"ד
## פירוש קו
 לא ילקט ירקות שביעית למכור בשוק אבל לוקט ובנו מוכרן ליקט לעצמו והותיר מותר למכרו ה' אחין מלקטין ואחד מוכרן לא יקנה בזול ומוכרן ביוקר דאין עושין סחורה בפירות שביעית ולא בבכורות ולא בתרומה ולא בנבילה וטריפה ולא בשרצים ורמשים. ד"ה וליתיב:
## פירוש קז
 [דמי שביעית] אין לוקחין בהן בהמה טמאה ועבדים וקרקעות וחלוק וטלית ומנעלים ואין נותנין [לבייר] לבלן לספר לספן ולא לפורעם בחובו דלאכילה ושתיה וסיכה ניתנו ולא לשאר דברים שמונה שם. ד"ה שאין:
## פירוש קח
 אתרוג הכשר והדר יש בדמיו יותר מדמי ג' סעודות. ד"ה יותר:
## פירוש קט
 סתם ע"ה אינו חשוד על השביעית אין בוצרין מן המשומר בשביעית. ד"ה במה: שם ע"ב
## פירוש קי
 מקריבין אע"פ שאין בית וכשיש מזבח בנוי מזבח שנפגם אין שוחטין קדשים [עליו] ולא אוכלין [בגינו] ד"ה דאשתקד: דף מא ע"א
## פירוש קיא
 על מנת שתחזירו לי ע"י תנאי קודם למעשה והן קודם ללאו. ד"ה הילך: שם ע"ב
## פירוש קיב
 תנאי ומעשה בדבר אחד הייינו כשסותרין זה את זה הרי את מגורשת על מנת שתחזירי לי הנייר מתנה על מנת להחזיר והקדישה בעודה בידו מקודשת והויא מתנה אפילו במקום שאין בידו להקדיש. ד"ה הילך בא"ד
## פירוש קיג
 אין לאחוז ביד סכין וככר ומעות כשמתפלל. ד"ה ואמר שמואל:
## פירוש קיד
 מצות אין צריכות כוונה. ד"ה אמר אביי: דף מב ע"א
## פירוש קטו
 קטן ממש נושא כפיו עם הגדולים וחולקין לו תרומה בבית הגרנות אבל ביחידי או בקביעות או בתעניות ויוה"כ עד שיתמלא זקנו וגם אינו יורד לפני התיבה. ד"ה יודע:
## פירוש קטז
 אין לשחוט אם לא שידע לאמן ידיו לשחיטה. ד"ה היודע לשחוט: שם ע"ב
## פירוש קיז
 אפילו דבר הראוי למצוה ואינו כלי אסור לטלטלו. ד"ה טלטול:
## פירוש קיח
 דוחין שבת בשביל ערבה ולא בשביל תקיעה. ד"ה לא: דף מג ע"ב
## פירוש קיט
 היו מתנין מי שיגיע לולב חבירו לידו הרי הוא במתנה. ד"ה והביאו:
## פירוש קכ
 מברכין על קריאת הלל דראש חדש אפילו כשגומרין הלל יכול לברך לקרות הלל. ד"ה כאן: דף מד ע"ב
## פירוש קכא
 אני והו אומרים על שם והוא אסור באזיקים. ד"ה אני: דף מה ע"א
## פירוש קכב
 בחורים שרוכבין [בסוסים] לקראת חתן וקרע אחד בגדי חבירו פטור מלשלם. ד"ה מיד:
## פירוש קכג
 סוכה כל זמן שנכנס לה לאכול ולישן אפילו עשר פעמים ביום מברך. ד"ה אחד זה: שם ע"ב
## פירוש קכד
 בירושלמי עשאה לעצמו מברך לעשות לאחר מברך לעשות סוכה לשמה והאי תנא סבר (לה) [לא] מברך לעשות כדאמרי' במנחות. ד"ה העושה: דף מו ע"א
## פירוש קכה
 בעשיית סוכה ופדיון הבן מברך שהחיינו וכן אמגילה ובעשיית ציצית ותפלין ואמילה ואקריאת הלל לא מברך. ד"ה העושה:
## פירוש קכו
 אם בירך בעשיית שהחיינו פטר שהחיינו דליל יו"ט. ד"ה נכנס:
## פירוש קכז
 כל אימת דמשמשי בתפילין מברכין נראה דמברכין לשמור חוקיו. ד"ה דכל:
## פירוש קכח
 הרואה נר חנוכה מברך ולא הרואה שאר מצות. ד"ה הרואה:
## פירוש קכט
 מה שיושבין בסוכה ביו"ט אחרון אינו זלזול דפעמים שסוכת חול עריבה עליו. ד"ה מיתב: דף מז ע"א
## פירוש קל
 לינה היתה לכל זבחים ועופות ומנחות ועצים ולבונה לן בירושלים. ד"ה לינה:
## פירוש קלא
 ביכורים הגיע לארמי וגו' מוריד הסל ואוחזו בשפתיו והכהן מניח ידיו תחתיו ומניפו וקורא וגומר ומניחו בצד המזבח ומשתחוה ויוצא. ד"ה הביכורים: שם ע"ב
## פירוש קלב
 בירושלמי גבי סוטה והלא הדבר כעור ומתרץ במפה ומסיק כהן זקן וגם אין יצה"ר באותה שעה משמע שנוגע ידיו בידה ממש. ד"ה כהן:
## פירוש קלג
 [שמיני] רגל לעצמו לענין אבילות אפילו אין שבעה ימים לפני החג בטלה ממנו גזירת ל' ונוהג שבעה אחר החג. ד"ה רגל: דף מח ע"א
## פירוש קלד
 הניסוך מקלח מחוטם הספלים על גג המזבח ומשם לנקב המזבח ומשם לשיתין ומים צריכי דנקבי הספלים יורד לשיתין. ד"ה כמין: שם ע"ב
## פירוש קלה
 אמן יתומה לא הוי אברכת תורה אלא אתפלה או אינו יודע על מה עונה. חייבין הציבור לשתוק לשמוע כל ברכה מפי החזן ובסיומו יענו אמן. ד"ה וכיון: דף נב ע"א
## פירוש קלו
 מרוב אור שמחת בית השואבה היתה אשה יכולה לברור חטין ולא בוררת ממש. ד"ה אשה: דף נג ע"א
## פירוש קלז
 בשחיטת פסח קראו הלל ותקעו עשרים ושבעה תקיעות. ד"ה שייר: דף נד ע"א
## פירוש קלח
 סדר קריאת החג יום ראשון דחול המועד כהן וביום השני לוי וביום השלישי ישראל וביום השני והרביעי וביום השלישי. ד"ה אתקין: דף נה ע"א
