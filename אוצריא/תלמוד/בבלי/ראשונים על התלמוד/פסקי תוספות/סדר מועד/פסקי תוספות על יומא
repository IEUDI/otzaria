# פסקי תוספות על יומא
## פירוש א
 שמיני עצרת עולה למנין שבעה אך אינו דוחה כלל אלא משלים אחר כך שבעה. ד"ה פז"ר קש"ב: דף ג ע"א
## פירוש ב
 הלוקח פירות מעם הארץ נותן (תרומה ומעשר) לכהן ומעשר שני אוכל בירושלים מעשר ראשון ועני המע"ה. ד"ה מעשר: דף ט ע"א
## פירוש ג
 מפנחס עמדו (י"א) כהנים גדולים עד שריה שהיה בימי (חזקיה) [צדקיהו]. [מקדש שני שמשו בו יותר מג' מאות כ"ג] ד"ה ולא:
## פירוש ד
 דירת עראי פטור מן התורה מן המזוזה. ד"ה רבנן: דף י ע"ב
## פירוש ה
 מקום שהנשים מתקשטות פטור מן המזוזה. ד"ה אע"פ: דף יא ע"א
## פירוש ו
 בית הכנסת ובית המדרש שאין בהן דירה של רבים פטור ושל עצמו חייב. ד"ה שאין: שם ע"ב
## פירוש ז
 שער גבוה נותן מזוזה כנגד כתפיו. בא"ד
## פירוש ח
 ביסוד (דרומי) של מזבח לא היה בה יסוד. ד"ה ירושלים: דף יב ע"א
## פירוש ט
 בגדי כהונה שחקין כשרין מטושטשין וקרועין פסולין. ד"ה ילבש: שם ע"ב
## פירוש י
 כהן גדול מתמנה בפה ומסתלק בפה ותלוי במלך ואחיו הכהנים. ד"ה כ"ג:
## פירוש יא
 פרנס הממונה על הצבור ועבר מחמת אונס כשיעבור האונס חוזר לשררותו. ד"ה הלכה: דף יג ע"א
## פירוש יב
 הנושא אלמנה צריך ליחד עמה בע"ש אחר הברכה. ד"ה ולחדא: שם ע"ב
## פירוש יג
 כהן אונן מניח עבודתו ויוצא מדרבנן. ד"ה היה:
## פירוש יד
 תבעוה לינשא צריכה לבדוק עצמה עד שתבעל ואפילו היא קטנה. ד"ה והאמר: דף יח ע"ב
## פירוש טו
 מת לו מת ברגל לא ישן עם אשתו בחדר וראב"ד התיר. ד"ה יחודי:
## פירוש טז
 אין להשיב שלום בשמנה עשרה ברכות לא מפני היראה ולא מפני הכבוד. ד"ה בם: דף יט ע"ב
## פירוש יז
 אין ישיבה בעזרה אלא בשעת אכילה. ד"ה אין: דף כה ע"א
## פירוש יח
 אין להפוך אחוריו אל ההיכל ואל הקודש. ד"ה והא:
## פירוש יט
 בחמשה דברים הסגן ממונה. ד"ה (ואי דף כו ב):
## פירוש כ
 אין לאחוז באמה. ד"ה מצוה: דף ל ע"א
## פירוש כא
 מצוה לשפשף. בא"ד:
## פירוש כב
 יש לשחוט שני סימנים לכתחלה ואפי' בחולין. ד"ה למה: דף לג ע"א
## פירוש כג
 להניח בתיק תפילין של ראש קודם של יד ולמשמש של יד תחלה. ד"ה עבורי: שם ע"ב
## פירוש כד
 זמן קריאת שמע עד שלש שעות ביום. ד"ה אמר: דף לז ע"ב
## פירוש כה
 אין לכתוב שלא מן הכתב אלא ראשי תיבות או ראשי פסוקים או דמגריס גריסי. ד"ה בסירוגין:
## פירוש כו
 יכול לקרות בנו בשם אדם צדיק אף כשיש רשע ששמו כך. ד"ה דלא: דף לח ע"ב
## פירוש כז
 קול ומראה וריח אסור מדרבנן שלא יקרבו יותר מדאי כדי ליהנות. ד"ה כלה: דף לט ע"ב
## פירוש כח
 קדוש מי חטאת המים תחלה בכלי ושוב נותן האפר למעלה. ד"ה הכל: דף מג ע"א
## פירוש כט
 עובי כותל ההיכל והתא היו נקובים. ד"ה כותל: דף נב ע"א
## פירוש ל
 אין טוב לצייר מחזורים ובהכ"נ אע"פ שאין בו איסור. ד"ה כרובים: דף נד ע"א
## פירוש לא
 פרצופים בולטין אסורין. בא"ד:
## פירוש לב
 חטאת רובע דינר שש עשרה דינרין בסלע. ד"ה ונברור: דף נה ע"ב
## פירוש לג
 הקדש בזמן הזה שקיל ארבע זוזי ושדי לנהרא. בא"ד:
## פירוש לד
 פר העלם דבר מביא אפי' כהן הדיוט. כהן משיח מביא פר ולא המרובה בבגדים. ד"ה אני: דף נז ע"א
## פירוש לה
 לקיחה על ידי דבר אחר שמיה לקיחה כשאוחז הלולב בסודר בבית יד אך לא בבגדיהם. ד"ה מין: דף נח ע"א
## פירוש לו
 אין מעבירין על המצות היינו שיש לפניו לעשות שתיהם:
## פירוש לז
 הדמים כל זמן שהן ביד בעלים הרי הם כהקדש נתנן לכהן כחולין. ד"ה ואין: דף סו ע"א
## פירוש לח
 הקדש בזמן הזה מטלטלין ישליך ד' זוזי לנהר ומקרקעי יחלל. ד"ה פירות:
## פירוש לט
 להשים תפילין בצדו מותר. ד"ה תפילין: דף סט ע"א
## פירוש מ
 כרים וכסתות כלאים מותרין בשאין בשרו נוגע בהם וכן מרדעת חמור ובהעלאה אסור. ד"ה קשין:
## פירוש מא
 מכסאות שיש בהן כלאי בגדים אסורין ואם יש בהן מוכין וגיזי צמר מותרין. בא"ד:
## פירוש מב
 קנבוס אסר ר' אפרים לתפור בו בגד [צמר] כפשתן ורבינו חיים וריצב"א דחו ראיתו. ד"ה ואימא: דף עא ע"ב
## פירוש מג
 מותר לסוך בחלב. ביום הכפורים מותר בדבר שאין בו תענוג או משום רפואה או לרחוץ ידיו [ורגליו] מלוכלכין. ד"ה דתנן: דף עז ע"א
## פירוש מד
 אין נזהרין מגלוי ולא מזוגות. ד"ה משום: שם ע"ב
## פירוש מה
 מותר ליטול ידיו שחרית. בא"ד:
## פירוש מו
 מי שנכווצו גידי שוקיו מותר לילך במקלו בשבת. ד"ה הקיטע: דף עח ע"ב
## פירוש מז
 מברך על כזית אכילה ושתיה לאחריו ועל בריה כמו ענב ואפי' כל שהוא ומכל מקום טוב לאכול כזית ולפניו מברך אכל (כל) שהוא ואפי' פת. ד"ה ולא: דף עט ע"א
## פירוש מח
 קטן מוציא את שאכל כזית או כביצה. בא"ד:
## פירוש מט
 גדול שאכל כזית מוציא את שאכל כל שובעו. בא"ד:
## פירוש נ
 אין יוצאין סעודה שלישית (לא) במיני פירות (ולא) [אלא] במיני תרגימא כמו בשר. ד"ה מיני: שם ע"ב
## פירוש נא
 המקדש יטעום כמלא לוגמיו ולא לוגמיו ממש. ד"ה הכא: דף פ ע"א
## פירוש נב
 זנגביל יבישה אינה טעונה ברכה. ד"ה הא: דף פא ע"ב
## פירוש נג
 אומרים לו תניח להפילך על התינוק או תהרג אין חייב למסור עצמו דמה שחייב למסור עצמו היינו דוקא בעושה מעשה. ד"ה מה: דף פב ע"א
## פירוש נד
 בת ישראל שהמירה דתה ובא עליה נכרי ונתגייר והיא חזרה בתשובה רבינו תם התירה לו ואין נראה. בא"ד:
## פירוש נה
 אונס אפילו עושה מעשה פטור ממיתת בית דין. בא"ד:
## פירוש נו
 חולה אומר צריך אפילו מאה כנגדו הוא נאמן. ד"ז בגמרא:
## פירוש נז
 הלכה כמר בר רב אשי. ד"ה מר: דף פג ע"א
## פירוש נח
 אין לעשות ע"י נכרי צורך לחולה ובתשובת הגאונים התיר. ד"ה אלא: דף פד ע"ב
## פירוש נט
 מותר להביא כלים דרך רה"ר ולהפסיק הדליקה אע"פ שאין ברור לו שיועיל. [ד"ה מכבין]:
## פירוש ס
 אין הולכין בפקוח נפש אחר הרוב. ד"ה ולפקח: דף פה ע"א
## פירוש סא
 ספק נכרי או ישראל אין חייב להחיותו אלא דוקא רוב ישראל. ד"ה להחזיר:
## פירוש סב
 אסור להחזיר אבידה לנכרי. בא"ד:
## פירוש סג
 מפרנסים עניי אומות עם עניי ישראל. בא"ד:
## פירוש סד
 לא התפלל ערבית מתפלל שחרית שתים. ד"ה והאמר: דף פז ע"ב
## פירוש סה
 תפלת ערבית אין לבטל בחנם אלא בשביל מצוה (שאינה) עוברת או שרא המיינא או עלה על מטתו. בא"ד:
## פירוש סו
 מצוה להכין ולטרוח לצורך מוצאי יום הכפורים דהוי כעין יו"ט. בא"ד:
## פירוש סז
 תפלת נעילה מן המנחה ולמעלה ביום או בלילה. ד"ה אי דצלי: דף פח ע"א
