# ביאור שטיינזלץ על עבודה זרה
עדין שטיינזלץ
## דף ב.
 <big>א משנה</big> <strong>לפני אידיהן</strong> (חגיהם) <strong>של גוים שלשה ימים</strong> — <strong>אסור לשאת ולתת עמהם</strong> במסחר, <strong>להשאילן</strong> דברים או <strong>לשאול מהן, להלוותן</strong> כסף או <strong>ללוות מהן, לפורען</strong> כלומר, לפרוע את החובות להם, <strong>ולפרוע מהן</strong> כלומר, להיפרע חובות מהם, וכל אלה כדי שלא תבוא על ידי כך שמחה לאותו גוי וילך ויודה על כך לעבודה זרה שלו ביום חגו. <strong>ר' יהודה אומר: נפרעין מהן, מפני שמיצר</strong> (מצטער) <strong>הוא לו</strong> שהוציא מכספו, ועל כך אינו מודה. <strong>אמרו לו: אף על פי שמיצר הוא עכשיו</strong> בשעת פירעון, <strong>שמח הוא לאחר זמן</strong> שנפטר מן ההתחייבות, וילך לעבודה זרה שלו ביום חגו ויודה על כך.
 <big>ב גמרא</big> <strong>רב ושמואל</strong> נחלקו בגירסת לשון המשנה, <strong>חד תני</strong> <small>[אחד</small> מהם <small>שונה]:</small> <strong>"אידיהן", וחד תני</strong> <small>[ואחד</small> מהם <small>שונה]:</small> <strong>"עידיהן".</strong> ומעירים: <strong>מאן דתני</strong> <small>[מי ששונה]</small> <strong>"אידיהן" לא משתבש</strong> <small>[טועה],</small> <strong>ומאן דתני</strong> <small>[ומי ששונה]</small> <strong>"עידיהן" לא משתבש</strong> <small>[טועה],</small> שיש מקום לשתי הגרסות.
 ומסבירים: <strong>מאן דתני</strong> <small>[מי ששונה]</small> <strong>"אידיהן" לא משתבש</strong> <small>[טועה],</small> <strong>דכתיב</strong> <small>[ש</small>כן <small>נאמר]:</small> <strong>"כי קרוב יום אידם"</strong> (דברים לב, לה); והכוונה היא ליום מפלתם, וימי חגיהם של עובדי עבודה זרה יביאו למפלתם לעתיד לבוא. <strong>ומאן דתני</strong> <small>[ומי ששונה]</small> <strong>"עידיהן" לא משתבש</strong> <small>[טועה],</small> <strong>דכתיב</strong> <small>[שנאמר]:</small> <strong>"יתנו עדיהם ויצדקו"</strong> (ישעיהו מג, ט), שימי חגיהם יעידו עליהם שעבדו עבודה זרה.
  ושואלים:  <strong>ומאן דתני</strong> <small>[ומי ששונה]</small> <strong>"אידיהן", מאי טעמא לא תני</strong> <small>[מה טעם אינו שונה]</small> <strong>"עידיהן"?</strong> ומשיבים: <strong>אמר לך</strong> <small>[יכול הוא לומר לך]:</small> השימוש בלשון <strong>תברא</strong> <small>[שבר,</small> מפלה<small>]</small> <strong>עדיף.</strong> ושואלים: <strong>ומאן דתני</strong> <small>[ומי ששונה]</small> <strong>"עידיהן", מאי טעמא לא תני</strong> <small>[מה טעם אינו שונה]</small> <strong>"אידיהן"?</strong> ומשיבים: <strong>אמר לך</strong> <small>[יכול הוא לומר לך]:</small> <strong>מאן קא גרים להו תברא</strong> <small>[מי גורם להם</small> את <small>השבר]?</small> <strong>עדות שהעידו בעצמן, הלכך</strong> [<small>על כן]</small> לשון <strong>עדות עדיפא</strong> <small>[עדיפה].</small>
 ושואלים: <strong>והאי</strong> <small>[ו</small>כתוב <small>זה</small><small>]</small> <strong>"יתנו עדיהם ויצדקו"</strong> האם <strong>באומות העולם כתיב</strong> <small>[נאמר]?</small> <strong>הא</strong> <small>[הרי]</small> <strong>בישראל כתיב</strong> <small>[נאמר],</small> ש<strong>אמר ר' יהושע בן לוי: כל מצו‍ת שישראל עושין בעולם הזה,</strong> הן <strong>באות ומעידות להם לעולם הבא, שנאמר: "יתנו עדיהם ויצדקו"</strong> — <strong>אלו ישראל,</strong> שמעשיהם הטובים מעידים עליהם ועושים אותם צודקים, <strong>"ישמעו ויאמרו אמת"</strong> — <strong>אלו אומות העולם</strong> שמודים על כך!
 <strong>אלא אמר רב הונא בריה</strong> <small>[בנו]</small> של <strong>רב יהושע: מאן דאמר</strong> <small>[מי שאומר]</small> <strong>"עידיהן"</strong> — <strong>מהכא</strong> <small>[מכאן]</small> הוא למד את המלה, מן הכתוב: <strong>"יצרי פסל כלם תהו וחמודיהם בל יועילו ועדיהם המה</strong> בל יראו ובל ידעו" (ישעיהו מד, ט), ומכאן ש"עידיהם" הם העבודה הזרה שעבדו.
 <big>ג</big> ומביאים מה שדרשו חכמים על הפסוק שעסקנו בו: "כל הגויים נקבצו יחדיו ויאספו לאומים, מי בהם יגיד זאת וראשונות ישמיעונו, יתנו עדיהם ויצדקו וישמעו ויאמרו אמת" (ישעיהו מג, ט). <strong>דרש ר' חנינא בר פפא, ואיתימא</strong> <small>[ויש אומרים]</small> ש<strong>ר' שמלאי: לעתיד לבא מביא הקדוש ברוך הוא ספר תורה [ומניחו] בחיקו, ואומר: למי שעסק בה</strong> — <strong>יבא ויטול שכרו.</strong>
 <strong>מיד מתקבצין ובאין אומות העולם בערבוביא, שנאמר: "כל</strong> <strong>הגוים נקבצו יחדו [וגו']", אמר</strong> (אומר) <strong>להם הקדוש ברוך הוא: אל תכנסו לפני בערבוביא, אלא תכנס כל אומה ואומה</strong>
## דף ב:
 <strong>וסופריה</strong> כלומר, חכמיה ומלומדיה, <strong>שנאמר: "ויאספו לאמים"</strong> (ישעיהו מג, ט), <strong>ואין "לאום" אלא מלכות, שנאמר: "ולאם מלאם יאמץ"</strong> (בראשית כה, כג). ותמהים: <strong>ומי איכא</strong> <small>[והאם יש]</small> <strong>ערבוביא קמי</strong> <small>[לפני]</small> <strong>הקדוש ברוך הוא</strong> שהוא צריך לגעור בהם שיעמדו כל אחד לעצמו, כדי שיוכל לדון איתם? <strong>אלא</strong> המטרה היא <strong>כי היכי דלא ליערבבו אינהו [בהדי הדדי]</strong> <small>[כדי שלא יתערבבו הם זה עם זה],</small> <strong>דלישמעו מאי דאמר להו</strong> <small>[שישמעו מה שאומר להם]</small> הקב"ה.
 <strong>[מיד] נכנסה לפניו מלכות רומי תחלה.</strong> ומבררים, <strong>מאי טעמא</strong> <small>[מה הטעם]</small> היא נכנסת תחילה? <strong>משום דחשיבא</strong> <small>[ש</small>היא <small>החשובה]</small> מכל האומות. <strong>ומנלן דחשיבא</strong> <small>[ומנין לנו ש</small>היא <small>החשובה]?</small> <strong>דכתיב</strong> <small>[שנאמר]</small> בספר דניאל על המלכות ("החיה") הרביעית מן האומות העתידות לשלוט בעולם: <strong>"ותאכל כל ארעא ותדושנה ותדקינה"</strong> <small>[ותאכל</small> את <small>כל הארץ ותדוש ותרמוס אותה]</small> (דניאל ז, כג), <strong>אמר ר' יוחנן:</strong> מלכות האוכלת את כל העולם <strong>זו רומי חייבת</strong> (הרשעה) <strong>שטבעה יצא בכל העולם,</strong> שהיא ממלכה גדולה וחזקה מאד הידועה בכל העולם.
  ושואלים:  <strong>ומנא לן דמאן דחשיב עייל ברישא</strong> <small>[ומנין לנו שמי שחשוב נכנס בתחילה]?</small> <strong>כ</strong>דברי <strong>רב חסדא,</strong> ש<strong>אמר רב חסדא:</strong> כאשר <strong>מלך וצבור</strong> באים לדין — <strong>מלך נכנס תחלה לדין, שנאמר: "לעשות משפט עבדו ומשפט עמו ישראל" [וגו']</strong> (מלכים א ח, נט). <strong>וטעמא מאי</strong> <small>[ומה הטעם]</small> שמכניסים לדין תחילה את המלך? <strong>איבעית אימא</strong> <small>[אם תרצה אמור]:</small> <strong>לאו אורח ארעא למיתב מלכא מאבראי</strong> <small>[אין</small> זו <small>דרך ארץ שישב מלך מבחוץ</small> ויחכה<small>],</small> <strong>ואיבעית אימא</strong> <small>[ואם תרצה אמור]:</small> דנים אותו לעצמו תחילה, <strong>מקמי דליפוש</strong> <small>[לפני שיתרבה]</small> <strong>חרון אף</strong> בגלל חטאיהם של הרבים.
  נכנסת מלכות רומי, <strong>אמר להם הקדוש ברוך הוא: במאי</strong> <small>[במה]</small> <strong>עסקתם? אומרים לפניו: רבונו של עולם, הרבה שווקים תקנינו, הרבה מרחצאות עשינו, הרבה כסף וזהב הרבינו, וכולם לא עשינו אלא בשביל ישראל כדי שיתעסקו בתורה</strong> כשכל אלו מוכנים לפניהם.
 <strong>אמר להם הקדוש ברוך הוא: שוטים שבעולם,</strong> וכי אותי אתם רוצים לרמות? <strong>כל מה שעשיתם</strong> — <strong>לצורך עצמכם עשיתם: תקנתם שווקים</strong> — <strong>להושיב בהן זונות, מרחצאות</strong> עשיתם — <strong>לעדן בהן עצמכם, כסף וזהב</strong> שאומרים אתם שהרביתם — <strong>שלי הוא</strong> ולא שלכם, <strong>שנאמר: "לי הכסף ולי הזהב נאם ה' צבאות"</strong> (חגי ב, ח),
 <strong>כלום יש בכם מגיד זאת? [</strong>והוא <strong>שנאמר</strong> בהמשך הפסוק שאנו דורשים אותו "כל הגוים נקבצו יחדיו" — <strong>"מי בכם יגיד זאת"</strong> (ישעיהו מג, ט)<strong>], ואין "זאת" אלא תורה, שנאמר: "וזאת התורה אשר שם משה"</strong> (דברים ד, מד), ומי שלא עסק בה לא מגיע לו שכר! <strong>מיד יצאו בפחי נפש.</strong>
 <strong>יצאת מלכות רומי, ונכנסה מלכות פרס אחריה. מאי טעמא</strong> <small>[מה הטעם]</small> היא נכנסת? <strong>דהא חשיבא בתרה</strong> <small>[שהיא חשובה אחריה].</small> <strong>ומנלן</strong> <small>[ומנין לנו]</small> דבר זה? <strong>דכתיב</strong> <small>[שנאמר]</small> בחזון דניאל: <strong>"וארו חיוא אחרי תנינא דמיא לדב"</strong> <small>[והנה חיה אחרת</small> <small>שניה דומה לדוב]</small> (דניאל ז, ה), <strong>ותני</strong> <small>[ושנה]</small> <strong>רב יוסף:</strong> החיה הזו <strong>אלו פרסיים, שאוכלין ושותין</strong> הרבה <strong>כדוב, ומסורבלין</strong> שמנים ומרובים <strong>[בשר] כדוב, ומגדלין שער</strong> הרבה <strong>כדוב, ואין להם מנוחה כדוב</strong> שהוא תמיד נע ונד.
 <strong>אמר להם הקדוש ברוך הוא: במאי</strong> <small>[במה]</small> <strong>עסקתם? אומרים לפניו: רבונו של עולם, הרבה גשרים גשרנו, הרבה כרכים כבשנו, הרבה מלחמות עשינו, וכולם לא עשינו אלא בשביל ישראל כדי שיתעסקו בתורה.</strong>
 <strong>אמר להם הקדוש ברוך הוא: כל מה שעשיתם</strong> — <strong>לצורך עצמכם עשיתם: תקנתם גשרים</strong> — <strong>ליטול מהם מכס, כרכים</strong> — <strong>לעשות בהם אנגריא</strong> כלומר, להשתמש ביושביהם לעבודת כפיה, <strong>מלחמות</strong> — <strong>אני עשיתי, שנאמר: "ה' איש מלחמה"</strong> (שמות טו, ג), <strong>כלום יש בכם מגיד זאת? שנאמר: "מי בכם יגיד זאת", ואין "זאת" אלא תורה, שנאמר: "וזאת התורה אשר שם משה"!</strong> <strong>מיד יצאו מלפניו בפחי נפש.</strong>
 ושואלים: <strong>וכי מאחר דחזית</strong> <small>[שרואה]</small> <strong>מלכות פרס למלכות רומי דלא מהניא ולא מידי</strong> <small>[שאינה מועילה דבר]</small> בטענות מסוג זה, <strong>מאי טעמא עיילא</strong> <small>[מה טעם נכנסת]?</small> ומשיבים: בכל זאת, חשבו הפרסיים שלהם יש סיכוי, <strong>אמרי</strong> <small>[אומרים</small> הם<small>]:</small> <strong>אינהו סתרי</strong> <small>[הם</small> הרומאים <small>הרסו]</small> את <strong>בית המקדש</strong> (השני), <strong>ואנן בנינן</strong> <small>[ואנו בנינו]</small> אותו, שהרי ברשות ובעידוד כורש מלך פרס נבנה הבית השני. וממשיך המדרש: <strong>וכן</strong> נעשה הדיון כעין זה <strong>לכל אומה ואומה.</strong>
 ושואלים: <strong>וכי מאחר דחזו לקמאי דלא מהני ולא מידי</strong> <small>[ש</small>שאר העמים <small>רואים את הראשונים,</small> רומי ופרס, <small>שאינם מועילים דבר</small> בטענותיהם<small>],</small> <strong>מאי טעמא עיילי</strong> <small>[מה טעם</small> הם <small>נכנסים]?</small> ומשיבים: <strong>סברי</strong> <small>[חושבים]</small> הם: <strong>הנך אישתעבדו בהו</strong> <small>[אלו,</small> רומי ופרס, <small>שעבדו בהם]</small> <strong>בישראל</strong> ולכן אינם מקבלים שכר, <strong>ואנן</strong> <small>[ואנו]</small> <strong>לא שעבדנו בישראל.</strong> ושואלים: <strong>מאי שנא הני דחשיבי</strong> <small>[במה שונים אלה,</small> רומי ופרס, <small>שהוחשבו],</small> שהוזכרו במפורש, <strong>ומאי שנא הני דלא חשיבי להו</strong> <small>[ובמה שונים אלה,</small> מלכויות אחרות, <small>שלא הוחשבו],</small> שלא הזכירן? <strong>משום דהנך משכי במלכותייהו עד דאתי משיחא</strong> <small>[שאלה,</small> רומי ופרס, <small>נמשכים במלכותם עד שיבוא משיח].</small>
 וממשיך המדרש: אחרי שהקב"ה שואל את כל העמים האם עסקו בתורה, <strong>אומרים לפניו</strong> העמים: <strong>רבונו של עולם, כלום נתת לנו</strong> את התורה <strong>ולא קיבלנוה?</strong> וכיון שלא נתת אותה לנו — מדוע עלינו לתת את הדין על שלא קיימנוה? ושואלים: <strong>ומי מצי למימר הכי</strong> <small>[והאם יכולים לומר כך]</small> שלא נתן להם? <strong>והכתיב</strong> <small>[והרי נאמר]</small> בתיאור נתינת התורה: <strong>"ויאמר ה' מסיני בא וזרח משעיר למו"</strong> (דברים לג, ב), <strong>וכתיב</strong> <small>[ונאמר]:</small> <strong>"אלוה מתימן יבוא</strong> וקדוש מהר פארן" (חבקוק ג, ג), ויש לשאול: <strong>מאי בעי</strong> <small>[מה מבקש]</small> ה' <strong>בשעיר, ומאי בעי</strong> <small>[ומה מבקש]</small> <strong>בפארן?</strong> שהרי לא שם ניתנה התורה!
  אלא <strong>אמר ר' יוחנן: מלמד שהחזירה הקדוש ברוך הוא</strong> את התורה <strong>על כל אומה ולשון,</strong> כגון בשעיר לאדומים ובפארן לישמעאלים, <strong>ולא קבלוה, עד שבא אצל ישראל וקבלוה.</strong> ואם כן, איך יכולים הם לטעון שלא נתן להם את התורה?!
 <strong>אלא הכי אמרי</strong> <small>[כך</small> הם <small>אומרים]:</small> <strong>כלום קיבלנוה ולא קיימנוה?</strong> ותמהים על הסבר זה: <strong>ועל דא תברתהון</strong> <small>[ועל זה השבר שלהם],</small> כלומר, הרי דבר זה עצמו הוא הפירכה לטענתם, שהרי הם נשאלים: <strong>אמאי</strong> <small>[מדוע]</small> <strong>לא קבלתוה?</strong> <strong>אלא כך אומרים לפניו</strong> אומות העולם: <strong>רבונו של עולם, כלום כפית עלינו הר כגיגית ולא קבלנוה, כמו שעשית לישראל?</strong>
 <strong>דכתיב</strong> <small>[שנאמר]:</small> <strong>"ויתיצבו בתחתית ההר"</strong> (שמות יט, יז), <strong>ואמר רב דימי בר חמא: מלמד שכפה</strong> (הפך) <strong>הקדוש ברוך הוא</strong> את <strong>הר</strong> סיני <strong>כגיגית על ישראל</strong> (והוא מה שנאמר שהתייצבו בתחתית ההר), <strong>ואמר להם: אם אתם מקבלין את התורה</strong> — <strong>מוטב</strong> לכם, <strong>ואם לאו</strong> <small>[לא]</small> — <strong>שם</strong> מתחת להר <strong>תהא קבורתכם!</strong> אם כן, יש לעמים טענה שגם אותם היה אפשר לכפות בכך לקבל את התורה!
 <strong>מיד אומר להם הקדוש ברוך הוא: הראשונות ישמיעונו,</strong> כלומר מהמצוות הראשונות נלמד, <strong>שנאמר</strong> בפסוק אותו אנו דורשים <strong>: "וראשונות ישמיענו"</strong> (ישעיהו מג, ט), אותן <strong>שבע מצו‍ת</strong> של בני נח, שלפני מתן תורה, <strong>ש</strong>אף אתם <strong>קיבלתם, היכן קיימתם?</strong>
 ושואלים: <strong>ומנלן</strong> <small>[ומנין לנו]</small> ש<strong>לא קיימום?</strong> <strong>דתני</strong> <small>[ששנה]</small> <strong>רב יוסף</strong> בפירוש הפסוק <strong>"עמד וימדד ארץ ראה ויתר גוים"</strong> (חבקוק ג, ו), <strong>מאי</strong> <small>[מה]</small> <strong>ראה? ראה שבע מצו‍ת שקבלו עליהן בני נח ולא קיימום, כיון שלא קיימום עמד והתירן להן.</strong> ותוהים: <strong>איתגורי איתגור?</strong> <small>[</small>וכי <small>הרוויחו]?</small> <strong>אם כן מצינו</strong> ש<strong>חוטא נשכר</strong> בחטאו!
 <strong>אמר מר בריה</strong> <small>[בנו]</small> של <strong>רבינא:</strong>
## דף ג.
 <strong>לומר, שאף על פי שמקיימין אותן</strong> את שבע המצוות הללו — <strong>אין מקבלין עליהם שכר.</strong>
 ושואלים: <strong>ולא?</strong> האם הגויים אינם מקבלים שכר עליהן? <strong>והתניא</strong> <small>[והרי שנויה</small> ברייתא<small>],</small> <strong>היה ר' מאיר אומר: מנין שאפילו</strong> הוא <strong>גוי ועוסק בתורה שהוא ככהן גדול? תלמוד לומר: "אשר יעשה אתם האדם וחי בהם"</strong> (ויקרא יח, ה), <strong>כהנים לוים וישראלים לא נאמר, אלא "האדם",</strong> באופן כללי, <strong>הא למדת</strong> מכאן, <strong>שאפילו גוי ועוסק בתורה</strong> — <strong>הרי הוא ככהן גדול,</strong> משמע שמקבלים שכר!
 <strong>אלא לומר לך, שאין מקבלין עליהם שכר כ</strong>מי ש<strong>מצווה ועושה, אלא</strong> פחות מזה, <strong>כמי שאינו מצווה ועושה,</strong> כפי ש<strong>אמר ר' חנינא: גדול המצווה ועושה יותר מ</strong>מי <strong>שאינו מצווה ועושה.</strong> ושבים לדיון שבין הקב"ה ואומות העולם, שאמר להם הקב"ה שלא קיבלו את התורה משום שלא קיימו מה שנצטוו.
 <strong>אלא כך אומרים הגוים לפני הקדוש ברוך הוא: רבונו של עולם, ישראל שקיבלוה</strong> את התורה <strong>היכן קיימוה?</strong>
 <strong>אמר להם הקדוש ברוך הוא: אני מעיד בהם שקיימו את התורה כולה. אומרים לפניו: רבונו של עולם, כלום יש אב שמעיד על בנו? דכתיב</strong> <small>[שנאמר]:</small> <strong>"בני בכורי ישראל"</strong> (שמות ד, כב), ואם כן, הקב"ה, שהוא אב לישראל, אינו יכול להעיד עליהם! <strong>אמר להם הקדוש ברוך הוא: שמים וארץ יעידו בהם שקיימו את התורה כולה.</strong>
 <strong>אומרים לפניו: רבונו של עולם, שמים וארץ נוגעין בעדותן,</strong> יש להם עניין להעיד שישראל קיימו את התורה, <strong>שנאמר: "אם לא בריתי יומם ולילה חקות שמים וארץ לא שמתי"</strong> (ירמיהו לג, כה), <strong>ואמר</strong> בעניין זה <strong>ר' שמעון בן לקיש, מאי דכתיב</strong> <small>[מהו שנאמר]:</small> <strong>"ויהי ערב ויהי בקר יום הששי"</strong> (בראשית א, לא), בה"א הידיעה? <strong>מלמד שהתנה הקדוש ברוך הוא עם מעשה בראשית</strong> תנאי זה, <strong>ואמר: אם ישראל מקבלין את תורתי</strong> בזמן מתן תורה — <strong>מוטב, ואם לאו</strong> <small>[לא]</small> — <strong>אני אחזיר אתכם לתוהו ובוהו;</strong>
 <strong>והיינו דאמר</strong> <small>[וזהו שאמר]</small> <strong>חזקיה</strong> באופן אחר: <strong>מאי דכתיב</strong> <small>[מהו שנאמר]:</small> <strong>"משמים השמעת דין ארץ יראה ושקטה"</strong> (תהלים עו, ט), <strong>אם יראה למה שקטה, ואם שקטה למה יראה?</strong> והרי מי שירא אינו שקט, ומי ששקט — סימן שאינו ירא! <strong>אלא בתחלה,</strong> כאשר בא הקב"ה לתת את התורה לישראל ("השמעת דין"), <strong>יראה</strong> הארץ שמא לא יקבלו ישראל את התורה, ואז תתבטל הארץ מקיומה, <strong>ולבסוף,</strong> כשקיבלוה, <strong>שקטה.</strong> ואם כן, אין השמים והארץ יכולים להעיד לישראל על התורה!
 <strong>אמר להם הקדוש ברוך הוא</strong> לאומות: <strong>מכם יבאו</strong> אנשים <strong>ויעידו בהן בישראל שקיימו את התורה כולה: יבא נמרוד ויעיד באברהם שלא עבד עבודה זרה, יבא לבן ויעיד ביעקב שלא נחשד על הגזל, תבא אשת פוטיפרע ותעיד ביוסף שלא נחשד על העבירה</strong> של ניאוף,
 <strong>יבא נבוכדנצר ויעיד בחנניה מישאל ועזריה שלא השתחוו לצלם, יבא דריוש ויעיד בדניאל שלא ביטל את התפלה</strong> (ראה דניאל פרק ו), <strong>יבא בלדד השוחי וצופר הנעמתי ואליפז התימני ואליהו בן ברכאל הבוזי,</strong> חבריו של איוב (ראה איוב ב, יא. איוב לב, ב), <strong>ויעידו בהם בישראל שקיימו את כל התורה כולה, שנאמר:</strong> "כל הגויים נקבצו יחדיו... <strong>יתנו עדיהם ויצדקו"</strong> (ישעיהו מג, ט). כלומר, הגוים שנאספו יתנו עדות לישראל ויראו את צדקתם.
 <strong>אמרו לפניו</strong> הגוים: <strong>רבונו של עולם, תנה לנו מראש,</strong> תן לנו עתה את התורה מתחילה, <strong>ונעשנה. אמר להן הקדוש ברוך הוא: שוטים שבעולם,</strong> וכי יכולים אתם לבקש זאת? <strong>מי שטרח בערב שבת</strong> הוא <strong>יאכל בשבת, מי שלא טרח בערב שבת מהיכן יאכל בשבת?</strong> וכבר עבר הזמן שבו האדם יכול להתכונן ולעשות מצוות. <strong>אלא אף על פי כן,</strong> כדי שלא תתרעמו, <strong>מצוה קלה יש לי וסוכה שמה, לכו ועשו אותה.</strong>
 ושואלים: <strong>ומי מצית אמרת הכי</strong> <small>[והאם יכול אתה לומר כך]</small> שאפשר לעשות מצוות לאחר ימי העולם הזה? <strong>והא</strong> <small>[והרי]</small> <strong>אמר ר' יהושע בן לוי, מאי דכתיב</strong> <small>[מהו שנאמר]:</small> "ושמרת את המצוה... <strong>אשר אנכי מצוך היום</strong> לעשותם" (דברים ז, יא)? מה צורך במלה "היום"? אלא יש בכך הדגשה: <strong>"היום",</strong> כלומר, בעולם הזה, הוא הזמן <strong>לעשותם</strong> — <strong>ולא למחר</strong> בעולם הבא <strong>לעשותם.</strong> ועוד הדגשה בעניין זה: <strong>"היום</strong> הוא הזמן <strong>לעשותם"</strong> — <strong>ולא היום ליטול שכר,</strong> אלא בעולם הבא!
 <strong>אלא,</strong> בכל זאת נתן להם הקב"ה הזדמנות, לפי <strong>שאין הקדוש ברוך הוא בא בטרוניא</strong> (בעלילה) <strong>עם בריותיו,</strong> ורוצה שירגישו שדינם נעשה בצדק. ושואלים: <strong>ואמאי קרי ליה</strong> <small>[ומדוע קורים לכך,</small> לסוכה<small>]</small> <strong>"מצוה קלה"?</strong> והתשובה היא: <strong>משום דלית ביה</strong> <small>[שאין בכך]</small> <strong>חסרון כיס,</strong> שאין צריך להוציא על כך כסף, אלא אפשר לבנות ממה שיש בידו.
 <strong>מיד כל אחד [ואחד]</strong> מן הגוים <strong>נוטל והולך ועושה סוכה בראש גגו, ו</strong>מה עושה <strong>הקדוש ברוך הוא? מקדיר</strong> (מחמם) <strong>עליהם</strong> את ה<strong>חמה בתקופת תמוז, וכל אחד ואחד</strong> שיושב בסוכה, וכל כך חם לו עד שאינו יכול לסבול, <strong>מבעט בסוכתו ויוצא, שנאמר</strong> כאשר מתייצבים הגוים על ה': <strong>"ננתקה את מוסרותימו ונשליכה ממנו עבתימו"</strong> (תהלים ב, ג). ושואלים: מפני מה <strong>מקדיר</strong> עליהם חמה? <strong>והא</strong> <small>[והרי]</small> <strong>אמרת: אין הקדוש ברוך הוא בא בטרוניא, עם בריותיו!</strong> ומשיבים: אין זו עלילה סתם, <strong>משום</strong> שאצל <strong>ישראל נמי</strong> <small>[גם כן]</small> <strong>זימני</strong> <small>[פעמים]</small>
## דף ג:
 <strong>דמשכא להו</strong> <small>[שנמשכת להם]</small> <strong>תקופת תמוז</strong> החמה <strong>עד חגא</strong> <small>[חג הסוכות]</small> <strong>והוי להו צערא</strong> <small>[ויש להם צער]</small> לשבת בסוכה. ושואלים: <strong>והאמר</strong> <small>[והרי אמר]</small> <strong>רבא: מצטער פטור מן הסוכה,</strong> ואם כן, מן הדין אף ישראל אין צריכים לשבת בה! ומשיבים: <strong>נהי</strong> <small>[אם אמנם]</small> ש<strong>פטור</strong> מן הסוכה ויכול לצאת, <strong>בעוטי מי מבעטי</strong> <small>[לבעוט האם</small> ישראל <small>בועטים</small> הם<small>]?</small>
 <strong>מיד, הקדוש ברוך הוא יושב ומשחק</strong> (וצוחק) <strong>עליהן, שנאמר</strong> בהמשך הדברים: <strong>"יושב בשמים ישחק</strong> ה' ילעג למו" (תהלים ב, ד). ועל כך <strong>אמר ר' יצחק: אין שחוק לפני הקדוש ברוך הוא אלא אותו היום בלבד.</strong>
 <strong>איכא דמתני להא</strong> <small>[יש ששונים את זה</small> שאמר<small>]</small> <strong>ר' יצחק אהא</strong> <small>[על</small> דבר <small>זה],</small> <strong>דתניא</strong> <small>[ששנויה</small> בברייתא<small>],</small> <strong>ר' יוסי אומר: לעתיד לבא באין אומות העולם ומתגיירין.</strong> ומיד תוהים: <strong>ומי מקבלינן מינייהו</strong> <small>[האם מקבלים אנו מהם</small> גרים<small>]?</small> <strong>והתניא</strong> <small>[והרי שנויה</small> ברייתא<small>]:</small> <strong>אין מקבלין גרים לימות המשיח, כיוצא בו לא קבלו גרים לא בימי דוד ולא בימי שלמה,</strong> מפני שאז היתה שעת גדולה לישראל, ולא סמכו על הבאים להצטרף לישראל דווקא בשעת גדולתם, שכוונתם לשם שמים!
 <strong>אלא</strong> הכוונה היא <strong>שנעשו גרים גרורים,</strong> שמעצמם נגררים אחרי ישראל, <strong>ומניחין תפילין בראשיהן, תפילין בזרועותיהם,</strong> ושמים <strong>ציצית בבגדיהם, מזוזה בפתחיהם.</strong>
 <strong>כיון שרואין</strong> אותם גרים <strong>מלחמת גוג ומגוג, אומר להן</strong> כל גר כזה לגוג ומגוג: <strong>על מה באתם? אומרים לו: על ה' ועל משיחו</strong> אנו באים להילחם, <strong>שנאמר: "למה רגשו גוים ולאמים יהגו ריק...</strong>
 על ה' ועל משיחו" (תהלים ב, א —ב), <strong>וכל אחד</strong> ואחד מן הגרים הללו <strong>מנתק מצותו והולך, שנאמר: "ננתקה את מוסרותימו</strong> ונשליכה ממנו עבותימו" (תהלים ב, ג), <strong>ו</strong>אז <strong>הקדוש ברוך הוא יושב ומשחק, שנאמר: "יושב בשמים ישחק</strong> ה' ילעג למו" (תהלים ב, ד). <strong>אמר ר' יצחק: אין לו להקדוש ברוך הוא שחוק אלא אותו היום בלבד.</strong>
 ושואלים: <strong>איני</strong> <small>[האם כך הוא]</small> שאין להקב"ה שחוק? <strong>והא</strong> <small>[והרי]</small> <strong>אמר רב יהודה אמר רב: שתים עשרה שעות הוי</strong> <small>[הריהו]</small> <strong>היום, שלש</strong> שעות <strong>הראשונות</strong> — <strong>הקדוש ברוך הוא יושב ועוסק בתורה,</strong> שלוש שעות <strong>שניות</strong> — <strong>יושב ודן את כל העולם כולו, כיון שרואה שנתחייב עולם כלייה</strong> לפי הדין, <strong>עומד מכסא הדין ויושב על כסא רחמים,</strong> והעולם נשאר קיים מתוך הרחמים.
  שלוש שעות ה<strong>שלישיות</strong> — <strong>יושב</strong> הקב"ה <strong>וזן את כל העולם כולו מקרני ראמים עד ביצי כנים,</strong> שלוש שעות ה<strong>רביעיות</strong> — <strong>יושב ומשחק עם לויתן, שנאמר: "לויתן זה יצרת לשחק בו"</strong> (תהלים קד, כו), ואם כן יוצא שהקב"ה שוחק בכל יום! <strong>אמר רב נחמן בר יצחק: עם בריותיו משחק,</strong> משתעשע, כמו שהוא משחק עם לויתן, <strong>ועל בריותיו אינו משחק</strong> בלעג <strong>אלא אותו היום בלבד.</strong>
 <strong>אמר ליה</strong> <small>[לו]</small> <strong>רב אחא לרב נחמן בר יצחק: מיום שחרב בית המקדש אין</strong> עוד <strong>שחוק להקדוש ברוך הוא.</strong> ושואלים: <strong>ומנלן דליכא</strong> <small>[ומנין לנו שאין]</small> <strong>שחוק? אילימא מדכתיב</strong> <small>[אם תאמר מ</small>מה <small>שנאמר]:</small> <strong>"ויקרא ה' אלהים צבאות ביום ההוא לבכי ולמספד ולקרחה" וגו'</strong> (ישעיהו כב, יב), <strong>דלמא ההוא יומא ותו לא</strong> <small>[שמא אותו יום</small> קרא לבכי וכו' <small>ולא עוד]!</small>
 <strong>אלא</strong> תאמר שהוא ממה <strong>דכתיב</strong> <small>[שנאמר]:</small> <strong>"אם אשכחך ירושלם תשכח ימיני תדבק לשוני לחכי אם לא אזכרכי"</strong> (תהלים קלז, ה—ו), אולם גם מכאן אין הוכחה, <strong>דלמא</strong> <small>[שמא]</small> <strong>שכחה הוא דליכא</strong> <small>[שאין</small> לפניו<small>],</small> <strong>אבל שחוק מיהא איכא</strong> <small>[על כל פנים יש]!</small> <strong>אלא</strong> יש ללמוד דבר זה <strong>מהא</strong> <small>[מזו]</small> שנאמר: <strong>"החשיתי מעולם אחריש אתאפק</strong> כיולדה אפעה" (ישעיהו מב, יד).
  ושואלים: אם כן, מכיון שאין הקב"ה משחק עוד,  <strong>ב</strong>שלוש שעות ה<strong>רביעיות מאי עביד</strong> <small>[מה</small> הוא <small>עושה]?</small> ומשיבים: <strong>יושב ומלמד תינוקות של בית רבן תורה, שנאמר:</strong> <strong>"את מי יורה דעה ואת מי יבין שמועה גמולי מחלב עתיקי משדים"</strong> (ישעיהו כח, ט), וכוונתו: <strong>למי</strong> הקב"ה <strong>יורה דעה ולמי</strong> הוא <strong>יבין שמועה? לגמולי מחלב ולעתיקי משדים,</strong> כלומר: לאותם אלה שזה עתה נגמלו מלינוק.
  ושואלים:  <strong>ומעיקרא מאן הוה מיגמר להו</strong> <small>[ומתחילה</small> לפני החורבן <small>מי היה מלמד אותם]?</small> ומשיבים: <strong>איבעית אימא</strong> <small>[אם תרצה אמור]:</small> המלאך <strong>מיטטרון; ואיבעית אימא</strong> <small>[ואם תרצה אמור]:</small> <strong>הא והא עביד</strong> <small>[</small>את זה ואת <small>זה היה עושה</small> הקב"ה<small>],</small> גם משחק עם הלויתן וגם מלמד תינוקות, ועכשיו אינו משחק עוד.
  ושואלים:  <strong>וב</strong>שתים עשרה שעות של <strong>ליליא מאי עביד</strong> <small>[ובלילה מה</small> הוא <small>עושה]?</small> ומשיבים: <strong>איבעית אימא</strong> <small>[אם תרצה אמור]:</small> <strong>מעין</strong> <small>[בדומה]</small> למה שעושה ב<strong>יממא</strong> <small>[יום],</small> <strong>ואיבעית אימא</strong> <small>[ואם תרצה אמור]:</small> <strong>רוכב על כרוב קל שלו ושט בשמונה עשר אלף עולמות, שנאמר: "רכב אלהים רבתים אלפי שנאן"</strong> (תהלים סח, יח), <strong>אל תקרי "שנאן" אלא "שאינן",</strong> שאם לוקחים שתי רבבות ("רבותים", עשרים אלף) ומוציאים מהם שני אלפים ("אלפי" — אלפיים, "שנאן" — שאינן), הרי נשארים שמונה עשר אלף עולמות. <strong>ואיבעית אימא</strong> <small>[ואם תרצה אמור]:</small> בלילה <strong>יושב</strong> הקב"ה <strong>ושומע שירה מפי חיות, שנאמר: "יומם יצוה ה' חסדו ובלילה שירה עמי"</strong> (תהלים מב, ט).
 <strong>אמר ר' לוי: כל הפוסק מדברי תורה ועוסק בדברי שיחה</strong> — <strong>מאכילין לו גחלי רתמים, שנאמר: "הקטפים מלוח עלי שיח ושרש רתמים לחמם"</strong> (איוב ל, ד). <strong>אמר ריש לקיש: כל העוסק בתורה בלילה</strong> — <strong>הקדוש ברוך הוא מושך עליו חוט של חסד ביום, שנאמר: "יומם יצוה ה' חסדו ובלילה שירה עמי".</strong> שכך יש להבין את הכתוב: <strong>מה טעם "יומם יצוה ה' חסדו"</strong> אותו חוט של חסד על האדם? <strong>משום</strong> ש"ו <strong>בלילה שירו עמי",</strong> כלומר, התורה שנקראת שירה.
 <strong>איכא דאמרי</strong> <small>[יש שאומרים]</small> שכך <strong>אמר ריש לקיש: כל העוסק בתורה בעולם הזה הדומה ללילה</strong> — <strong>הקדוש ברוך הוא מושך עליו חוט של חסד בעולם הבא הדומה ליום, שנאמר: "יומם יצוה ה' חסדו</strong> ובלילה שירו עמי".
 ועוד בענין לימוד תורה, <strong>אמר רב יהודה אמר שמואל, מאי דכתיב</strong> <small>[מהו שנאמר]:</small> <strong>"ותעשה אדם כדגי הים כרמש לא משל בו"</strong> (חבקוק א, יד), <strong>למה נמשלו בני אדם כדגי הים?</strong> <strong>לומר לך: מה דגים שבים</strong> — <strong>כיון שעולין ליבשה מיד מתים, אף בני אדם</strong> — <strong>כיון שפורשין מדברי תורה ומן המצו‍ת מיד מתים. דבר אחר: מה דגים שבים</strong> — <strong>כיון שקדרה</strong> (התלהטה) <strong>עליהם חמה מיד מתים, כך בני אדם</strong> — <strong>כיון שקדרה עליהם חמה מיד מתים.</strong>
 ומעירים: <strong>איבעית אימא</strong> <small>[אם תרצה אמור]</small> שדבר זה נאמר בפשטות <strong>בעולם הזה, ואיבעית אימא</strong> <small>[ואם תרצה אמור]</small> <strong>לעולם הבא.</strong> ומפרשים: <strong>איבעית אימא</strong> <small>[אם תרצה אמור]</small> <strong>בעולם הזה</strong> — <strong>כ</strong>דברי <strong>ר' חנינא,</strong> ש<strong>אמר ר' חנינא: הכל,</strong> כל מאורעות הבאים לו לאדם, באים <strong>בידי שמים, חוץ מצנים פחים</strong> (צינה וחום), <strong>שנאמר: "צנים פחים בדרך עקש שומר נפשו ירחק מהם"</strong> (משלי כב, ה), משמע: אדם יכול להינצל מהם אם ייזהר. ומכאן למדים שחום יתר הוא דבר העשוי להביא לידי סכנת מוות.
 <strong>ואיבעית אימא</strong> <small>[ואם תרצה אמור]</small> שכל זה נאמר <strong>לעולם הבא, כ</strong>דברי <strong>ר' שמעון בן לקיש,</strong> ש<strong>אמר ר' שמעון בן לקיש: אין גיהנם לעתיד לבא, אלא</strong> מה קורה? <strong>הקדוש ברוך הוא מוציא חמה מנרתיקה</strong> מן הנרתיק שהיא נמצאת בו בזמן הזה, <strong>ומקדיר</strong> ומחמם בה, <strong>רשעים נידונין בה</strong> בחום הזה ונשרפים, <strong>וצדיקים מתרפאין בה.</strong> וראיה לדבר: <strong>רשעים נידונין</strong>
## דף ד.
 <strong>בה,</strong> — <strong>דכתיב</strong> <small>[שנאמר]:</small> <strong>"[כי] הנה היום בא בער כתנור והיו כל זדים וכל עשה רשעה קש ולהט אתם היום הבא אמר ה' צבאות אשר לא יעזב להם שרש וענף"</strong> (מלאכי ג, יט), ומפרש: <strong>לא</strong> יישאר להם <strong>שורש</strong> — <strong>בעולם הזה, ולא</strong> יצמח להם <strong>ענף</strong> <strong>לעולם הבא,</strong> ומכאן שהשמש של יום ה' היא עצמה תשרוף ותשמיד אותם.
  מצד שני, למדים ש<strong>צדיקים מתרפאין בה</strong> — <strong>דכתיב</strong> <small>[שנאמר]</small> בהמשך אותו כתוב: <strong>"וזרחה לכם יראי שמי שמש צדקה ומרפא בכנפיה" וגו'</strong> (מלאכי ג, כ); <strong>ולא עוד, אלא שמתעדנין בה, שנאמר: "ויצאתם ופשתם</strong> (כלומר, תשמינו ) <strong>כעגלי מרבק"</strong> (מלאכי ג, כ). ושבים לפרש את הפסוק "ותעשה אדם כדגי הים כרמש לא מושל בו" (חבקוק א, יד).
 <strong>דבר אחר:</strong> <strong>מה דגים שבים</strong> — <strong>כל הגדול מחבירו בולע את חבירו, אף בני אדם</strong> — <strong>אלמלא מוראה של מלכות,</strong> של השלטון, <strong>כל הגדול מחבירו</strong> היה <strong>בולע את חבירו. והיינו דתנן</strong> <small>[וזהו ששנינו</small> במשנה<small>]</small> ש<strong>ר' חנינא סגן הכהנים אומר: הוי מתפלל בשלומה של מלכות,</strong> שיתמיד שלטונה, <strong>ש</strong>כן <strong>אלמלא מוראה של מלכות,</strong> היה <strong>איש את רעהו חיים בלעו,</strong> ומורא המלכות הוא המסדיר את החיים בעולם.
 <big>א</big> <strong>רב חיננא בר פפא רמי</strong> <small>[השליך,</small> הראה סתירה<small>]</small> בין הפסוקים, <strong>כתיב</strong> <small>[נאמר]:</small> <strong>"שדי לא מצאנהו שגיא כח"</strong> (איוב לז, כג), שאין רואים את כוחו, <strong>וכתיב</strong> <small>[ונאמר]</small> במקום אחר: <strong>"גדול אדונינו ורב כח"</strong> (תהלים קמז, ה), <strong>וכתיב</strong> <small>[ו</small>כן <small>נאמר]:</small> <strong>"ימינך ה' נאדרי בכח"</strong> (שמות טו, ו), הרי שכוחו נראה! ומשיבים: <strong>לא קשיא</strong> <small>[אין</small> זה <small>קשה]:</small> <strong>כאן</strong> שאין רואים את כוחו, הרי זה <strong>בשעת הדין,</strong> שהוא נוהג ברחמים, <strong>כאן</strong> שרואים את כוחו — <strong>בשעת מלחמה,</strong> כשנלחם באויביו.
  כיוצא בזה <strong>ר' חמא בר' חנינא רמי</strong> <small>[השליך,</small> הראה סתירה<small>]</small> בין פסוקים, <strong>כתיב</strong> <small>[נאמר]:</small> <strong>"חמה אין לי"</strong> (ישעיהו כז, ד), <strong>וכתיב</strong> <small>[ונאמר]:</small> <strong>"נקם ה' ובעל חמה"</strong> (נחום א, ב)! ומשיבים: <strong>לא קשיא</strong> <small>[אין</small> זה <small>קשה]:</small> <strong>כאן</strong> שחימה אין לו — <strong>בישראל, כאן באומות העולם. רב חיננא בר פפא אמר</strong> בפירוש הפסוק שהוזכר: "חימה אין לי מי יתנני שמיר שית במלחמה אפשעה בה אציתנה יחד", <strong>חמה אין לי,</strong> איני כועס, לפי <strong>שכבר נשבעתי</strong> שלא אכלה את ישראל, אבל <strong>מי יתנני</strong> כלומר, הלואי <strong>שלא נשבעתי,</strong> שאם לא השביעה — <strong>אהיה שמיר ושית</strong> במלחמה אפשעה בה אציתנה יחד.
 <strong>והיינו</strong> <small>[וזהו]</small> ש<strong>אמר ר' אלכסנדרי, מאי דכתיב</strong> <small>[מהו שנאמר]:</small> <strong>"והיה ביום ההוא אבקש להשמיד את כל הגוים"</strong> (זכריה יב, ט), <strong>אבקש ממי?</strong> וכי צריך הקדוש ברוך הוא לבקש רשות? אלא "אבקש" משמעו כמו אחפש, אבדוק, <strong>אמר הקדוש ברוך הוא: אבקש בניגני</strong> (ברשימה) <strong>שלהם, אם יש להם זכות</strong> — <strong>אפדם, ואם לאו אשמידם.</strong>
 <strong>והיינו</strong> <small>[וזהו]</small> ש<strong>אמר רבא, מאי דכתיב</strong> <small>[מהו שנאמר]:</small> <strong>"אך לא בעי ישלח יד אם בפידו להן שוע"</strong> (איוב ל, כד)? <strong>אמר להן הקדוש ברוך הוא לישראל: כשאני דן את ישראל, אין אני דן אותם כאומות העולם, דכתיב</strong> <small>[שנאמר]:</small> <strong>"עוה עוה עוה אשימנה" וגו'</strong> (יחזקאל כא, לב), שאיני מצרף את כל העוונות לחשבון אחד גדול ונפרע מהם, <strong>אלא אני נפרע</strong> (מעניש) <strong>מהן כפיד</strong> (כניקור) <strong>של תרנגולת,</strong> שנוטלת בכל פעם רק דבר מועט.
 <strong>דבר אחר: אפילו אין ישראל עושין מצוה לפני כי אם מעט, כפיד של תרנגולין שמנקרין באשפה, אני מצרפן לחשבון גדול, [שנאמר: "אם בפידו] להן שוע",</strong> שאף שעושים ישראל מעט מעט ("בפידו") תהיה להם תשועה ("שוע"). <strong>[דבר אחר]: בשכר שמשוועין</strong> ומתפללים <strong>לפני</strong> ("שוע") <strong>אני מושיע</strong> ופודה <strong>אותם</strong> ("בפידו" מלשון פדיון).
 <strong>ו</strong>דרך זו שהקדוש ברוך הוא נפרע מישראל מעט מעט, ומחסר מממונם ולא מכלה אותם בחמתו, <strong>היינו</strong> <small>[זהו]</small> ש<strong>אמר ר' אבא, מאי דכתיב</strong> <small>[מהו שנאמר]:</small> <strong>"ואנכי אפדם והמה דברו עלי כזבים"</strong> (הושע ז, יג)? <strong>אני אמרתי אפדם בממונם</strong> מה שמפסידים ממנו <strong>בעולם הזה, כדי שיזכו לעולם הבא, והמה דברו עלי כזבים</strong> שהקדוש ברוך הוא זועם עליהם ואינו חפץ בהם.
 <strong>והיינו</strong> <small>[וזהו]</small> גם מה ש<strong>אמר רב פפי משמיה</strong> <small>[משמו]</small> של <strong>רבא, מאי דכתיב</strong> <small>[מהו שנאמר]:</small> <strong>"ואני יסרתי חזקתי זרועתם ואלי יחשבו רע"</strong> (הושע ז, טו)? <strong>אמר הקדוש ברוך הוא: אני אמרתי איסרם ביסורין בעולם הזה כדי שיחזקו זרועותם לעולם הבא,</strong> ואם כן כל זה הוא לטובה, <strong>ואלי יחשבו רע.</strong>
 ובענין ייסוריהם של ישראל מסופר, <strong>משתבח להו</strong> <small>[היה משבח אותו]</small> <strong>ר' אבהו למיני</strong> <small>[למינים]</small> את <strong>רב ספרא</strong> ש<strong>אדם גדול הוא, שבקו ליה מיכסא דתליסר שנין</strong> <small>[הניחו לו,</small> ויתרו לו, <small>על המכס של שלוש עשרה שנים],</small> שסמכו על ר' אבהו, וחשבו שראוי שיעשו הנחה לאדם גדול. <strong>יומא חד אשכחוהו</strong> <small>[יום אחד מצאוהו],</small> את רב ספרא, <strong>אמרו ליה</strong> <small>[לו],</small> <strong>כתיב</strong> <small>[נאמר]:</small> <strong>"רק אתכם ידעתי מכל משפחות האדמה על כן אפקד עליכם את כל עונתיכם"</strong> (עמוס ג, ב), והוא תמוה: אם ה' אוהב את ישראל מפני מה דווקא עליהם פוקד עוון? וכי <strong>מאן דאית ליה סיסיא</strong> <small>[מי שיש לו כעס],</small> <strong>ברחמיה מסיק ליה</strong> <small>[</small>וכי <small>באוהבו</small> הוא <small>מעלה אותו]?</small> <strong>אישתיק</strong> <small>[שתק]</small> <strong>ולא אמר להו</strong> <small>[להם]</small> <strong>ולא מידי</strong> <small>[דבר].</small> <strong>רמו ליה סודרא בצואריה וקא מצערו ליה</strong> <small>[השליכו לו סודר בצוארו והיו מצערים אותו],</small> מושכים אותו ומבזים אותו.
 <strong>אתא</strong> <small>[בא]</small> <strong>ר' אבהו אשכחינהו</strong> <small>[מצא אותם]</small> שהם עושים כן לרב ספרא, <strong>אמר להו</strong> <small>[להם]:</small> <strong>אמאי מצעריתו ליה</strong> <small>[מדוע אתם מצערים אותו]?</small> <strong>אמרו ליה</strong> <small>[לו]</small> לר' אבהו: <strong>ולאו אמרת לן</strong> <small>[והאם לא אמרת לנו]</small> ש<strong>אדם גדול הוא? [ו</strong>הרי <strong>לא ידע למימר לן פירושא דהאי פסוקא]</strong> <small>[אינו יודע לומר לנו</small> את <small>פירושו של פסוק זה]!</small> <strong>אמר להו</strong> <small>[להם]</small> ר' אבהו: <strong>אימר דאמרי לכו</strong> — <strong>בתנאי, בקראי מי אמרי לכו</strong> <small>[גם אם אמרתי לכם</small> שאדם גדול הוא — הרי זה <small>במשניות,</small> בתורה שבעל פה, אבל <small>במקרא</small> בתורה שבכתב <small>האם אמרתי לכם</small> שהוא יודע<small>]?</small>
 <strong>אמרו ליה</strong> <small>[לו]:</small> <strong>מאי שנא אתון דידעיתון</strong> <small>[במה שונים אתם,</small> חכמי ארץ ישראל, <small>שאתם יודעים]</small> גם במקרא? <strong>אמר להו</strong> <small>[להם]:</small> <strong>אנן דשכיחינן גביכון</strong> — <strong>רמינן אנפשין ומעיינן</strong> <small>[אנו, שאנו מצויים איתכם</small> ומתווכחים איתכם בפירוש מקראות — <small>אנו מטילים על עצמנו</small> את החובה <small>ומעיינים</small> במקרא<small>],</small> <strong>אינהו לא מעייני</strong> <small>[הם,</small> חכמי בבל, שאינם צריכים להתווכח עמכם, <small>אינם מעיינים</small> במקרא<small>].</small>
 <strong>אמרו ליה</strong> <small>[לו]</small> אותם המינים לר' אבהו: אם כן, <strong>לימא לן את</strong> <small>[אמור לנו אתה]</small> את פירושו של פסוק זה. <strong>אמר להו</strong> <small>[להם]:</small> <strong>אמשול לכם משל, למה הדבר דומה? לאדם שנושה משני בני אדם</strong> שחייבים לו כסף, ה<strong>אחד</strong> הוא <strong>אוהבו ואחד</strong> הוא <strong>שונאו, אוהבו</strong> — הריהו <strong>נפרע ממנו</strong> את חובו <strong>מעט מעט, שונאו</strong> — <strong>נפרע ממנו בבת אחת,</strong> והוא מה שנאמר בכתוב שה' בכל פעם פוקד על ישראל את עוונותיהם, כדי שלא ייענשו בבת אחת.
 ועוד בענין האופן בו נפרע הקדוש ברוך הוא, <strong>אמר ר' אבא בר כהנא, מאי דכתיב</strong> <small>[מהו שנאמר]</small> בתפלת אברהם לה', כשהודיעו שהוא עומד להפוך את סדום: <strong>"חלילה לך מעשת כדבר הזה להמית צדיק עם רשע"</strong> (בראשית יח, כה)? מהו "חלילה"? כך <strong>אמר אברהם לפני הקדוש ברוך הוא: רבונו של עולם, חולין</strong> ("חלילה") <strong>הוא</strong> לך <strong>מעשות כדבר הזה להמית צדיק עם רשע.</strong>
 ושואלים: <strong>ולא?</strong> האם אין הקדוש ברוך הוא עושה כן? <strong>והכתיב</strong> <small>[והרי נאמר]:</small> <strong>"והכרתי ממך צדיק ורשע"</strong> (יחזקאל כא, ח)! ומשיבים: שם מדובר <strong>בצדיק שאינו גמור,</strong> שיכול להיכרת עם הרשע.
  ותוהים:  <strong>אבל בצדיק גמור לא? והכתיב</strong> <small>[והרי נאמר]</small> בנבואת חורבן שאמר ה' למשחיתים: <strong>"וממקדשי תחלו"</strong> (יחזקאל ט, ו), כלומר, תתחילו, <strong>ותני</strong> <small>[ושנה]</small> <strong>רב יוסף</strong> בביאור מקרא זה: <strong>אל תקרי</strong> <small>[תקרא]</small> <strong>"ממקדשי" אלא "ממקודשי",</strong> אנשים המקודשים לי, <strong>אלו בני אדם שקיימו את התורה מאל"ף ועד תי"ו,</strong> כלומר, את כל מצוותיה ודבריה, ובכל זאת נכרתו עם הרשעים! ומשיבים: <strong>התם נמי</strong> <small>[שם גם כן]</small> למרות שקיימו את כל התורה כולה, <strong>כיון שהיה בידם למחות</strong> ברשעים לבל יחטאו <strong>ולא מיחו, הוו להו</strong> <small>[הרי הם]</small> נחשבים בשל כך <strong>כצדיקים שאינן גמורים.</strong>
 <strong>רב פפא רמי</strong> <small>[השליך</small> הראה סתירה<small>],</small> <strong>כתיב</strong> <small>[נאמר]</small> בכתוב אחד: <strong>"אל זעם בכל יום"</strong> (תהלים ז, יב), ובכל זאת העולם מתקיים, <strong>וכתיב</strong> <small>[ונאמר]</small> בכתוב אחר: <strong>"לפני זעמו מי יעמוד"</strong> (נחום א, ו)! ומשיבים: <strong>לא קשיא</strong> <small>[אין</small> זה <small>קשה]:</small> <strong>כאן ביחיד</strong> שאין יכול לעמוד בפני זעמו, אינו זועם, <strong>כאן בצבור</strong> שזכותו מרובה, זועם.
 <strong>תנו רבנן</strong> <small>[שנו חכמים]:</small> <strong>"אל זעם בכל יום"</strong> — <strong>וכמה זעמו? רגע. וכמה</strong> הוא <strong>רגע? אחת מחמש ריבוא ושלשת אלפים ושמונה מאות וארבעים ושמנה בשעה,</strong> כלומר, פרק זמן קצר ביותר, ו<strong>זו היא רגע, ואין כל בריה יכולה לכוין אותה רגע חוץ מבלעם הרשע, דכתיב ביה</strong> <small>[שנאמר בו]:</small>
## דף ד:
 <strong>"וידע דעת עליון"</strong> (במדבר כד, טז), ויש לתמוה: וכי אפשר לפרש את הדבר כפשוטו שהיתה בו דעת רבה כל כך? <strong>אפשר, דעת בהמתו לא הוה ידע</strong> <small>[היה יודע],</small> <strong>דעת עליון מי הוה ידע</strong> <small>[האם היה יודע]?</small>
 ותחילה מבררים: <strong>מאי</strong> <small>[מה]</small> פירוש <strong>"דעת בהמתו לא הוה ידע"</strong> <small>[היה יודע]?</small> <strong>בעידנא דחזו ליה דהוה רכיב אחמריה</strong> <small>[בזמן שראו אותו</small> שרי מואב <small>שהיה רוכב על חמורו],</small> <strong>אמרו ליה</strong> <small>[לו]:</small> <strong>מאי טעמא לא רכבתא אסוסיא</strong> <small>[מה טעם אין אתה רוכב על סוס],</small> שהוא ראוי לך יותר? <strong>אמר להו</strong> <small>[להם]:</small> <strong>ברטיבא שדאי ליה</strong> <small>[באחו הנחתי אותו],</small> את הסוס, לרעות, ולכן אני רוכב על חמור. <strong>מיד: "ותאמר האתון</strong> אל בלעם, <strong>הלא אנכי אתנך"</strong> (במדבר כב, ל) שאתה משתמש בי כל הזמן! <strong>אמר לה: לטעינא בעלמא</strong> <small>[למטען בלבד]</small> אבל לא לרכיבה.
 <strong>אמרה ליה</strong> <small>[לו]</small> האתון: <strong>"אשר רכבת עלי"!</strong> (במדבר כב, ל). <strong>אמר לה: אקראי בעלמא</strong> <small>[במקרה בלבד],</small> לא בקביעות. <strong>אמרה ליה</strong> <small>[לו]:</small> <strong>"מעודך ועד היום הזה"</strong> (במדבר כב, ל)! <strong>ולא עוד,</strong> הוסיפה האתון, <strong>אלא</strong> <strong>שאני עושה לך רכיבות ביום ו</strong>מעשה <strong>אישות בלילה,</strong> ומסבירים: <strong>כתיב הכא</strong> <small>[נאמר כאן],</small> בדברי האתון: <strong>"ההסכן הסכנתי",</strong> (במדבר כב, ל), <strong>וכתיב התם</strong> <small>[ונאמר שם],</small> אצל אבישג ודוד המלך: <strong>"ותהי לו סכנת</strong> ושכבה בחיקך" (מלכים א א, ב), משמע שלשון זו מרמזת לענין של משכב.
  ושבים לשאלה הראשונה: <strong>אלא מאי</strong> <small>[מה]</small> פירוש <strong>"ויודע דעת עליון"?</strong> הכוונה היא <strong>שהיה יודע לכוין אותה שעה שהקדוש ברוך הוא כועס בה. והיינו דקאמר להו</strong> <small>[וזה שאמר להם]</small> ה<strong>נביא</strong> לישראל: <strong>"עמי זכר נא מה יעץ בלק מלך מואב ומה ענה אותו בלעם בן בעור מן השטים ועד הגלגל למען דעת צדקות ה'"</strong> (מיכה ו, ה),
 <strong>אמר ר' אלעזר, אמר להן הקדוש ברוך הוא לישראל: עמי, ראו כמה צדקות עשיתי עמכם שלא כעסתי עליכם כל אותן הימים</strong> שביקש בלעם לקלל את ישראל, ולא יכול היה לכוון לשעת כעס ולקללם, <strong>שאם כעסתי עליכם</strong> אז, <strong>לא נשתייר משונאיהם של ישראל</strong> (לשון נקייה, והכוונה לישראל) <strong>שריד ופליט. והיינו דקאמר ליה</strong> <small>[וזהו שאמר לו]</small> <strong>בלעם לבלק</strong> בענין זה: <strong>"מה אקב לא קבה אל ומה אזעם לא זעם ה'"</strong> (במדבר כג, ח), שכיון שה' לא זעם איני יכול לעשות דבר.
  ומבררים:  <strong>וכמה</strong> הוא <strong>זעמו</strong> של ה'? <strong>רגע. וכמה</strong> הוא <strong>רגע? אמר אמימר, ואיתימא</strong> <small>[ויש אומרים]</small> שאמר זאת <strong>רבינא: רגע כמימריה</strong> <small>[כאמירתו]</small> כמשך הזמן שלוקח להגיד את המלה הזו. ועוד שואלים: <strong>ומנלן</strong> <small>[ומנין לנו]</small> ש<strong>רגע הוה ריתחיה</strong> <small>[הוא כעסו]</small> של הקב"ה? <strong>דכתיב</strong> <small>[שנאמר]:</small> <strong>"כי רגע באפו חיים ברצונו"</strong> (תהלים ל, ו). <strong>ואיבעית אימא, מהכא</strong> <small>[ואם תרצה אמור</small> זאת <small>מכאן]:</small> <strong>"חבי כמעט רגע עד יעבר זעם"</strong> (ישעיהו כו, כ).
  ושואלים:  <strong>אימת רתח</strong> <small>[מתי</small> הוא <small>כועס],</small> מה הוא הזמן של כעסו? <strong>אמר אביי: בתלת שעי קמייתא, כי חיורא כרבלתא דתרנגולא</strong> <small>[בשלוש השעות הראשונות</small> של היום, <small>כאשר מלבינה כרבולת התרנגול]</small> זוהי השעה. ושואלים: הלוא <strong>כל שעתא ושעתא מחוור חיורא</strong> <small>[כל שעה ושעה</small> היא <small>מלבינה],</small> ואם כן מה הסימן שבדבר! ומשיבים: <strong>כל שעתא אית ביה סורייקי סומקי, ההיא שעתא לית ביה סורייקי סומקי</strong> <small>[בכל שעה יש בה,</small> נשארים בה עדיין <small>ורידים אדומים, באותה שעה אין בה ורידים אדומים].</small>
 מסופר, <strong>ר' יהושע בן לוי הוה מצער ליה ההוא מינא [בקראי</strong> <small>[היה מצער אותו אחד המינים ב</small>שאלות ובפירושי <small>מקראות].</small> <strong>יומא חד] נקט תרנגולא [ואוקמיה בין כרעיה דערסא]</strong> <small>[יום אחד לקח</small> ר' יהושע בן לוי <small>תרנגול והעמיד אותו בין רגלי המיטה]</small> <strong>ועיין ביה</strong> <small>[והתבונן בו],</small> <strong>סבר</strong> <small>[חשב]:</small> <strong>כי מטא ההיא שעתא אלטיה</strong> <small>[כאשר תגיע אותה שעה</small> של זעם <small>אקללנו],</small> את אותו מין, ואז תחול הקללה. <strong>כי מטא ההיא שעתא נימנם</strong> <small>[כיון שהגיע אותה שעה התנמנם]</small> ר' יהושע בן לוי ולא הצליח לקללו, שכן חלפה השעה.
 <strong>אמר:</strong> כיון שאירע לי כך, <strong>שמע מינה לאו אורח ארעא למיעבד הכי</strong> <small>[משמע מכאן</small> ש<small>אין</small> זה <small>דרך ארץ לעשות כך],</small> שהרי <strong>["ורחמיו על כל מעשיו" כתיב</strong> <small>[נאמר]</small> (תהלים קמה, ט)<strong>],</strong> <strong>וכתיב</strong> <small>[ונאמר]:</small> <strong>"גם ענוש לצדיק לא טוב"</strong> (משלי יז, כו), כלומר, לא טוב לצדיק להעניש.
  ובעניין זעמו של הקב"ה, <strong>תנא משמיה</strong> <small>[שנה</small> החכם <small>משמו]</small> של <strong>ר' מאיר: בשעה שהמלכים</strong> קמים משנתם ו<strong>מניחין כתריהן</strong> <strong>בראשיהן ומשתחוין לחמה, מיד כועס [הקדוש ברוך הוא],</strong> ולכן הכעס הוא בשלש שעות ראשונות. <strong>אמר רב יוסף: לא ליצלי איניש צלותא דמוספי בתלת שעי קמייתא דיומא, ביומא קמא דריש שתא</strong> <small>[אל יתפלל אדם תפילת המוספים בשלש שעות הראשונות של היום ביום הראשון של ראש השנה ]</small> כשהוא מתפלל <strong>ביחיד,</strong> <strong>דלמא כיון דמפקיד דינא, דלמא מעייני בעובדיה ודחפו ליה מידחי</strong> <small>[שמא כיון ש</small>אז <small>נפקד הדין</small> על העולם, <small>שמא יעיינו במעשיו וידחפו אותו וידחוהו]</small> מן העולם.
 ומקשים: <strong>אי הכי, דצבור נמי</strong> <small>[אם כך,</small> תפילה <small>של ציבור גם כן]</small> לא תהא בזמן זה! ומשיבים: ה<strong>צבור נפישא זכותיה</strong> <small>[מרובה זכותו]</small> ואין דוחים אותו גם כשמתפללים בשעה זו. ושואלים: <strong>אי הכי, דיחיד דצפרא נמי לא</strong> <small>[אם כך,</small> תפילה <small>של יחיד של בוקר,</small> של שחרית, <small>גם כן לא]</small> יתפלל באותן שעות, ולא רק תפילת מוסף! ומשיבים: <strong>כיון דאיכא צבורא דקא מצלו, לא קא מדחי</strong> <small>[שיש ציבור שמתפללים</small> באותה שעה, <small>אינו נדחה],</small> ומקבלים תפילתו עמם.
 ושואלים: <strong>והא</strong> <small>[והרי]</small> <strong>אמרת</strong> במקום אחר: <strong>שלש</strong> שעות <strong>ראשונות הקדוש ברוך הוא יושב ועוסק בתורה,</strong> ולא בדין! ואומרים: <strong>איפוך</strong> <small>[הפוך]</small> את סדרי השעות.
 <strong>ואיבעית אימא</strong> <small>[ואם תרצה אמור]:</small> <strong>לעולם לא תיפוך</strong> <small>[אל תהפוך],</small> וטעם הדבר שלא יתפלל היחיד מוסף בשלוש השעות הראשונות שבהן הקב"ה עוסק בתורה, הוא משום שלגבי ה<strong>תורה דכתיב</strong> <small>[שנאמר]</small> <strong>בה "אמת", דכתיב</strong> <small>[שנאמר]:</small> <strong>"אמת קנה ואל תמכר"</strong> (משלי כג, כג) — <strong>אין הקדוש ברוך הוא עושה</strong> בשעת התורה <strong>לפנים משורת הדין,</strong> אבל בזמן שעת ה<strong>דין דלא כתיב ביה</strong> <small>[שלא נאמר בו]</small> <strong>"אמת",</strong> אלא דין הוא ענין של משפט ושל הערכה — <strong>הקדוש ברוך הוא עושה</strong> גם <strong>לפנים משורת הדין.</strong>
 <big>א</big> ושבים לדיון לעיל (עבודה זרה ג,א), ומביאים את <strong>גופא</strong> <small>[גופם]</small> של הדברים ש<strong>אמר ר' יהושע בן לוי, מאי דכתיב</strong> <small>[מהו שנאמר]:</small> <strong>"אשר אנכי מצוך היום לעשותם"</strong> (דברים ז, יא)? מכאן נלמד: <strong>"היום לעשותם"</strong> — <strong>ולא למחר</strong> (לעולם הבא) <strong>לעשותם, "היום לעשותם"</strong> — <strong>ולא היום ליטול שכרן.</strong>
 ועוד <strong>אמר ר' יהושע בן לוי: כל מצו‍ת שישראל עושין בעולם הזה, באות ומעידות אותם לעולם הבא, שנאמר: "יתנו עדיהם ויצדקו ישמעו ויאמרו אמת"</strong> (ישעיהו מג, ט), וכך הוא מפרש: <strong>"יתנו עדיהם ויצדקו"</strong> — <strong>אלו ישראל, "ישמעו ויאמרו אמת"</strong> — <strong>אלו אומות העולם.</strong>
 <strong>ואמר ר' יהושע בן לוי: כל מצו‍ת שישראל עושין בעולם הזה, באות וטורפות אותם לאומות העולם לעולם הבא על פניהם, שנאמר: "ושמרתם ועשיתם כי היא חכמתכם ובינתכם לעיני העמים"</strong> (דברים ד, ו), <strong>"נגד העמים"</strong> כלומר, מול העמים <strong>לא נאמר, אלא "לעיני העמים"</strong> — על עיניהם ממש, <strong>מלמד שבאות וטורפות לאומות העולם על פניהם לעולם הבא.</strong>
 <strong>ואמר ר' יהושע בן לוי: לא עשו ישראל את העגל אלא ליתן פתחון פה לבעלי תשובה, שנאמר</strong> לאחר מתן תורה: <strong>"מי יתן והיה לבבם זה להם ליראה אתי כל הימים" וגו'</strong> (דברים ה, כו), ואם היו במעלה גדולה זו, כיצד הגיעו לעשות את העגל? אלא לא באו לידי חטא אלא כדי ללמד שאפשר לעשות תשובה על כל עבירה שבעולם, שאפילו עבירה חמורה זו של העגל יש לה תיקון.
 <strong>והיינו</strong> <small>[וזהו]</small> ש<strong>אמר ר' יוחנן משום ר' שמעון בן יוחאי: לא דוד ראוי לאותו מעשה</strong> של בת שבע, <strong>ולא ישראל ראוין לאותו מעשה</strong> של עגל; <strong>לא דוד ראוי לאותו מעשה</strong> של בת שבע, <strong>דכתיב</strong> <small>[שנאמר]:</small> <strong>"ולבי חלל בקרבי"</strong> (תהלים קט, כב), שיצרו היה כהרוג בקרבו, ולא היתה סיבה שיוכל לשלוט בו עד כדי כך,
 <strong>ולא ישראל ראוין לאותו מעשה, דכתיב</strong> <small>[שנאמר]</small> באותה שעה: <strong>"מי יתן והיה לבבם זה להם ליראה אותי כל הימים"</strong> (דברים ה, כו), <strong>אלא למה עשו</strong> את מה שעשו?
## דף ה.
 <strong>לומר לך, שאם חטא יחיד</strong> — <strong>אומרים לו: כלך</strong> (לך) <strong>אצל יחיד</strong> שחטא, דוד המלך, ולמד ממנו שאפשר לעשות תשובה, <strong>ואם חטאו צבור</strong> — <strong>אומרים לו: כלך</strong> (לכו) <strong>אצל צבור</strong> שחטאו.
  ומעירים:  <strong>וצריכא</strong> <small>[וצריך]</small> הדבר להיאמר גם ביחיד וגם בציבור, <strong>דאי אשמועינן</strong> <small>[שאם היה משמיע לנו]</small> רק ב<strong>יחיד,</strong> היה אפשר לומר שהוא <strong>משום</strong> ששם <strong>לא מפרסם חטאיה</strong> <small>[מתפרסם חטאו]</small> כל כך, <strong>אבל צבור דמפרסם חטאיהו</strong> <small>[שמתפרסם חטאם]</small> <strong>אימא</strong> <small>[אמור]</small> ש<strong>לא,</strong> שאין להם דרך לעשות תשובה. <strong>ו</strong>מצד אחר, <strong>אי אשמועינן</strong> <small>[אם היה משמיע לנו]</small> רק ב<strong>צבור</strong> שניתן לעשות תשובה, הייתי אומר — <strong>משום דנפישי רחמייהו</strong> <small>[שמרובים רחמיהם</small> ותפילתם<small>],</small> ונשמעים לפני ה', ומתקבלת תשובתם לפניו, <strong>אבל יחיד</strong> ש<strong>לא אלימא זכותיה</strong> <small>[חזקה זכותו]</small> כל כך, <strong>אימא</strong> <small>[אמור]</small> ש<strong>לא</strong> יוכל לעשות תשובה, על כן <strong>צריכא</strong> <small>[צריך</small> הדבר להיאמר<small>].</small>
 <strong>ו</strong>מה שנאמר לגבי דוד <strong>היינו</strong> <small>[זהו]</small> ש<strong>אמר ר' שמואל בר נחמני אמר ר' יונתן, מאי דכתיב</strong> <small>[מהו שנאמר],</small> מה פירוש <strong>"נאם דוד בן ישי ונאם הגבר הקם על"</strong> (שמואל ב כג, א)? <strong>נאם דוד בן ישי שהקים עולה של תשובה,</strong> שממנו למדים שאפשר ומוטל על האדם לעשות תשובה.
 <strong>ו</strong>עוד <strong>אמר ר' שמואל בר נחמני אמר ר' יונתן: כל העושה מצוה אחת בעולם הזה,</strong> מצוה זו <strong>מקדמתו והולכת לפניו לעולם הבא, שנאמר: "והלך לפניך צדקך וכבוד ה' יאספך"</strong> (ישעיהו נח, ח), <strong>ו</strong>מן הצד השני, <strong>כל העובר עבירה אחת,</strong> העבירה הזו <strong>מלפפתו</strong> (עוטפת אותו) <strong>ומוליכתו ליום הדין, שנאמר: "ילפתו ארחות דרכם</strong> ויעלו בתהו ויאבדו" <strong>וגו'</strong> (איוב ו, יח).
 <strong>ר' אלעזר אומר:</strong> העבירה <strong>קשורה בו ככלב</strong> ואינה נפרדת ממנו, <strong>שנאמר</strong> ביוסף ואשת אדוניו: <strong>"ולא שמע אליה לשכב אצלה להיות עמה"</strong> (בראשית לט, י), לומר <strong>"לשכב אצלה"</strong> — <strong>בעולם הזה,</strong> ועל ידי כך <strong>"להיות עמה"</strong> — <strong>בעולם הבא.</strong>
 <big>א</big> ועוד בענין חטא העגל <strong>אמר ריש לקיש: בואו ונחזיק טובה לאבותינו</strong> שחטאו בעגל, <strong>שאלמלא הן לא חטאו</strong> — <strong>אנו לא באנו לעולם, שנאמר: "אני אמרתי אלהים אתם ובני עליון כלכם"</strong> (תהלים פב, ו), והוא לאחר מתן תורה, שהיו נעשים כמלאכים ולא היו מולידים ילדים, אבל לאחר ש<strong>חבלתם</strong> (קלקלתם) <strong>מעשיכם</strong> בעגל — <strong>"אכן כאדם תמותון" וגו'</strong> (תהלים פב, ז).
 ושואלים: <strong>למימרא</strong> <small>[האם לומר]</small> <strong>דאי</strong> <small>[שאם]</small> <strong>לא חטאו</strong> בעגל <strong>לא הוו מולדו</strong> <small>[היו מולידים]?</small> <strong>והכתיב</strong> <small>[והרי נאמר]</small> לנח ובניו כציווי: <strong>"ואתם פרו ורבו"</strong> (בראשית ט, ז)! ומשיבים: ציווי זה היה <strong>עד</strong> מתן תורה בהר <strong>סיני,</strong> שאז היו נעשים כמלאכים — אם לא היו חוטאים. ושואלים: <strong>בסיני נמי כתיב</strong> <small>[גם כן נאמר]:</small> <strong>"לך אמר להם שובו לכם לאהליכם"</strong> (דברים ה, כז), שעניינו שישובו לחיי האישות שלהם! ומשיבים: הכוונה היתה שם <strong>לשמחת עונה</strong> של אישות, אבל לא לפריה ורביה.
  ומקשים:  <strong>והכתיב</strong> <small>[והרי נאמר]:</small> <strong>"למען ייטב להם ולבניהם" וגו'</strong> (דברים ה, כו) משמע שימשיכו להוליד! ומשיבים: הכוונה היא <strong>לאותן</strong> בנים <strong>העומדים על הר סיני,</strong> ולא לבאים אחריהם.
  ומקשים:  <strong>והאמר</strong> <small>[והרי אמר]</small> <strong>ריש לקיש, מאי דכתיב</strong> <small>[מהו שנאמר]:</small> <strong>"זה ספר תולדת אדם" וגו'</strong> (בראשית ה, א)? <strong>וכי ספר היה לו לאדם הראשון?</strong> אלא <strong>מלמד שהראה לו הקדוש ברוך הוא לאדם הראשון דור דור ודורשיו</strong> (דרשניו), <strong>דור דור וחכמיו, דור דור ופרנסיו</strong> (מנהיגיו), <strong>כיון שהגיע</strong> אדם הראשון <strong>לדורו של ר' עקיבא, שמח בתורתו ונתעצב במיתתו,</strong> שכן נהרג ביסורים קשים. <strong>אמר: "ולי מה יקרו רעיך אל</strong> מה עצמו ראשיהם" (תהלים קלט, יז). ומשמע מכאן שכבר מתחילה עתידים היו להיוולד דורות נוספים.
 <strong>ו</strong>כן <strong>אמר ר' יוסי: אין</strong> משיח <strong>בן דוד בא עד שיכלו נשמות שבגוף</strong> שבאוצר הנשמות, <strong>שנאמר: "[כי לא לעולם אריב ולא לנצח אקצוף] כי רוח מלפני יעטוף ונשמות אני עשיתי"</strong> (ישעיהו נז, טו). משמע שצריך שייוולדו ילדים אף בעתיד כדי להגיע לקץ הימים!
  ומשיבים:  <strong>לא תימא</strong> <small>[תאמר]</small> אין הכוונה שאלמלא חטאו אבותינו <strong>אנו לא באנו לעולם,</strong> שבודאי היו מולידים, <strong>אלא כמי שלא באנו לעולם,</strong> שלא היינו נחשבים בפני הדורות הראשונים שהיו קיימים עד ימינו. ושואלים: <strong>למימרא, דאי לא חטאו לא הוו מייתי</strong> <small>[האם לומר, שאם לא היו חוטאים לא היו מתים]?</small> <strong>והכתיב</strong> <small>[והרי כתובה]</small> בתורה <strong>פרשת יבמות</strong> (דברים כה, ה—י), העוסקת במקרה שמת אחד מן האחים, <strong>ופרשת נחלות</strong> (דברים, כא, טו —יז), העוסקת בירושת נחלת האב שמת על ידי בניו!
  ומשיבים: כל אלה כתובות  <strong>על תנאי,</strong> שאם יחטאו וימותו יחולו דינים אלה. ושואלים: <strong>ומי כתיבי קראי</strong> <small>[והאם כתובים מקראות]</small> <strong>על תנאי</strong> כגון זה? ומשיבים: <strong>אין</strong> <small>[כן],</small> <strong>דהכי</strong> <small>[שכך]</small> <strong>אמר ר' שמעון בן לקיש, מאי דכתיב</strong> <small>[מהו שנאמר]</small> בסוף מעשה בראשית: <strong>"ויהי ערב ויהי בקר יום הששי"</strong> (בראשית א, לא)? <strong>מלמד שהתנה הקדוש ברוך הוא עם מעשה בראשית, ואמר: אם מקבלין ישראל את התורה</strong> ביום השישי בסיון — <strong>מוטב,</strong> יתקיים העולם, <strong>ואם לאו</strong> — <strong>אחזיר אתכם</strong> את העולם וברואיו <strong>לתוהו ובוהו.</strong>
 <strong>מיתיבי</strong> <small>[מקשים]</small> על מה שנאמר שאילו לא חטאו בעגל לא היו מתים, ממה ששנינו בברייתא על הפסוק שלאחר מתן תורה: <strong>"מי יתן והיה לבבם זה להם</strong> ליראה אותי כל הימים" (דברים ה, כו), כשישראל הגיעו למעלה העליונה: <strong>לבטל מהם מלאך המות אי אפשר, שכבר נגזרה גזרה</strong> מימי בראשית,
 <strong>הא לא קיבלו ישראל את התורה אלא כדי שלא תהא אומה ולשון שולטת בהן, שנאמר: "למען ייטב להם ולבניהם עד עולם"</strong> (דברים ה, כו). הרי שגם אם לא היו חוטאים היו מתים, שלא כדברי ריש לקיש!
  ומשיבים:  <strong>הוא,</strong> ריש לקיש, ש<strong>אומר</strong> את דבריו, <strong>כי האי תנא</strong> <small>[כ</small>דעת <small>תנא זה]</small> אמר: <strong>דתניא</strong> <small>[ששנויה</small> ברייתא<small>],</small> <strong>ר' יוסי אומר: לא קיבלו ישראל את התורה אלא כדי שלא יהא מלאך המות שולט בהן, שנאמר: "אני אמרתי אלהים אתם ובני עליון כלכם"</strong> (תהלים פב, ו), וכיון ש<strong>חבלתם מעשיכם</strong> — <strong>"אכן כאדם תמותון"</strong> (תהלים פב, ז).
  ומקשים:  <strong>ור' יוסי נמי</strong> <small>[גם כן],</small> <strong>הכתיב</strong> <small>[הרי נאמר]:</small> <strong>"למען ייטב להם ולבניהם עד עולם",</strong> ונבין מכאן: <strong>טובה הוא דהויא</strong> <small>[שיש להם]</small> אם יישאר לבבם כפי שהוא, <strong>הא</strong> <small>[אבל]</small> <strong>מיתה איכא</strong> <small>[יש]!</small> ומשיבים: <strong>(ר' יוסי) אמר לך</strong> <small>[יכול היה לומר לך]:</small> <strong>כיון דליכא</strong> <small>[שאין]</small> <strong>מיתה,</strong> הרי <strong>אין לך טובה גדולה מזו</strong> והיא ההבטחה של "למען ייטב".
  ושואלים מצד אחר: <strong>ותנא קמא,</strong> האומר שלא נפטרו כלל מן המוות, <strong>נמי</strong> <small>[גם כן]</small> יש לשאול עליו, <strong>הכתיב</strong> <small>[הרי נאמר]:</small> <strong>"אכן כאדם תמותון"</strong> ומשמע שרק לאחר שחטאו בעגל נגזר עליהם למות! ומשיבים: <strong>מאי</strong> <small>[מה]</small> פירוש <strong>מיתה</strong> שנגזרה עליהם? <strong>עניות.</strong> ומנין שיש לפרש כך? ש<strong>אמר מר</strong> <small>[החכם]:</small> <strong>ארבעה חשובים</strong> (נחשבים) <strong>כמתים, אלו הן: עני, סומא</strong> (עיור), <strong>ומצורע, ומי שאין לו בנים.</strong>
 וראיה לדבר: <strong>עני</strong> — <strong>דכתיב</strong> <small>[שנאמר]</small> למשה: "לך שוב מצרים <strong>כי מתו כל האנשים</strong> המבקשים את נפשך" (שמות ד, יט), <strong>ומאן נינהו</strong> ויש לתמוה <small>[ומי הם</small> האנשים <small>הללו]?</small> <strong>דתן ואבירם, ומי</strong> <small>[והאם]</small> <strong>מתו? מיהוי הוו</strong> <small>[הרי היו]</small> ונשארו חיים הלאה עד זמנו של קורח! <strong>אלא</strong> צריך לומר <strong>שירדו מנכסיהם</strong> (איבדו ממונם ונהיו עניים), והרי הם קרויים כמתים.
 <strong>סומא</strong> נחשב כמת, <strong>דכתיב</strong> <small>[שנאמר]:</small> <strong>"במחשכים הושיבני כמתי עולם"</strong> (איכה ג, ו). <strong>מצורע</strong> — <strong>דכתיב</strong> <small>[שנאמר]</small> על מרים שנצטרעה: <strong>"אל נא תהי כמת"</strong> (במדבר יב, יב). <strong>ומי שאין לו בנים</strong> נחשב כמת, <strong>דכתיב</strong> <small>[שנאמר]</small> בדברי רחל ליעקב: <strong>"הבה לי בנים ואם אין מתה אנכי"</strong> (בראשית ל, א).
 <strong>תנו רבנן</strong> <small>[שנו חכמים]:</small> <strong>"אם בחקתי תלכו"</strong> (ויקרא כו, ג), <strong>אין "אם"</strong> האמור כאן <strong>אלא לשון תחנונים, וכן הוא אומר</strong> במקום אחר, שהקב"ה מבקש: <strong>"לו עמי שומע לי וגו' כמעט אויביהם אכניע"</strong> (תהלים פא, יד —טו), <strong>ואומר: "לו הקשבת למצותי ויהי כנהר שלומך וגו' ויהי כחול זרעך וצאצאי מעיך" וגו'</strong> (ישעיה מח, יח —יט). ושבים לדון בפסוק שהוזכר קודם.
 <strong>תנו רבנן</strong> <small>[שנו חכמים]:</small> <strong>"מי יתן והיה לבבם זה להם</strong> ליראה אותי" (דברים ה, כו), <strong>אמר להן משה לישראל</strong> לאחר זמן: <strong>כפויי טובה בני כפויי טובה, בשעה שאמר הקדוש ברוך הוא לישראל: "מי יתן והיה לבבם זה להם", היה להם לומר: תן אתה.</strong>
 ומסבירים: מדוע קוראים להם <strong>כפויי טובה</strong> — <strong>דכתיב</strong> <small>[שנאמר]:</small> <strong>"ונפשנו קצה</strong>
## דף ה:
 <strong>בלחם הקלקל"</strong> (במדבר כא, ה); שכך גינו את המן, אף שהיה משובח שבמאכלים. <strong>בני כפויי טובה</strong> — <strong>דכתיב</strong> <small>[שנאמר]</small> שאמר אדם הראשון, לאחר שחטא בעץ הדעת: <strong>"האשה אשר נתתה עמדי היא נתנה לי מן העץ ואכל"</strong> (בראשית ג, יב). ומשמע מדבריו שניתנה לו לרעתו, והחטיאתו, בעוד שה' נתנה לו להיות עזר כנגדו.
  ומוסיפים:  <strong>אף משה רבינו,</strong> שאמר דבר זה לישראל, <strong>לא רמזה להן לישראל</strong> על שלא ביקשו בקשה זו, <strong>אלא לאחר ארבעים שנה, שנאמר: "ואולך אתכם במדבר ארבעים שנה"</strong> (ראה דברים כט, ד), הרי שמדובר היה ארבעים שנה לאחר מתן תורה, <strong>וכתיב</strong> <small>[ונאמר]</small> בדברי משה אז: <strong>"ולא נתן ה' לכם לב</strong> לדעת ועינים לראות ואזנים לשמוע עד היום הזה" (דברים כט, ג). <strong>אמר רבה, שמע מינה</strong> <small>[למד מכאן]:</small> <strong>לא קאי איניש אדעתיה דרביה עד ארבעין שנין</strong> <small>[אין אדם עומד על דעת רבו עד ארבעים שנה],</small> שהרי משה אמר זאת לישראל רק לאחר ארבעים שנה.
 <strong>אמר ר' יוחנן משום</strong> <small>[משמו]</small> של <strong>ר' בנאה, מאי דכתיב</strong> <small>[מהו שנאמר]:</small> <strong>"אשריכם זרעי על כל מים משלחי רגל השור והחמור"</strong> (ישעיהו לב, כ) — <strong>אשריהם ישראל, בזמן שעוסקין בתורה ובגמילות חסדים</strong> — <strong>יצרם מסור בידם ואין הם מסורים ביד יצרם, שנאמר: "אשריכם זרעי על כל מים", ואין זריעה אלא צדקה, שנאמר: "זרעו לכם לצדקה וקצרו לפי חסד"</strong> (הושע י, יב), <strong>ואין מים אלא תורה, שנאמר: "הוי כל צמא לכו למים"</strong> (ישעיהו נה, א).
  ובפירוש הביטוי <strong>"משלחי רגל השור והחמור"</strong> לפי דרך זו, <strong>תנא</strong> <small>[שנה</small> התנא<small>]</small> <strong>דבי אליהו: לעולם ישים אדם עצמו על דברי תורה כשור לעול וכחמור למשאוי.</strong>
 <big>א</big> לאחר הקדמה ארוכה זו באים לביאור המשנה. שנינו במשנה שלפני אידיהם של גוים <strong>שלשה ימים אסור לשאת ולתת עמהם.</strong> ושואלים: <strong>ומי בעינן כולי האי</strong> <small>[והאם צריכים כל כך]</small> הרבה ימים לקנות בהמה לצורך החג, שאנו אוסרים למכור להם קודם חגיהם?
 <strong>והתנן</strong> <small>[והרי שנינו</small> במשנה<small>]:</small> <strong>בארבעה פרקים</strong> (זמנים) <strong>בשנה, המוכר בהמה לחבירו צריך להודיעו: אמה</strong> של בהמה זו שאני מוכר לך <strong>מכרתי</strong> היום כדי <strong>לשחוט,</strong> או את <strong>בתה</strong> של זו <strong>מכרתי לשחוט,</strong> כדי שקונה זו לא ישחט באותו היום את הבהמה שהוא קונה, ויגרום שיישחטו בהמה ובתה ביום אחד ויעבור על איסור "אותו ואת בנו לא תשחטו ביום אחד" (ויקרא כב, כח).
 <strong>ואלו הן</strong> ארבעה פרקים אלה: <strong>ערב יום טוב האחרון של חג</strong> (סוכות), <strong>ערב יום טוב הראשון של פסח, וערב עצרת</strong> (שבועות), <strong>וערב ראש השנה, וכדברי ר' יוסי הגלילי</strong> — <strong>אף ערב יום הכפורים בגליל!</strong> משמע שיום אחד קודם החג עוסקים בהכנות לחג, ומדוע כאן אוסרים שלושה ימים?
  ומשיבים:  <strong>התם</strong> <small>[שם]</small> לעניין "אותו ואת בנו", שלצורך <strong>אכילה</strong> קונים את הבהמה, <strong>סגיא בחד יומא</strong> <small>[די ביום אחד]</small> להכנות. <strong>הכא</strong> <small>[כאן],</small> שלצורך <strong>הקרבה</strong> לעבודה זרה הם מתכוננים, <strong>בעינן תלתא יומי</strong> <small>[צריכים שלושה ימים]</small> למצוא בהמה הראויה לכך, שאין בה מום. ושואלים: <strong>ולהקרבה סגי בתלתא יומי</strong> <small>[די בשלושה ימים]?</small> <strong>והתנן</strong> <small>[והרי שנינו]:</small> <strong>שואלין בהלכות הפסח קודם הפסח שלשים יום, רבן שמעון בן גמליאל אומר: שתי שבתות</strong> (שבועות). משמע שכדי להכין להקרבה צריך הרבה יותר זמן!
  ודוחים: מכאן אין להקשות,  <strong>אנן דשכיחי מומין דפסלי</strong> <small>[אנו,</small> אצלנו היהודים, <small>שמצויים</small> בדינינו <small>מומים</small> רבים <small>שפוסלים</small> את הקרבן<small>],</small> ו<strong>אפילו בדוקין</strong> (בתבלול) <strong>שבעין, בעינן תלתין יומין</strong> <small>[צריכים אנו שלושים יום]</small> להתכונן לצורך קרבנות החג, <strong>אינהו</strong> <small>[הם]</small> הגוים, שרק פסול של <strong>מחוסר אבר אית להו</strong> <small>[יש להם],</small> שרק בהמה מחוסרת איבר שלם פסולה עבורם לקרבן, על כן <strong>בתלתא יומי סגי</strong> <small>[בשלושה ימים די</small> להם<small>],</small> ש
 <strong>אמר ר' אלעזר: מנין למחוסר אבר</strong> ש<strong>אסור לבני נח</strong> להקריב לשמים? <strong>דכתיב</strong> <small>[שנאמר]</small> בדברי ה' לנח: <strong>"ומכל החי מכל בשר שנים מכל</strong> תביא אל התיבה להחיות אתך" (בראשית ו, יט), <strong>אמרה תורה: הבא בהמה שחיין ראשי אברים שלה,</strong> לכן הוא קורא לזה "מכל החי", ומקצת מאלה נועדו אחר כך להקרבה.
  ומקשים:  <strong>האי מיבעי ליה למעוטי טריפה דלא</strong> <small>[</small>פסוק <small>זה צריך אותו</small> כדי <small>למעט טריפה שאינה]</small> כשרה לקרבן! ודוחים: פסול <strong>טריפה</strong> לקרבן <strong>מ"לחיות זרע"</strong> (בראשית ז, ג), <strong>נפקא</strong> <small>[יוצאת],</small> נלמדת, שהרי טריפה אינה יכולה להוליד. ושואלים: <strong>הניחא למאן דאמר</strong> <small>[זה נוח ל</small>שיטת <small>מי שאומר]</small> ש<strong>טריפה אינה יולדת,</strong> אם כן, מן הכתוב "לחיות זרע" למדים לענין טריפה, ו"מכל החי" — לענין מחוסר אבר.
## דף ו.
 <strong>אלא למאן דאמר</strong> <small>[ל</small>דעת <small>מי שאומר]:</small> <strong>טריפה יולדת, מאי איכא למימר</strong> <small>[מה יש לומר]?</small> הרי גם היא בכלל "לחיות זרע"! ומשיבים: <strong>אמר קרא</strong> <small>[המקרא]</small> בעניינם של בעלי החיים שהובאו לתיבת נח מפני המבול: "תביא אל התיבה להחיות <strong>אתך"</strong> (בראשית ו, יט), והכוונה ב"אתך" להורות שמדובר <strong>ב</strong>בעלי חיים <strong>דומין לך.</strong> ושואלים: <strong>ודלמא</strong> <small>[ושמא]</small> <strong>נח גופיה</strong> <small>[עצמו]</small> <strong>טריפה הוה</strong> <small>[היה],</small> ואם כן, אין מכאן ראיה כלל! ומשיבים: <strong>"תמים" כתיב ביה</strong> <small>[נאמר בו]</small> (בראשית ו, ט), משמע שהיה שלם בכל איבריו.
  ומקשים:  <strong>ודלמא</strong> <small>[ושמא]</small> <strong>תמים בדרכיו היה</strong> ולא מדובר בשלימות הגוף! ומשיבים: לעניין זה <strong>"צדיק" כתיב ביה</strong> <small>[נאמר בו]</small> (בראשית ו, ט), והוא השלם בדרכיו, ואם כן, "תמים" משמע שלם בגופו.
  ומקשים:  <strong>דלמא</strong> <small>[שמא]</small> <strong>"תמים" בדרכיו,</strong> במידותיו ובאופן התנהגותו, ו<strong>"צדיק" במעשיו</strong> הטובים <strong>הוה</strong> <small>[היה],</small> ועדיין אין אנו יודעים שלא היה טריפה! ודוחים: <strong>לא סלקא דעתך</strong> <small>[לא יעלה על דעתך]</small> ש<strong>נח גופיה</strong> <small>[עצמו]</small> <strong>טריפה הואי</strong> <small>[היה],</small> <strong>דאי סלקא דעתך</strong> <small>[שאם עולה על דעתך]</small> ש<strong>נח טריפה הוה</strong> <small>[היה],</small> וכי <strong>אמר ליה רחמנא</strong> <small>[לו הקב"ה]:</small> <strong>כוותך עייל, שלמין לא תעייל</strong> <small>[</small>טריפות <small>כמותך הכנס</small> לתיבה, ו<small>שלמים אל תכניס]?</small>
 ושואלים: <strong>והשתא דנפקא ליה</strong> <small>[ועכשיו שיוצא לו]</small> הלימוד לגבי טריפה שפסולה <strong>מ"אתך",</strong> אם כן <strong>"לחיות זרע"</strong> (בראשית ז, ג) <strong>למה לי?</strong> ומשיבים: <strong>אי</strong> <small>[אם]</small> <strong>מ"אתך"</strong> בלבד, <strong>הוה אמינא לצוותא בעלמא</strong> <small>[הייתי אומר ל</small>צורך <small>חברה בלבד]</small> מביא נח את בעלי החיים לתיבה, <strong>ואפילו זקן ואפילו סריס</strong> יכול להכניס איתו (כל עוד אינו טריפה), <strong>כתב רחמנא</strong> <small>[כתבה התורה]</small> <strong>"זרע",</strong> דווקא זה שיכול להוליד.
 <big>א</big> <strong>איבעיא להו</strong> <small>[נשאלה להם</small> ללומדים<small>]:</small> מה ששנינו במשנתנו, "לפני אידיהן <strong>שלשה ימים",</strong> האם הכוונה היא <strong>הן ואידיהן,</strong> כלומר יום חגם עצמו בכלל השלושה, ועוד שני ימים לפניו, <strong>או דלמא</strong> <small>[שמא]</small> <strong>הן</strong> שלושה ימים שלמים <strong>בלא אידיהן,</strong> שהם כשלעצמם ודאי אסורים?
  ומציעים:  <strong>תא שמע</strong> <small>[בוא</small> ו<small>שמע]</small> ממה ששנינו במשנה להלן, <strong>ר' ישמעאל אומר: שלשה לפניהם ושלשה לאחריהן אסור.</strong> ומעתה, <strong>אי סלקא דעתך</strong> <small>[אם עולה על דעתך]</small> ש<strong>הן ואידיהן</strong> בכלל "שלושה ימים", אם כן יוצא ש<strong>ר' ישמעאל יום אידיהן חשיב להו מעיקרא וחשיב להו לבסוף</strong> <small>[מחשיב</small> גם <small>מתחילה ומחשיב</small> גם <small>בסוף],</small> ונמצא שהוא מונה אותו פעמיים! אלא מכאן שמדובר על שלושה ימים מלבד יום אידם.
  ומשיבים: גם אם יום אידם בכלל "שלושה ימים", ניתן להסביר כי  <strong>איידי דתנא</strong> <small>[מתוך ששנה]</small> בלשון <strong>"שלשה לפניהם", תנא נמי</strong> <small>[שנה גם כן]</small> <strong>"שלשה לאחריהם",</strong> שהרי מדובר באותו מספר של ימים לפני יום האיד ולאחריו.
  ומציעים:  <strong>תא שמע</strong> <small>[בוא ושמע]</small> פתרון לבעיה ממה ש<strong>אמר רב תחליפא בר אבדימי אמר שמואל: נוצרים לדברי ר' ישמעאל לעולם אסור</strong> לשאת ולתת עמהם, שהרי יום ראשון בכל שבוע הוא יום חגם, ואם שלושה ימים לפניו ושלושה לאחריו אסורים — נמצא שכל השבוע אסור. <strong>ואי סלקא דעתך</strong> <small>[ואם עולה על דעתך]</small> לפרש ששלושה ימים במשנתנו <strong>הן ואידיהן</strong> בכללם, ורק יומיים לפניהם ולאחריהם אסורים, <strong>האיכא</strong> <small>[הרי יש]</small> <strong>ארבעה וחמשה,</strong> כלומר יום רביעי ויום חמישי, <strong>דשרי</strong> <small>[ש</small>צריכים להיות <small>מותרים]</small> לדעת ר' ישמעאל!
  ומשיבים:  <strong>אליבא</strong> <small>[לדעת]</small> <strong>ר' ישמעאל לא קמבעיא</strong> <small>[נסתפק]</small> <strong>לי</strong> ששלושה ימים כוונתו <strong>הן בלא אידיהן, כי קא מבעיא</strong> <small>[כאשר נסתפק]</small> <strong>לי</strong> — הרי זה <strong>אליבא דרבנן</strong> <small>[לשיטת חכמים],</small> <strong>מאי</strong> <small>[מה</small> הדין<small>]?</small>
 <strong>אמר רבינא: תא שמע</strong> <small>[בוא ושמע]</small> ממה ששנינו בהמשך למשנתנו: <strong>ואלו הן אידיהן של גוים:</strong> <strong>קלנדא, סטרונייא, וקרטסים. ואמר רב חנין בר רבא:</strong> מתי חוגגים הגויים חגים אלה? <strong>קלנדא</strong> — במשך <strong>שמונה ימים אחר תקופה</strong> (תקופת טבת, היום הקצר בשנה), <strong>סטרונייא</strong> — <strong>שמונה ימים לפני תקופה, וסימנך,</strong> כדי שנזכור את סדר הדברים: <strong>"אחור וקדם צרתני"</strong> (תהלים קלט, ה), כלומר, המאוחר ("אחור") הוא המוזכר תחילה, ואחר כך המוקדם ("קדם").
 <strong>ואי סלקא דעתך</strong> <small>[ואם עולה על דעתך</small> לומר<small>]</small> שהתנא מונה במשנתנו <strong>הן ו</strong>גם <strong>אידיהן,</strong> קשה הדבר, שהרי בחגים שהוא הולך ומפרט <strong>עשרה</strong> ימים <strong>הוו</strong> <small>[הם]</small> שאסורים, שמונה ימי אידם ועוד יומיים לפני כן! ומשיבים: ה<strong>תנא, כוליה קלנדא חד יומא הוא חשיב ליה</strong> <small>[</small>את <small>כל</small> החג של <small>קלנדא יום אחד הוא מונה אותו],</small> ואין מכאן ראיה.
 <strong>אמר רב אשי, תא שמע</strong> <small>[בוא ושמע]</small> ראיה מדיוק נוסח לשון המשנה, ששנינו: <strong>"לפני אידיהן של גוים שלשה ימים", ואי סלקא דעתך</strong> <small>[ואם עולה על דעתך]</small> לומר שהכוונה היא ל<strong>הן ואידיהן, ליתני</strong> <small>[שישנה]</small> כך: <strong>אידיהן של גוים</strong> אסורים <strong>שלשה ימים!</strong>
 <strong>וכי תימא</strong> <small>[ואם תאמר],</small> <strong>האי דקתני</strong> <small>[זה ששנה]</small> <strong>"לפני אידיהן"</strong> — <strong>למעוטי</strong> <small>[למעט]</small> <strong>לאחר אידיהן,</strong> שלא נבין כי החל מיום אידם נאסרים שלושה ימים, אם כן, <strong>ליתני</strong> <small>[שישנה]</small> כך: <strong>אידם של גוים</strong> אסורים <strong>שלשה ימים לפניהם! אלא שמע מינה</strong> <small>[למד מכאן],</small> שמה שאמרנו "לפני אידיהן שלושה ימים" כוונתו <strong>הן בלא אידיהן,</strong> ומסכמים: אכן, <strong>שמע מינה</strong> <small>[למד מכאן]</small> שכך הוא. 
 <big>ב</big> <strong>איבעיא להו</strong> <small>[נשאלה להם</small> ללומדים<small>]:</small> האם טעם האיסור לשאת ולתת עם הגוים לפני אידם הוא <strong>משום הרווחה,</strong> שהדבר גורם להם נחת רוח והם באים ומודים לעבודה זרה שלהם, <strong>או דלמא</strong> <small>[שמא]</small> <strong>משום</strong> שהוא עובר על האיסור <strong>"ולפני עור לא תתן מכשל"</strong> (ויקרא יט, יד), שהוא מזמן להם בהמה להקריב אותה לעבודה זרה שאסורה להם?
  ומסבירים:  <strong>למאי נפקא מינה</strong> <small>[מה יוצא מזה],</small> מהו ההבדל להלכה בין שני הטעמים הללו? כגון במקרה <strong>דאית ליה</strong> <small>[שיש לו]</small> לגוי <strong>בהמה לדידיה</strong> <small>[לעצמו],</small> <strong>אי אמרת</strong> <small>[אם אומר אתה]</small> שטעם האיסור הוא <strong>משום הרווחה</strong> — <strong>הא</strong> <small>[הרי]</small> אף במקרה זה <strong>קא מרווח ליה</strong> <small>[מרויח לו]</small> היהודי לגוי. אבל <strong>אי אמרת</strong> <small>[אם אומר אתה]</small> <strong>משום</strong> "לפני <strong>עור לא תתן מכשל"</strong> — <strong>הא</strong> <small>[הרי]</small> במקרה זה <strong>אית ליה לדידיה</strong> <small>[יש לו</small> לגוי בהמה <small>משלו],</small> ואין היהודי מכשילו בכך.
  ושואלים:  <strong>וכי אית ליה</strong> <small>[וכאשר יש לו</small> משלו<small>]</small> <strong>לא עבר</strong> המסייע לו <strong>משום</strong> "לפני <strong>עור לא</strong> <strong>תתן מכשל"? והתניא</strong> <small>[והרי שנויה</small> ברייתא<small>],</small> <strong>אמר ר' נתן:</strong>
## דף ו:
 <strong>מנין שלא יושיט אדם כוס של יין לנזיר</strong> (שאסור לו לשתות יין), <strong>ואבר מן החי לבני נח? תלמוד לומר: "ולפני עור לא תתן מכשל"</strong> (ויקרא יט, יד); <strong>והא הכא, דכי לא יהבינן ליה, שקלי איהו</strong> <small>[והרי כאן,</small> בשני מקרים אלה, <small>שאם אין אנו נותנים לו, לוקח הוא</small> בעצמו<small>],</small> <strong>וקעבר</strong> <small>[ו</small>מכל מקום <small>הוא עובר]</small> <strong>משום "לפני עור לא תתן מכשל"!</strong>
 ומשיבים: <strong>הכא במאי עסקינן</strong> <small>[כאן במה אנו עוסקים]?</small> <strong>דקאי בתרי עברי נהרא</strong> <small>[ש</small>הם <small>עומדים בשני צדדים של הנהר]</small> שהמקבל אינו יכול לקחת בעצמו, ורק על ידי המושיט לו היה מקבלם, ומשום כך הוא עובר על "לפני עיוור". ומוסיפים: <strong>דיקא נמי</strong> <small>[מדוייק גם כן כך],</small> <strong>דקתני</strong> <small>[שהוא שונה]</small> בדברי ר' נתן, <strong>"לא יושיט", ולא קתני</strong> <small>[שונה]</small> <strong>"לא יתן", שמע מינה</strong> <small>[למד מכאן]</small> שהכוונה היא שהוא מושיט מצד אחד של נהר לצידו השני.
 <big>א</big> <strong>איבעיא להו</strong> <small>[נשאלה להם</small> לחכמים השאלה<small>]:</small> אם עבר על דברי חכמים שבמשנה ו<strong>נשא ונתן</strong> עם הנכרים לפני אידיהם, <strong>מאי</strong> <small>[מה]</small> דינו? <strong>ר' יוחנן אמר: נשא ונתן</strong> — <strong>אסור</strong> ליהנות מן הרווח. <strong>ריש לקיש אמר: נשא ונתן</strong> — <strong>מותר.</strong> כלומר, אף שעבר על דברי חכמים, אין התוצאות אסורות. <strong>איתיביה</strong> <small>[הקשה לו]</small> <strong>ר' יוחנן לריש לקיש</strong> ממה ששנינו בברייתא: <strong>אידיהן של גוים נשא ונתן</strong> — הרווחים שמאותו מעשה <strong>אסורין, מאי לאו</strong> <small>[האם לא]</small> הכוונה היא שנשא ונתן עם הגוים <strong>לפני אידיהן?</strong> השיב לו ריש לקיש: <strong>לא,</strong> הכוונה היא למשא ומתן ב<strong>אידיהן דוקא,</strong> ביום אידם ממש, אבל לא לפני כן.
 <strong>איכא דאמרי</strong> <small>[יש שאומרים]</small> שלא כך היה הדבר, אלא <strong>איתיביה</strong> <small>[הקשה לו]</small> <strong>ר' שמעון בן לקיש לר' יוחנן</strong> ממה ששנינו: <strong>אידיהן של גוים</strong> אם <strong>נשא ונתן</strong> — <strong>אסור,</strong> ונדייק מכאן: <strong>אידיהן</strong> — <strong>אין</strong> <small>[כן]</small> בהם אסור, אבל <strong>לפני אידיהן</strong> — <strong>לא!</strong> והשיב לו ר' יוחנן: ה<strong>תנא, אידי ואידי</strong> <small>[זה וזה],</small> לפני האיד והאיד עצמו, <strong>"אידיהן" קרי ליה</strong> <small>[הוא קורא לו],</small> ולכן אין מקום לדיוק זה.
  ומעירים:  <strong>תניא כוותיה</strong> <small>[שנויה</small> ברייתא <small>כשיטתו]</small> של <strong>ריש לקיש: כשאמרו</strong> חכמים <strong>אסור לשאת ולתת עמהם</strong> — <strong>לא אסרו אלא בדבר המתקיים, אבל בדבר שאינו מתקיים</strong> — <strong>לא</strong> אסרו, <strong>ואפילו בדבר המתקיים</strong> אם <strong>נשא ונתן</strong> — <strong>מותר. תני</strong> <small>[שנה]</small> <strong>רב זביד בדבי</strong> <small>[ב</small>ברייתא <small>מבית</small> מדרשו<small>]</small> של <strong>ר' אושעיא: דבר שאין מתקיים מוכרין להם, אבל אין לוקחין</strong> (קונים) <strong>מהם.</strong>
 מסופר, <strong>ההוא מינאה דשדר ליה דינרא קיסרנאה</strong> <small>[מין אחד ששלח לו דינר קיסרי]</small> <strong>לר' יהודה נשיאה</strong> <small>[הנשיא]</small> <strong>ביום אידו</strong> של אותו מין, <strong>הוה יתיב</strong> <small>[היה יושב]</small> <strong>ריש לקיש קמיה</strong> <small>[לפניו],</small> <strong>אמר</strong> לו ר' יהודה נשיאה: <strong>היכי אעביד</strong> <small>[איך אעשה]?</small> ופירט את ספקו: אם <strong>אשקליה</strong> <small>[אקבלנו]</small> לדינר זה — <strong>אזיל ומודה</strong> <small>[ילך ויודה]</small> לעבודה זרה על שהתקיים רצונו, ואם <strong>לא אשקליה</strong> <small>[אקבלנו]</small> — <strong>הויא ליה</strong> <small>[תהיה לו]</small> <strong>איבה</strong> כלפי! <strong>אמר ליה</strong> <small>[לו]</small> <strong>ריש לקיש</strong> כהצעה: <strong>טול וזרוק אותו לבור בפניו</strong> של אותו המין. <strong>אמר</strong> לו ר' יהודה נשיאה: <strong>כל שכן דהויא ליה</strong> <small>[שתהיה לו]</small> <strong>איבה</strong> אם הוא יראה אותי עושה כן! הסביר ריש לקיש את דבריו: <strong>כלאחר יד הוא דקאמינא</strong> <small>[שאני אומר].</small> כלומר, לא שתזרוק כעושה בכוונה, אלא שייראה הדבר כאילו נפל מידך לבור.
 <big>ב</big> שנינו במשנה שאסור <strong>להשאילן ולשאול מהן</strong> שלושה ימים לפני אידם. ושואלים: <strong>בשלמא</strong> <small>[נניח]</small> <strong>להשאילן</strong> אסור — משום <strong>דקא מרווח להו</strong> <small>[שהוא גורם להם רווח],</small> <strong>אבל לשאול מהן</strong> — הרי <strong>מעוטי קא ממעט להו</strong> <small>[ממעט הוא מהם]</small> את קניינם בזמן חגם! <strong>אמר אביי:</strong> חכמים גזרו <strong>גזרה</strong> שלא יבוא גם <strong>לשאול מהן אטו</strong> <small>[משום]</small> האיסור <strong>להשאילן. רבא אמר: כולה</strong> <small>[הכל]</small> נאסר <strong>משום דאזיל</strong> <small>[שהולך]</small> הגוי <strong>ומודה הוא</strong> לעבודה זרה, שפעמים שיש לו נחת רוח מזה שהוא משאיל לישראל.
 ועוד שנינו במשנה שאסור <strong>להלוותם וללוות מהן.</strong> ושואלים: <strong>בשלמא</strong> <small>[נניח]</small> <strong>להלוותם</strong> — <strong>משום דקא מרווח להו</strong> <small>[שהוא גורם להם רווח],</small> <strong>אלא ללוות מהן</strong> — <strong>אמאי</strong> <small>[מדוע]</small> זה אסור? <strong>אמר אביי: גזירה</strong> היא, <strong>ללוות מהן אטו</strong> <small>[משום]</small> האיסור <strong>להלוותם. רבא אמר: כולה</strong> <small>[והכל]</small> נאסר <strong>משום דאזיל</strong> <small>[שהולך]</small> <strong>ומודה הוא.</strong>
 ועוד שנינו שאסור <strong>לפורען ולפרוע מהן.</strong> ושוב שואלים: <strong>בשלמא</strong> <small>[נניח]</small> <strong>לפורען</strong> — <strong>משום דקא מרווח להו</strong> <small>[שהוא גורם להם רווח]</small> שהוא נותן להם את הכסף באותו זמן, <strong>אלא לפרוע מהן,</strong> מדוע? הרי <strong>מעוטי ממעט להו</strong> <small>[ממעט</small> הוא <small>להם]!</small> וכמו בדינים הקודמים, <strong>אמר אביי: גזירה לפרוע מהן אטו</strong> <small>[משום]</small> <strong>לפורען. רבא אמר: כולה</strong> <small>[הכל]</small> <strong>משום דאזיל</strong> <small>[שהולך</small> <strong>ומודה הוא.</strong>
 ומעירים: <strong>וצריכי</strong> <small>[וצריך]</small> לפרש את שלושת האיסורים הללו, ולא די לומר אחד מהם; <strong>דאי תנא</strong> <small>[שאם היה שונה]</small> רק את האיסור <strong>לשאת ולתת עמהן,</strong> היו אומרים שטעם הדבר הוא <strong>משום דקא מרווח להו ואזיל</strong> <small>[שהוא מרויח להם, והולך]</small> הגוי <strong>ומודה</strong> <small>[</small>לעבודה זרה<small>],</small> <strong>אבל לשאול מהן, דמעוטי קא ממעט להו</strong> <small>[ש</small>על ידי כך הוא <small>ממעט להם]</small> — <strong>שפיר דמי</strong> <small>[טוב הדבר].</small>
 <strong>ואי תנא</strong> <small>[ואם היה שונה]</small> גם <strong>לשאול מהן,</strong> הייתי אומר: <strong>משום דחשיבא ליה מילתא</strong> <small>[שחשוב לו הדבר]</small> שישראל נזקק לו, <strong>ו</strong>לכן הוא <strong>אזיל</strong> <small>[הולך]</small> <strong>ומודה.</strong> <strong>אבל ללוות מהן,</strong> הייתי אומר שהוא מותר, משום ש<strong>צערא בעלמא אית ליה</strong> <small>[צער בלבד יש לו]</small> מזה שהוא נותן כסף, ומדוע? <strong>אמר</strong> <small>[אומר</small> הוא<small>]:</small> <strong>תוב לא הדרי זוזי</strong> <small>[שוב לא יחזרו הכספים</small> שלי<small>],</small> שמא לא יחזיר היהודי את החוב.
 <strong>ואי תנא</strong> <small>[ו</small>גם <small>אם היה שונה]</small> איסור <strong>ללוות מהן,</strong> הייתי אומר <strong>משום דקאמר</strong> <small>[שהוא,</small> הגוי, <small>אומר]:</small> <strong>בעל כרחיה מיפרענא</strong> <small>[בעל כרחו איפרע ממנו],</small> מן היהודי, שיכול אני להיפרע ממנו מכוח השטר, <strong>והשתא מיהא אזיל</strong> <small>[ועכשיו על כל פנים הולך]</small> <strong>ומודה</strong> שהיהודי נזקק לו, <strong>אבל ליפרע מהן</strong> לגבות מהם את החוב, <strong>דתו לא הדרי זוזי</strong> <small>[ששוב אין הכספים חוזרים]</small> אליו — <strong>אימא צערא אית ליה, ולא אזיל</strong> <small>[אמור שיש לו צער בדבר, ואינו הולך]</small> <strong>ומודה,</strong> על כן <strong>צריכא</strong> <small>[צריך]</small> שייאמרו כל אלה.
 <big>ג</big> שנינו במשנה, <strong>ר' יהודה אומר: נפרעין מהן</strong> משום שבכך מיצר הוא לו. אמרו לו: אף על פי שמיצר הוא עכשיו — שמח הוא לאחר זמן, שפרע את חובו. ושואלים: <strong>ולית ליה</strong> <small>[והאם אין לו]</small> <strong>לר' יהודה</strong> נימוק זה ש<strong>אף על פי שמיצר עכשיו שמח הוא לאחר זמן?</strong>
 <strong>והתניא</strong> <small>[והרי שנויה]</small> ברייתא<small>,</small> <strong>ר' יהודה אומר: אשה לא תסוד</strong> (תמרח סיד על איברי גופה) <strong>במועד</strong> כדי להסיר את השיער ולעדן את העור, <strong>מפני שניוול הוא לה</strong> בסיד זה כשהוא עליה, אבל <strong>מודה ר' יהודה בסיד</strong> כזה <strong>שיכולה</strong> היא <strong>לקפלו</strong> (להורידו) <strong>ב</strong>תוך ה<strong>מועד שטופלתו</strong> (שיכולה היא למורחו) <strong>במועד,</strong> משום ש<strong>אף על פי שמצירה עכשיו, שמחה היא לאחר זמן,</strong> כשהיא נראית יפה יותר בהמשך המועד. משמע שר' יהודה עצמו מקבל נימוק זה!
 <strong>אמר רב נחמן בר יצחק: הנח להלכות מועד,</strong> כלומר, למלאכות שהתירו לעשותן בחול המועד, <strong>דכולהו</strong> <small>[שכולם]</small> בנויות על כך שהוא <strong>מיצר עכשיו,</strong> שהוא טורח במלאכה, משום <strong>שמחה לאחר זמן,</strong> במועד עצמו, ומשום שמחת המועד. ואינו כן בהלכות עבודה זרה. <strong>רבינא אמר: גוי לענין פרעון לעולם מיצר</strong> שצריך לשלם את חובו, ואינו שמח אף לאחר מכן.
  ומעירים:  <strong>מתניתין</strong> <small>[משנתנו]</small> שאסרה להיפרע מהם בכל מקרה, היא ש<strong>לא כ</strong>שיטת <strong>ר' יהושע בן קרחה, דתניא</strong> <small>[ששנויה</small> ברייתא<small>],</small> <strong>ר' יהושע בן קרחה אומר: מלוה בשטר אין נפרעין מהן,</strong> שהרי יכול הוא תמיד להיפרע מן הגוי בשטר שבידו. אבל <strong>מלוה על פה נפרעין מהן,</strong> ומדוע? <strong>מפני שהוא כמציל מידם,</strong> שהרי אין שטר על המילוה, ושמא לא יחזיר לו חובו בזמן אחר.
  מסופר, <strong>יתיב</strong> <small>[יושב היה]</small> <strong>רב יוסף אחוריה</strong> <small>[אחורי]</small> <strong>ר' אבא</strong> בבית המדרש, <strong>ויתיב</strong> <small>[ויושב היה]</small> <strong>ר' אבא קמיה</strong> <small>[לפני]</small> <strong>רב הונא</strong> כתלמיד לפני רבו, <strong>ויתיב וקאמר</strong> <small>[ויושב היה</small> רב הונא <small>ואומר]</small> את הדברים הבאים: <strong>הלכתא</strong> <small>[הלכה]</small> <strong>כר' יהושע בן קרחה, והלכתא</strong> <small>[והלכה]</small> <strong>כר' יהודה.</strong>
 ומסבירים: <strong>הלכתא</strong> <small>[הלכה]</small> <strong>כר' יהושע</strong> בן קרחה — <strong>הא דאמרן</strong> <small>[זו שאמרנו]</small> בעניין ההיתר להיפרע מהם מילוה על פה. והלכה <strong>כר' יהודה,</strong> לגבי זו <strong>דתניא</strong> <small>[ששנינו]:</small> <strong>הנותן</strong> <strong>צמר לצבע לצבוע לו</strong> בגד בצבע <strong>אדום וצבעו</strong> בצבע <strong>שחור,</strong> או שנתן לו בגד לצבוע לו <strong>שחור וצבעו אדום,</strong>
## דף ז.
 <strong>ר' מאיר אומר: נותן לו</strong> האומן לבעל הבית את <strong>דמי צמרו,</strong> שכיון ששינה מדעת בעל הבית שינוי כזה נעשה בכך כגזלן, שדינו שקונה את החפץ הנגזל על ידי השינוי שעושה בו, ונוטלו, ומחזיר את שוויו כבתחילה. <strong>ר' יהודה אומר:</strong> לא קנה האומן את הצמר, וצריך בעל הצמר לתת לו את הוצאותיו, ובלבד שלא יפסיד על ידי כך, ולכן, <strong>אם השבח</strong> כלומר, עליית ערכו של הבגד על ידי הצביעה <strong>יתר על היציאה</strong> (ההוצאה) שהוציא האומן בצביעה — <strong>נותן לו</strong> בעל הצמר רק <strong>את היציאה,</strong> <strong>ואם היציאה יתירה על השבח</strong> — <strong>נותן לו</strong> רק <strong>את השבח.</strong> כל זה אמר רב הונא.
 <strong>אהדרינהו</strong> <small>[החזיר]</small> <strong>רב יוסף לאפיה</strong> <small>[את פניו],</small> להראות בכך שאין דעתו נוחה בדברים אלה, ומסבירים: <strong>בשלמא</strong> <small>[נניח]</small> לפסוק <strong>הלכה כר' יהושע בן קרחה</strong> — <strong>איצטריך</strong> <small>[הוצרך]</small> לומר את הדבר, שכן <strong>סלקא דעתך אמינא</strong> <small>[יעלה על דעתך לומר]:</small> הואיל ובכל מקום שנחלקו <strong>יחיד ורבים</strong> <strong>הלכה כרבים</strong> — יהא אף כאן הדין כן, <strong>קא משמע לן</strong> <small>[משמיע לנו]</small> שבמקרה זה <strong>הלכה כיחיד.</strong>
 <strong>אלא הלכה כר' יהודה למה לי</strong> לומר? <strong>פשיטא</strong> <small>[פשוט]</small> שכן הוא, שהרי כלל ידוע הוא, שאם יש <strong>מחלוקת</strong> במשנה <strong>ואחר כך</strong> נאמר הדבר במשנה אחרת ב<strong>סתם,</strong> בלא מחלוקת ובלא להזכיר שזו דעתו של חכם מסויים — <strong>הלכתא</strong> <small>[הלכה]</small> <strong>כסתם.</strong>
 והרי <strong>מחלוקת</strong> זו בין ר' מאיר ור' יהודה מצויה <strong>בבבא קמא</strong> <small>[בשער הראשון</small> של מסכת נזיקין<small>],</small> <strong>וסתם</strong> יש בענין הזה <strong>בבבא מציעא</strong> <small>[בשער האמצעי],</small> <strong>דתנן</strong> <small>[ששנינו</small> במשנה<small>]</small> במסכת בבא מציעא: <strong>כל המשנה</strong> — <strong>ידו על התחתונה, וכל החוזר בו</strong> — <strong>ידו על התחתונה.</strong> הרי שסתמו במשנה כשיטת ר' יהודה, האומר שהאומן ששינה מדעת בעל הבית — ידו על התחתונה!
  ומסבירים:  <strong>ורב הונא,</strong> מה טעם היה צריך להגיד הלכה זו? <strong>משום</strong> שהוא סבור ש<strong>אין סדר למשנה,</strong> ולכן אי אפשר לדעת אם המשנה שבמסכת בבא קמא קודמת לזו שבבבא מציעא או להיפך, <strong>דאיכא למימר</strong> <small>[שאפשר לומר]</small> ש<strong>סתם</strong> ה<strong>תנא ברישא</strong> <small>[בתחילה]</small> כפי שהוא במסכת בבא מציעא <strong>ואחר כך</strong> שנה את ה<strong>מחלוקת.</strong> ומקשים: <strong>אי הכי</strong> <small>[אם כך],</small> שאין סדר למשנה, <strong>כל מחלוקת ואחר כך סתם</strong> — <strong>לימא</strong> <small>[אמור]</small> באותו אופן ש<strong>אין סדר למשנה!</strong>
 <strong>ורב הונא</strong> סבור: <strong>כי לא אמרינן</strong> <small>[כאשר אין אנו אומרים]</small> <strong>אין סדר</strong> למשנה — הרי זה <strong>בחדא מסכתא</strong> <small>[במסכת אחת],</small> שבכל מסכת לעצמה יש משמעות לסדר הדברים, אבל <strong>בתרי מסכתי אמרינן</strong> <small>[בשתי מסכתות אומרים אנו]</small> שאין סדר למשנה, שאיננו יודעים איזו מהן נשנית אחרונה. <strong>ו</strong>אילו <strong>רב יוסף</strong> סבור: <strong>כולה נזיקין חדא מסכתא</strong> <small>[כל</small> מסכת <small>נזיקין,</small> בבא קמא, בבא מציעא ובבא בתרא, <small>מסכת אחת]</small> <strong>היא,</strong> ויש בה סדר.
 <strong>ואי בעית אימא</strong> <small>[ואם תרצה אמור],</small> טעם אחר היה לו שסבור היה שיש לפסוק כר' יהודה, לא בגלל סדר המשנה, אלא <strong>משום דקתני לה גבי הלכתא פסיקתא</strong> <small>[ששנה אותה</small> את ההלכה הזו <small>אצל הלכות פסוקות],</small> ומשמע שאף היא הלכה פסוקה וחתוכה, שכן שנינו שם: <strong>כל המשנה</strong> — <strong>ידו על התחתונה, וכל החוזר בו</strong> — <strong>ידו על התחתונה.</strong>
 <big>א</big> מתוך שנזכר כאן שפסקו כר' יהושע בן קרחה, מביאים עוד כמה הלכות שנפסקו כדבריו. <strong>תנו רבנן</strong> <small>[שנו חכמים]:</small> <strong>לא יאמר אדם לחבירו</strong> בשבת: <strong>"הנראה שתעמוד עמי לערב",</strong> וירמוז לו בכך שהוא רוצה לשכור אותו לעבודה במוצאי שבת. <strong>ר' יהושע בן קרחה אומר: אומר אדם לחבירו, "הנראה שתעמוד עמי לערב",</strong> כיון שלא אמר לו דברים במפורש. <strong>אמר רבה בר בר חנה אמר ר' יוחנן: הלכתא</strong> <small>[הלכה]</small> בענין זה <strong>כר' יהושע בן קרחה.</strong>
 <strong>תנו רבנן</strong> <small>[שנו חכמים]:</small> <strong>הנשאל</strong> שאלה <strong>לחכם</strong> בדיני טומאה וטהרה, <strong>ו</strong>אותו חכם <strong>טימא</strong> — <strong>לא ישאל לחכם</strong> אחר <strong>ו</strong>אותו חכם <strong>יטהר,</strong> וכן אם נשאל <strong>לחכם ואסר</strong> — <strong>לא ישאל לחכם</strong> אחר <strong>ויתיר.</strong>
 <strong>היו שנים,</strong> שני חכמים, יושבים יחד, <strong>אחד</strong> מהם <strong>מטמא ואחד מטהר, אחד אוסר ואחד מתיר,</strong> והשואל אינו יודע מה לעשות, הכלל הוא כך: <strong>אם היה אחד מהם</strong> מהחולקים <strong>גדול מחבירו בחכמה ובמנין</strong> — <strong>הלך אחריו, ואם לאו</strong> — <strong>הלך אחר המחמיר,</strong> מכיון שאין אתה יודע אחרי מי ללכת. <strong>ר' יהושע בן קרחה אומר:</strong> אם היה הספק הזה <strong>ב</strong>דבר <strong>של תורה הלך אחר המחמיר,</strong> אם היה זה <strong>בשל סופרים</strong> (שמדברי חכמים), <strong>הלך אחר המיקל. אמר רב יוסף: הלכתא</strong> <small>[הלכה]</small> <strong>כר' יהושע בן קרחה.</strong>
 ועוד, <strong>תנו רבנן</strong> <small>[שנו חכמים]:</small> <strong>וכולן</strong> כל אלה שאמרו שהם פסולים מחמת חטאיהם ואינם נאמנים, <strong>שחזרו בהן</strong> בתשובה — <strong>אין מקבלין אותן</strong> עוד <strong>עולמית</strong> (לעולם), אלו <strong>דברי ר' מאיר. ר' יהודה אומר:</strong> אם <strong>חזרו בהן במטמוניות</strong> (בסתר) — <strong>אין מקבלין אותן,</strong> אבל אם חזרו בהן <strong>בפרהסיא</strong> — <strong>מקבלין אותן. איכא דאמרי</strong> <small>[יש שאומרים]</small> את הדברים האלה באופן אחר: אם <strong>עשו דבריהם</strong> (חטאיהם) <strong>במטמוניות,</strong> עשו אותם בסתר — כאשר יעשו תשובה <strong>מקבלין אותן,</strong>
## דף ז:
 <strong>בפרהסיא</strong> — <strong>אין מקבלין אותן. ר' שמעון ור' יהושע בן קרחה אומרים: בין כך ובין כך</strong> בין בצנעה ובין בפרהסיא <strong>מקבלין</strong> אותם, <strong>שנאמר: "שובו בנים שובבים</strong> ארפה משובותיכם" (ירמיהו ג, כב). <strong>אמר ר' יצחק איש כפר עכו אמר ר' יוחנן: הלכתא</strong> <small>[הלכה]</small> <strong>כאותו הזוג,</strong> ר' שמעון ור' יהושע בן קרחה, שמקבלים אותם בכל אופן, כשחוזרים בתשובה.
 <big>א משנה</big> <strong>ר' ישמעאל אומר: שלשה</strong> ימים <strong>לפניהם</strong> לפני אידיהם של הגוים, <strong>ושלשה לאחריהם</strong> — <strong>אסור</strong> לשאת ולתת עם הגוים. <strong>וחכמים אומרים: לפני אידיהן</strong> — <strong>אסור,</strong> אבל <strong>לאחר אידיהן</strong> — <strong>מותר.</strong>
 <big>ב גמרא</big> <strong>אמר רב תחליפא בר אבדימי אמר שמואל: נוצרי, לדברי ר' ישמעאל לעולם אסור</strong> לאדם מישראל לשעת ולתת עמו, שהרי יום ראשון הוא יום חגו, ושלושה ימים לפניו ושלושה לאחריו הריהם כל השבוע.
 שנינו במשנה: <strong>"וחכמים אומרים: לפני אידיהן אסור, לאחר אידיהן</strong> <strong>מותר".</strong> ושואלים: שיטת <strong>חכמים היינו תנא קמא</strong> <small>[זו היא</small> שיטתו של <small>התנא הראשון],</small> במשנה הראשונה, שאמר שאסורים שלושה ימים לפני אידיהן! ומשיבים: לגבי השאלה האם <strong>הן</strong> <strong>בלא</strong> (מלבד) <strong>אידיהן</strong> אסורים <strong>איכא בינייהו</strong> <small>[יש ביניהם</small> הבדל<small>],</small> <strong>תנא קמא סבר</strong> <small>[התנא הראשון סבור]:</small> <strong>הן בלא אידיהן,</strong> ששלושה ימים אסורים מלבד יום אידם, <strong>ורבנן בתראי סברי</strong> <small>[וחכמים אחרונים</small> שבמשנתנו <small>סבורים]:</small> <strong>הן ואידיהן,</strong> שהאיד בכלל שלושת הימים.
 <strong>איבעית אימא</strong> <small>[אם תרצה אמור</small> באופן אחר<small>]:</small> בדינו של מי ש<strong>נשא ונתן איכא בינייהו</strong> <small>[יש ביניהם</small> הבדל<small>],</small> <strong>תנא קמא סבר</strong> <small>[התנא הראשון סבור]:</small> אם עבר ו<strong>נשא ונתן</strong> — <strong>מותר, ורבנן בתראי סברי</strong> <small>[וחכמים אחרונים סבורים]:</small> שאם <strong>נשא ונתן</strong> — <strong>אסור.</strong>
 <strong>ואיבעית אימא</strong> <small>[ואם תרצה אמור]:</small> לגבי מה שאמר <strong>שמואל איכא בינייהו</strong> <small>[יש</small> הבדל <small>ביניהם],</small> ש<strong>אמר שמואל: בגולה</strong> הקלו, ו<strong>אין אסור אלא יום אידם</strong> בלבד<strong>, תנא קמא אית ליה</strong> <small>[התנא הראשון יש לו,</small> מקבל<small>]</small> את דברי <strong>שמואל, רבנן בתראי לית להו</strong> <small>[חכמים אחרונים אין להם,</small> אינם מקבלים<small>]</small> את דברי
 <strong>שמואל. איבעית אימא</strong> <small>[אם תרצה אמור]:</small> דבריו של <strong>נחום המדי איכא בינייהו</strong> <small>[יש</small> הבדל <small>ביניהם],</small> <strong>דתניא</strong> <small>[ששנויה</small> ברייתא<small>],</small> <strong>נחום המדי אומר: אינו אסור אלא יום אחד לפני אידיהן, תנא קמא לית ליה</strong> <small>[התנא הראשון אין לו,</small> אינו מקבל<small>]</small> את דברי <strong>נחום המדי, ורבנן בתראי אית להו</strong> <small>[וחכמים אחרונים יש להם,</small> מקבלים<small>]</small> את דברי <strong>נחום המדי,</strong> שהרי לא הוזכר בדבריהם מספר הימים האסורים.
 <strong>גופא</strong> <small>[לגופו]</small> של מאמר זה שהזכרנו, מביאים את הדברים במלואם. <strong>נחום המדי אומר: אינו אסור אלא יום אחד לפני אידיהן. אמרו לו: נשתקע הדבר ולא נאמר,</strong> כלומר דבר זה אינו הלכה כלל, ומוטב שלא ייאמר. ושואלים: <strong>והאיכא רבנן בתראי דקיימי כוותיה</strong> <small>[והרי יש חכמים אחרונים</small> במשנתנו <small>שעומדים</small> שסבורים <small>כמותו]!</small> ודוחים: <strong>מאן</strong> <small>[מי</small> הם<small>]</small> <strong>חכמים</strong> אלה? <strong>נחום המדי הוא,</strong> והוזכרו דבריו בלשון חכמים.
 <big>ג</big> ומביאים דברים נוספים שאמר נחום המדי. <strong>תניא אידך</strong> <small>[שנויה</small> ברייתא <small>אחרת],</small> <strong>נחום המדי אומר:</strong> למרות שאין מוכרים לגוים בהמה גסה, <strong>מוכרין להן סוס זכר וזקן במלחמה</strong> לפי שאינם מועילים כלל ללחימה. <strong>אמרו לו: נשתקע הדבר ולא נאמר.</strong>
 ושואלים: <strong>והאיכא</strong> <small>[והרי יש]</small> <strong>בן בתירא דקאי כוותיה</strong> <small>[שעומד</small> שסבור <small>כמותו],</small> <strong>דתנן</strong> <small>[ששנינו</small> במשנה<small>]:</small> <strong>בן בתירא מתיר בסוס</strong> למוכרו לגוים! ומשיבים: <strong>בן בתירא לא מפליג</strong> <small>[מחלק]</small> <strong>בין זכרים לנקבות, איהו מדקא מפליג</strong> <small>[הוא,</small> נחום המדי, <small>כיון שהוא מחלק]</small> <strong>בין זכרים לנקבות</strong> אם כן, משמע <strong>כרבנן סבירא ליה</strong> <small>[</small>ש<small>כ</small>דעת <small>חכמים הוא סבור],</small> שבדרך כלל אסור למכור סוס לגוים, והוא מתיר רק במקרה מיוחד זה. <strong>ולרבנן</strong> <small>[ול</small>דעת <small>חכמים]</small> אמרו לו האוסרים כי <strong>נשתקע הדבר ולא נאמר.</strong>
 ועוד מחלוקת שצורתה דומה, <strong>תניא</strong> <small>[שנויה</small> ברייתא<small>],</small> <strong>נחום המדי אומר:</strong> צמח <strong>השבת מתעשר,</strong> כלומר, חייב בהפרשת תרומות ומעשרות, בין כאשר משתמשים בו בצורת <strong>זרע, ו</strong>בין בצורת <strong>ירק, ו</strong>בין בצורת <strong>זירין</strong> (גבעולים). <strong>אמרו לו: נשתקע הדבר ולא נאמר.</strong> ושואלים: <strong>והאיכא</strong> <small>[והרי יש]</small> <strong>ר' אליעזר דקאי כוותיה</strong> <small>[שעומד,</small> סבור, <small>כמותו],</small> <strong>דתנן</strong> <small>[ששנינו</small> במשנה<small>],</small> <strong>ר' אליעזר אומר: השבת מתעשרת זרע וירק וזירין!</strong> ומשיבים: <strong>התם בדגנוניתא</strong> <small>[שם</small> מדובר בשבת <small>של גינה],</small> שכיון שהוא מין תרבותי ומשובח, הריהו נאכל בכל שלושת האופנים, אבל שבת בר אינו מתעשר אלא זרע וירק, אבל לא זירים.
 <big>ד</big> בעקבות דברים אלה שבין נחום המדי וחכמים, <strong>אמר ליה</strong> <small>[לו]</small> <strong>רב אחא בר מניומי לאביי: גברא רבה</strong> <strong>אתא מאתרין</strong> <small>[אדם גדול בא ממקומנו,</small> ממדי<small>],</small> נחום המדי, <strong>כל מילתא</strong> <small>[דבר]</small> ש<strong>אמר, אמרי ליה</strong> <small>[אומרים לו]</small> חכמים: <strong>נשתקע הדבר ולא נאמר,</strong> וכי באים לבטל דווקא את דברי חכמי מדי? <strong>אומר</strong> לו אביי: <strong>איכא חדא דעבדינן כוותיה</strong> <small>[יש</small> דבר <small>אחד שאנו עושים כמותו],</small> <strong>דתניא</strong> <small>[ששנויה</small> ברייתא<small>],</small> <strong>נחום המדי אמר: שואל</strong> (מבקש) <strong>אדם</strong> בתפילת "שמונה עשרה" על <strong>צרכיו</strong> דברים הנצרכים לו שאינם נכללים בבקשות הקבועות שבסדר התפילה, <strong>ב</strong>ברכת <strong>"שומע תפלה".</strong>
 <strong>אמר</strong> לו רב אחא בר מניומי: <strong>בר מינה דההיא</strong> <small>[חוץ ממנה, מאותה</small> הלכה<small>],</small> שמכאן אין ראיה שקיבלו את דברי נחום המדי, <strong>דתליא</strong> <small>[ש</small>כן <small>תלויה]</small> הלכה זו <strong>ב</strong>מחלוקתם של <strong>אשלי רברבי</strong> <small>[אילנות גדולים]</small> (כינוי לאנשים גדולים) שעל פיהם אמרו את הדבר,
 <strong>דתניא</strong> <small>[ששנויה</small> ברייתא<small>],</small> <strong>ר' אליעזר אומר: שואל אדם צרכיו ואחר כך יתפלל</strong> תפילת שמונה עשרה, שיש בה דברי שבח ותהילה, <strong>שנאמר: "תפלה לעני כי יעטף ולפני ה' ישפך שיחו" וגו'</strong> (תהלים קב, א), הרי שקודם הוא מבקש בצערו ועוניו ("יעטוף"), ואחר כך הוא שופך שיחה, ו<strong>אין שיחה אלא תפלה, שנאמר: "ויצא יצחק לשוח בשדה"</strong> (בראשית כד, סג).
 <strong>ר' יהושע אומר: יתפלל</strong> תחילה, <strong>ואחר כך ישאל צרכיו, שנאמר: "אשפך לפניו שיחי צרתי לפניו אגיד"</strong> (תהלים קמב, ג), קודם שיחה ואחר כך הזכרת הצרה.
  ושואלים:  <strong>ור' אליעזר נמי</strong> <small>[גם כן],</small> <strong>הכתיב</strong> <small>[הרי נאמר]</small> תחילה: <strong>"אשפך לפניו שיחי"!</strong> ומשיבים: <strong>הכי קאמר</strong> <small>[כך אומר]</small> הפסוק לשיטתו: <strong>אשפוך לפניו שיחי</strong> — <strong>בזמן שצרתי לפניו אגיד</strong> קודם לכן. ושואלים מצד אחר: <strong>ור' יהושע נמי</strong> <small>[גם כן],</small> <strong>הכתיב</strong> <small>[הרי נאמר]:</small> <strong>"תפלה לעני כי יעטף"</strong> ורק אחר כך ישפוך שיחו! ומשיבים: <strong>הכי קאמר</strong> <small>[כך אומר]</small> הכתוב לשיטתו: <strong>אימתי תפלה לעני</strong> כי יעטוף? <strong>בזמן שלפני ה' ישפוך שיחו,</strong> שאחר כך מבקש צרכיו.
  לגופו של דבר שואלים: <strong>מכדי קראי לא כמר דייקי ולא כמר דייקי</strong> <small>[הואיל והכתובים</small> עצמם <small>לא כחכם זה מדוייקים ולא כחכם זה מדוייקים],</small> שמפסוק אחד בתהלים עולה סדר אחד ומהפסוק האחר עולה ההיפך, ואם כן, <strong>במאי קמיפלגי</strong> <small>[במה,</small> באיזה עקרון <small>הם חלוקים]?</small> שהרי נראה שלא על סמך פסוקים אלה הם מתווכחים, אלא מטעם אחר.
  ומשיבים:  <strong>כדדריש</strong> <small>[כמו</small> מה <small>שדרש]</small> <strong>ר' שמלאי, [דדריש</strong> <small>[שדרש]</small> <strong>ר' שמלאי]: לעולם יסדר אדם שבחו של מקום ואחר כך יתפלל</strong> ויבקש<strong>,</strong> <strong>מנלן</strong> <small>[מנין לנו]</small> דבר זה? <strong>ממשה רבינו, דכתיב</strong> <small>[שנאמר]:</small> <strong>"ה' אלהים אתה החלות להראות את עבדך</strong> את גדלך ואת ידך החזקה אשר מי אל בשמים ובארץ אשר יעשה כמעשיך וכגבורותיך" (דברים ג, כד), והרי אלו דברי שבחו של מקום. <strong>וכתיב בתריה</strong> <small>[ונאמר</small> בפסוק ש<small>אחריו]</small> דברים של תחינה ובקשה: <strong>"אעברה נא ואראה את הארץ הטובה".</strong> 
## דף ח.
 <strong>ר' יהושע סבר</strong> <small>[סבור]:</small> <strong>ילפינן</strong> <small>[למדים אנו]</small> <strong>ממשה,</strong> וכמוהו אנו עושים: תחילה אומרים תפילה שיש בה שבחיו של מקום, ואחר כך בקשה, <strong>ור' אליעזר סבר</strong> <small>[סבור]:</small> <strong>לא ילפינן</strong> <small>[אין אנו למדים]</small> <strong>ממשה,</strong> שננהג אף אנו כמותו. ומדוע? <strong>שאני</strong> <small>[שונה]</small> <strong>משה דרב גובריה</strong> <small>[שגדול כוחו]</small> וגדולים מעשיו, והוא יכול היה לשבח תחילה כראוי. <strong>וחכמים אומרים: לא כדברי זה ולא כדברי זה,</strong> לא יבקש אדם צרכיו לא קודם התפילה ולא אחריה, <strong>אלא שואל אדם צרכיו ב"שומע תפלה",</strong> וכדבריהם אמר גם נחום המדי.
  ובפסק ההלכה בעניין זה, <strong>אמר רב יהודה אמר שמואל, הלכה: שואל אדם צרכיו ב"שומע תפלה". אמר רב יהודה בריה</strong> <small>[בנו]</small> של <strong>רב שמואל בר שילת משמיה</strong> <small>[משמו]</small> של <strong>רב: אף על פי שאמרו</strong> ש<strong>שואל אדם צרכיו ב"שומע תפלה", אבל</strong> (באמת) <strong>אם בא לומר</strong> <strong>בסוף כל ברכה וברכה מעין</strong> עניינה של <strong>כל ברכה וברכה</strong> — <strong>אומר.</strong> כלומר, בכל ברכה יכול להוסיף ולבקש על ענייניו הפרטיים מעין אותה ברכה.
  וכעין זה <strong>אמר ר' חייא בר אשי אמר רב: אף על פי שאמרו</strong> ש<strong>שואל אדם צרכיו ב"שומע תפלה", אם יש לו חולה בתוך ביתו</strong> — <strong>אומר בברכת חולים</strong> בקשה מיוחדת לחולה זה, <strong>ואם צריך לפרנסה</strong> — <strong>אומר</strong> ומבקש על כך <strong>בברכת השנים.</strong>
 ובצד אחר — <strong>אמר ר' יהושע בן לוי, אף על פי שאמרו: שואל אדם צרכיו ב"שומע תפלה", אבל אם בא לומר</strong> דברי תפילה ותחנונים <strong>אחר תפלתו, אפילו</strong> מאריך <strong>כסדר</strong> וידוי של <strong>יום הכפורים</strong> — <strong>אומר,</strong> ואין רע בדבר.
 <big>א משנה</big> <strong>ואלו אידיהן של גוים: קלנדא, וסטרנורא, וקרטיסים, ויום גנוסיא</strong> (יום חגיגה) <strong>של מלכיהם, ויום הלידה ויום המיתה</strong> של מלכיהם, אלו <strong>דברי ר' מאיר. וחכמים אומרים: כל מיתה שיש בה שריפה</strong> פומבית — <strong>יש בה</strong> חג ל<strong>עבודה זרה, ושאין בה שריפה</strong> — <strong>אין בה</strong> חג ל<strong>עבודה זרה. אבל יום תגלחת זקנו ו</strong>יום תגלחת <strong>בלוריתו, ויום שעלה בו מן הים, ויום שיצא מבית האסורין, וגוי שעשה משתה לבנו</strong> וחוגג באותו יום — בכל אלה <strong>אינו אסור</strong> במשא ומתן וכיוצא בזה <strong>אלא אותו היום ואותו האיש בלבד</strong> ולא אנשים אחרים.
 <big>ב גמרא</big> <strong>אמר רב חנן בר רבא: קלנדא</strong> — זמנה <strong>שמונה ימים אחר תקופה</strong> של טבת — כלומר, אחרי היום הקצר ביותר בשנה, <strong>סטרנורא</strong> — <strong>שמונה ימים לפני תקופה, וסימנך,</strong> לבל תטעה ביניהם: <strong>"אחור וקדם צרתני" וגו'</strong> (תהלים קלט, ה), שהחג המאוחר יותר ("אחור") הוא הנזכר ראשון במשנה, והמוקדם יותר נזכר אחר כך.
  ובענין ימי איד אלה <strong>תנו רבנן</strong> <small>[שנו חכמים]:</small> <strong>לפי שראה אדם הראשון</strong> את ה<strong>יום ש</strong>הוא <strong>מתמעט והולך,</strong> שהימים מתקצרים (מתקופת שוויון היום והלילה עד היום הקצר), ולא ידע עדיין את מנהגו של עולם, <strong>אמר: אוי לי, שמא בשביל שסרחתי</strong> (חטאתי) <strong>עולם חשוך בעדי</strong> (מחשיך עלי) <strong>ו</strong>בסופו של דבר הריהו <strong>חוזר לתוהו ובוהו, וזו היא</strong> אותה <strong>מיתה שנקנסה עלי מן השמים</strong> ("ואל עפר תשוב", בראשית ג,יט), <strong>עמד וישב שמונה ימים בתענית [ובתפלה].</strong>
 <strong>כיון שראה</strong> שהגיעה <strong>תקופת טבת, וראה יום שמאריך והולך</strong> מאותו זמן והלאה, <strong>אמר:</strong> אם כן, מה שנתמעט היום <strong>מנהגו של עולם הוא, 
   
 הלך ועשה שמונה ימים טובים. לשנה האחרת</strong> (הבאה) <strong>עשאן לאלו ולאלו</strong> כלומר, לשמונה הימים שלפני התקופה שהתענה בהם, וגם לאלה שחגג בהם, <strong>ימים טובים. הוא</strong> אדם הראשון <strong>קבעם</strong> את החגיגות הללו <strong>לשם שמים, והם</strong> הגוים <strong>קבעום לשם עבודה זרה.</strong>
 ומבררים: <strong>בשלמא למאן דאמר</strong> <small>[נניח ל</small>דעת <small>מי שאומר]:</small> <strong>בתשרי נברא העולם,</strong> אם כן, לפי זה <strong>יומי זוטי חזא</strong> <small>[ימים קטנים ראה],</small> שראה רק כיצד הימים מתקטנים והולכים מתשרי ואילך, <strong>יומי אריכי אכתי לא חזא</strong> <small>[ימים ארוכים עדיין לא ראה],</small> ולכן סבור היה שעונש משמים הוא. <strong>אלא למאן דאמר</strong> <small>[ל</small>דעת <small>מי שאומר]:</small> <strong>בניסן נברא העולם, הא חזא ליה יומי זוטי ויומי אריכי</strong> <small>[הרי ראה</small> כבר <small>ימים קצרים וימים ארוכים],</small> שהרי בתקופת ניסן הימים קצרים והם הולכים ומתארכים! ומשיבים: מכל מקום, <strong>[דהוי] זוטי כולי האי לא חזא</strong> <small>[</small>ימים <small>שיהיו קטנים עד כדי כך,</small> כמו לפני תקופת טבת, <small>לא ראה].</small>
 ועוד בענין זה <strong>תנו רבנן</strong> <small>[שנו חכמים]:</small> <strong>יום שנברא בו אדם הראשון, כיון ששקעה עליו חמה, אמר: אוי לי, שבשביל שסרחתי</strong> (שחטאתי) <strong>עולם חשוך בעדי ויחזור עולם לתוהו ובוהו, וזו היא מיתה שנקנסה עלי מן השמים, היה יושב [בתענית] ובוכה כל הלילה, וחוה בוכה כנגדו. כיון שעלה עמוד השחר, אמר:</strong> <strong>מנהגו של עולם הוא,</strong> שהחמה שוקעת ובא הלילה, <strong>עמד והקריב שור שקרניו קודמין</strong> בבריאתם <strong>לפרסותיו,</strong> <strong>שנאמר: "ותיטב לה' משור פר מקרן מפריס"</strong> (תהלים סט, לב), שהוא השור היחיד שקודם הקרין קרניים ואחר כך הפריס פרסה.
 <strong>ואמר רב יהודה אמר שמואל: שור שהקריב אדם הראשון</strong> — <strong>קרן אחת</strong> בלבד <strong>היתה [לו] במצחו, שנאמר: "ותיטב לה' משור פר מקרן מפריס".</strong> ושואלים: <strong>"מקרין"</strong> הלוא <strong>תרתי</strong> <small>[שתים,</small> שתי קרניים<small>]</small> <strong>משמע! אמר רב נחמן בר יצחק: "מקרן" כתיב</strong> <small>[נאמר],</small> והוא רומז לכך שהיתה לו רק קרן אחת.
 <big>ג</big> <strong>אמר רב מתנה: רומי שעשתה קלנדא</strong> בתאריך מסויים, <strong>וכל העיירות הסמוכות לה משתעבדות לה</strong> והן עצמן אינן חוגגות יום זה, האם <strong>אותן עיירות אסורות או מותרות</strong> לשאת ולתת עם הגוים שבתוכן? <strong>ר' יהושע בן לוי אמר: קלנדא אסורה לכל היא,</strong> ואף למשועבדים לרומי. <strong>ר' יוחנן אמר: אין אסורה אלא לעובדיה בלבד,</strong> ואלה שאינם מחזיקים בה — אין זה בשבילם יום של עבודה זרה, ומותר.
 <strong>תנא כוותיה</strong> <small>[שנה</small> החכם בברייתא <small>כשיטתו]</small> של <strong>ר' יוחנן: אף על פי שאמרו</strong> ש<strong>רומי עשתה קלנדא, וכל עיירות הסמוכות לה משתעבדות לה,</strong> מכל מקום <strong>היא עצמה</strong> (קלנדא) <strong>אינה אסורה</strong> במשא ומתן <strong>אלא לעובדיה בלבד.</strong>
 וממשיכה הברייתא: חגי הגוים שנקראים <strong>סטרנליא וקרטסים, ו</strong>כן <strong>יום גנוסיא של מלכיהם, ויום שהומלך בו מלך</strong> — <strong>לפניו אסור, אחריו מותר. וגוי שעשה (בו) משתה לבנו</strong> — <strong>אין אסור אלא אותו היום</strong> ולא לפניו ולא לאחריו, <strong>ואותו האיש</strong> שעשה משתה.
 <strong>אמר רב אשי: אף אנן נמי תנינא</strong> <small>[אנו גם כן שנינו</small> דבר זה<small>],</small> שאמר ר' יוחנן שאין קלנדא אסורה אלא לעובדיה, <strong>דקתני</strong> <small>[ששנה</small> במשנה<small>]:</small> <strong>יום תגלחת זקנו ובלוריתו, ויום שעלה בו מן הים, ויום שיצא בו מבית האסורין</strong> — <strong>אין אסור אלא אותו היום בלבד ואותו האיש.</strong>
 ויש לשאול: <strong>בשלמא</strong> <small>[נניח]</small> מה ששנינו <strong>"אותו היום"</strong> — הרי זה בא <strong>לאפוקי</strong> <small>[להוציא]</small> את הימים ש<strong>לפניו ולאחריו,</strong> שבזה לא אסרו, <strong>אלא "אותו האיש" לאפוקי מאי</strong> <small>[להוציא</small> את <small>מה]?</small> והרי ברור הדבר שחגיגתו של אדם פרטי אחד אינה אוסרת אנשים אחרים! <strong>לאו לאפוקי</strong> <small>[האם לא להוציא]</small> את <strong>משעבדיו,</strong> אלה המשועבדים לו? אם כן, <strong>שמע מינה</strong> <small>[למד מכאן]</small> מלשון המשנה שאותו האיש בלבד אסור, אבל אלה המשועבדים לו אינם בכלל זה.
 <strong>תניא</strong> <small>[שנויה</small> ברייתא<small>],</small> <strong>ר' ישמעאל אומר: ישראל שבחוצה לארץ עובדי עבודה זרה בטהרה הן, כיצד?</strong> <strong>גוי שעשה משתה ל</strong>נישואי <strong>בנו וזימן כל היהודים שבעירו</strong> למשתה זה, <strong>אף על פי ש</strong>הם באותה שעה <strong>אוכלין משלהן ושותין משלהן</strong> מאכלים כשרים, <strong>ושמש שלהן עומד לפניהם,</strong> בכל זאת <strong>מעלה עליהם הכתוב כאילו אכלו מזבחי מתים</strong> כלומר, זבחי עבודה זרה, <strong>שנאמר:</strong> "וזבחו לאלהיהם <strong>וקרא לך ואכלת מזבחו"</strong> (שמות לד, טו), שהרי בסעודה זו הוא זובח לשם עבודה זרה שלו, ונחשב כאילו אכלו מזבחיו אלה.
  ושואלים:  <strong>ואימא</strong> <small>[ואמור]</small> שכוונת הכתוב היא <strong>עד דאכיל</strong> <small>[שיאכל]</small> ממש מזבחו! <strong>אמר רבא: אם כן,</strong> אם זו היתה המשמעות, <strong>נימא קרא</strong> <small>[שיאמר המקרא]</small> <strong>"ואכלת מזבחו"</strong> בלבד, <strong>מאי</strong> <small>[מה]</small> פירוש התוספת בכתוב <strong>"וקרא לך"?</strong> לומר ש<strong>משעת קריאה</strong> אסור. <strong>הלכך</strong> <small>[על כן],</small>
## דף ח:
 <strong>כל תלתין יומין</strong> <small>[שלושים יום]</small> לאחר אותו משתה נישואין שעשה הגוי לבנו, <strong>בין אמר ליה</strong> <small>[לו]</small> הנכרי לישראל ש<strong>מחמת הלולא</strong> (שמחת הנישואין) הוא עושה סעודה זו, <strong>ובין לא אמר ליה</strong> <small>[לו]</small> ש<strong>מחמת הלולא</strong> — בכל מקרה <strong>אסור,</strong> שמן הסתם באותם שלושים ימים משום ההילולא הוא עושה את החגיגה. <strong>מכאן ואילך, אי</strong> <small>[אם]</small> <strong>אמר ליה</strong> <small>[לו]</small> ש<strong>מחמת הלולא</strong> הוא עושה — <strong>אסור</strong> הוא<strong>,</strong> <strong>ואי</strong> <small>[ואם]</small> <strong>לא אמר ליה</strong> <small>[לו],</small> ש<strong>מחמת הלולא</strong> הוא עושה — <strong>שרי</strong> <small>[מותר].</small>
 ושואלים: <strong>וכי</strong> <small>[וכאשר]</small> <strong>אמר ליה</strong> <small>[לו]</small> שהוא עושה את הסעודה <strong>מחמת הלולא, עד אימת</strong> <small>[אימתי]</small> נחשב הדבר כנספח וקשור לעבודה זרה? <strong>אמר רב פפא: עד תריסר ירחי שתא</strong> <small>[שנים עשר חודשי שנה].</small> ושואלים עוד: <strong>ומעיקרא מאימת</strong> <small>[ומתחילה,</small> מלפני יום השמחה שלו, <small>מאימתי]</small> <strong>אסור? אמר רב פפא משמיה</strong> <small>[משמו]</small> של <strong>רבא: מכי רמו שערי באסינתי</strong> <small>[מכאשר</small> <small>מטילים</small> את <small>השעורים במכתשת]</small> כדי לעשות מהם שיכר, שעושים זאת זמן מסויים לפני השמחה.
  ושואלים:  <strong>ולבתר תריסר ירחי שתא שרי</strong> <small>[ולאחר שנים עשר חודשי שנה</small> מנישואי בנו <small>מותר]</small> בכל אופן? <strong>והא</strong> <small>[והרי]</small> <strong>רב יצחק בריה</strong> <small>[בנו]</small> של <strong>רב משרשיא איקלע לבי ההוא גוי לבתר תריסר ירחי שתא</strong> <small>[הזדמן לבית גוי אחד לאחר שנים עשר חודשי שנה]</small> מנישואי בנו, <strong>ושמעיה דאודי</strong> <small>[ושמע אותו ש</small>הוא <small>מודה]</small> לעבודה זרה בגלל השמחה שהיתה לו, <strong>ופירש</strong> (ופרש) מהסעודה הזו <strong>ולא אכל</strong> ממנה! ומשיבים: מכאן אין ראיה, כי להלכה מותר הדבר, אלא <strong>שאני</strong> <small>[שונה]</small> <strong>רב יצחק בריה</strong> <small>[בנו]</small> של <strong>רב משרשיא,</strong> ש<strong>אדם חשוב הוא,</strong> ושמח בו הגוי.
 <big>א</big> שנינו במשנה: <strong>וקרטסים וכו'.</strong> ושואלים: <strong>מאי</strong> <small>[מה]</small> עניינו של <strong>קרטסים? אמר רב יהודה אמר שמואל:</strong> זהו <strong>יום שתפסה בו רומי מלכות,</strong> ומשום כך עושים הם אותו יום שמחה לדורות. ומקשים, <strong>והתניא</strong> <small>[והרי שנויה</small> ברייתא<small>]:</small> <strong>קרטסים ויום שתפסה בו רומי מלכות,</strong> משמע שהם שני חגים נבדלים! <strong>אמר רב יוסף: שתי תפיסות תפסה רומי</strong> את המלכות, <strong>אחת בימי קלפטרא מלכתא</strong> <small>[קליאופטרה המלכה]</small> שכבשו בה את מצרים, <strong>ואחת שתפסה בימי יונים</strong> שנים רבות קודם לכן.
  ומפרטים:  <strong>דכי אתא</strong> <small>[כאשר בא]</small> <strong>רב דימי</strong> מארץ ישראל <strong>אמר: תלתין ותרין קרבי עבדו רומאי בהדי יונאי</strong> <small>[שלושים ושנים קרבות עשו הרומאים עם היוונים]</small> <strong>ולא יכלו להו</strong> <small>[להם]</small> לנצחם, <strong>עד דשתפינהו לישראל בהדייהו</strong> <small>[ששיתפו</small> הרומאים <small>את ישראל עימם]</small> ואז ניצחו אותם, <strong>והכי אתנו בהדייהו</strong> <small>[וכך התנו</small> הרומאים <small>איתם,</small> עם הישראלים<small>]:</small> <strong>אי מינן מלכי, מנייכו הפרכי</strong> <small>[אם מאתנו</small> יהיו <small>המלכים, מאיתכם</small> יהיו <small>המושלים],</small> <strong>אי מנייכו מלכי, מינן הפרכי</strong> <small>[אם מאיתכם</small> יהיו <small>המלכים, מאיתנו</small> יהיו <small>המושלים].</small>
 <strong>ושלחו להו רומאי ליונאי</strong> <small>[להם הרומאים ליוונים]:</small> <strong>עד האידנא עבידנא בקרבא</strong> <small>[עכשיו עשינו</small> הכרעה בשלטון ובעולם <small>על ידי קרבות],</small> <strong>השתא נעביד בדינא</strong> <small>[עכשיו נעשה בדין],</small> ומה הדין? אם יש <strong>מרגלית ואבן טובה, איזו מהן יעשה בסיס לחבירו? שלחו להו</strong> <small>[להם]</small> בתשובה: <strong>מרגלית</strong> תיעשה בסיס <strong>לאבן טובה,</strong> שהיא יקרה ממנה.
  חזרו ושאלו: אם היתה <strong>אבן טובה</strong> רגילה <strong>ואינך</strong> (שהוא אבן יקרה ביותר), <strong>איזו מהן יעשה בסיס לחבירו?</strong> אמרו להם היוונים: <strong>אבן טובה לאינך.</strong> ושוב שאלו הרומאים: אם היו <strong>אינך וספר תורה, איזו מהן יעשה בסיס לחבירו?</strong> והשיבו: <strong>אינך לספר תורה.</strong>
 <strong>שלחו להו</strong> <small>[להם]</small> הרומאים: <strong>[אם כן,]</strong> הרי <strong>אנן</strong> <small>[אנו]</small> <strong>ספר תורה גבן</strong> <small>[אצלנו]</small> <strong>וישראל בהדן</strong> <small>[איתנו],</small> ולכן ראויים אתם להיכנע תחתינו, משום שאנו גם יותר חשובים מכם (אבן טובה), ועמנו ישראל ("אינך") שעמם ספר התורה. <strong>כפו להו</strong> <small>[אותם]</small> הרומאים ולקחו מהם את השלטון בעולם. <strong>עשרין ושית שנין קמו להו בהימנותייהו בהדי</strong> <small>[עשרים ושש שנים עמדו להם</small> הרומאים <small>בנאמנותם עם]</small> <strong>ישראל</strong> וקיימו את ההסכם ביניהם, <strong>מכאן ואילך אישתעבדו בהו</strong> <small>[השתעבדו בהם]</small> הרומאים בישראל.
  ומסבירים:  <strong>מעיקרא מאי דרוש</strong> <small>[מתחילה מה דרשו]</small> בכתובים, <strong>ולבסוף מאי דרוש</strong> <small>[מה דרשו]?</small> <strong>מעיקרא דרוש</strong> <small>[מתחילה דרשו]</small> את הפסוק שאמר עשו ליעקב בעת שנפגשו: <strong>"נסעה ונלכה ואלכה לנגדך"</strong> (בראשית לג, יב), שעשו משווה עצמו ליעקב, <strong>ולבסוף דרוש</strong> <small>[ודרשו]</small> את הנאמר בדברי יעקב לעשו: <strong>"יעבר נא אדני לפני עבדו"</strong> (בראשית לג, יד)
 שמשמע שיעקב, ישראל, משועבד לעשו ההולך לפניו. ושואלים: <strong>עשרין ושית שנין דקמו בהימנותייהו בהדי ישראל מנא לן</strong> <small>[עשרים ושש שנה שעמדו בנאמנותם עם ישראל מנין לנו]?</small> ומביאים ראיה לדבר, ש<strong>אמר רב כהנא: כשחלה ר' ישמעאל בר יוסי, שלחו ליה</strong> <small>[לו]</small> חכמים: <strong>רבי, אמור לנו שנים ושלשה דברים שאמרת לנו</strong> במסורת <strong>משום אביך,</strong> ר' יוסי בן חלפתא, ואין אנו זוכרים אותם בדיוק.
 <strong>אמר להו</strong> <small>[להם]:</small> <strong>מאה ושמנים שנה קודם שנחרב הבית</strong> השני — <strong>פשטה מלכות הרשעה</strong> (מלכות רומי) <strong>על ישראל</strong> ומשלה בהם, <strong>שמונים שנה עד</strong> ש<strong>לא חרב הבית</strong> — <strong>גזרו</strong> חכמים <strong>טומאה על ארץ העמים ועל כלי זכוכית, ארבעים שנה עד</strong> ש<strong>לא חרב הבית</strong> — <strong>גלתה סנהדרין</strong> ממקומה בלשכת הגזית, <strong>וישבה לה בחנות</strong> (מקום שהיה סמוך להר הבית).
 ושואלים: <strong>למאי הלכתא</strong> <small>[לאיזו הלכה]</small> מה משנה הדבר היכן ישבה הסנהדרין? <strong>אמר ר' יצחק בר אבדימי: לומר, שלא דנו דיני קנסות.</strong> ותוהים: <strong>דיני קנסות סלקא דעתך</strong> <small>[עולה על דעתך]</small> לומר שלא דנו מאותו זמן? <strong>והאמר</strong> <small>[והרי אמר]</small> <strong>רב יהודה אמר רב: ברם</strong> (אולם) <strong>זכור אותו האיש לטוב ור' יהודה בן בבא שמו, שאלמלא הוא נשתכחו דיני קנסות מישראל.</strong> ותוהים על הלשון: <strong>"נשתכחו"</strong> — <strong>לגרסינהו</strong> <small>[שילמדו אותם]</small> ולא ישתכחו!
 <strong>אלא</strong> הכוונה היא ש<strong>בטלו דיני קנסות מישראל,</strong> שלא היו דיינים סמוכים שיוכלו לדון בהם, כיצד? <strong>שגזרה מלכות הרשעה,</strong> רומי, <strong>שמד על ישראל: כל</strong> חכם <strong>הסומך</strong> חכמים לדון <strong>יהרג, וכל הנסמך יהרג, ועיר שסומכין בה</strong> חכם <strong>תחרב, ו</strong>אם לא היה זה בתוך העיר, <strong>תחום</strong> (תחום העיר) <strong>שסומכין בו</strong> כולו <strong>יעקר.</strong>
 <strong>מה עשה ר' יהודה בן בבא? הלך וישב בין שני הרים גדולים ו</strong>הרים אלה היו <strong>בין שתי עיירות גדולות, בין שני תחומי שבת, בין אושא לשפרעם,</strong> כדי שמה שעושה לא יגרום נזק למקום שהוא נמצא בו, כיון שאינו נמצא בשום תחום מסויים, <strong>וסמך שם חמשה זקנים,</strong> והם: <strong>ר' מאיר ור' יהודה ור' יוסי ור' שמעון ור' אלעזר בן שמוע, ורב אויא מוסיף: אף</strong> את <strong>ר' נחמיה</strong> סמך.
 <strong>כיון שהכירו בהם אויבים</strong> והתקרבו למקום, <strong>אמר להם</strong> ר' יהודה בן בבא: <strong>בני, רוצו</strong> וברחו מכאן והצילו את עצמכם, שהרי כל הנסמך נהרג בגזירתם. <strong>אמרו לו: רבי, ואתה מה תהא עליך? אמר להם:</strong> אני איני יכול לרוץ ו<strong>הריני מוטל לפניהם כאבן שאין לה הופכין</strong> (שאי אפשר להזיז אותה ממקומה). <strong>אמרו</strong> חכמים: <strong>לא זזו</strong> הרומאים <strong>משם עד שנעצו לגופו שלש מאות לולניאות</strong> (חניתות) <strong>של ברזל ועשאוהו לגופו ככברה</strong> כנפה זו שמלאה חורים. על כל פנים מכאן עולה שהיו דיינים סמוכים, והללו דנו בדיני קנסות שנים רבות אחרי חורבן הבית!
  אלא <strong>אמר רב נחמן בר יצחק: לא תימא</strong> <small>[תאמר]</small> שלא דנו עוד <strong>דיני קנסות</strong> משגלתה סנהדרין מלשכת הגזית, <strong>אלא שלא דנו דיני נפשות</strong> עוד, כי כשאין סנהדרין במקומה אין בכוח בית דין לדון דיני נפשות.
  ומסבירים:  <strong>מאי טעמא</strong> <small>[מה הטעם]</small> שעשו כך, שיצאו חברי הסנהדרין ממקומם וגרמו בכך לביטול דיני נפשות? <strong>כיון דחזו דנפישי להו</strong> <small>[שראו שמתרבים להם]</small> <strong>רוצחין ולא יכלי למידן</strong> <small>[ואין הם יכולים לדון</small> אותם למיתה<small>],</small> <strong>אמרו: מוטב נגלי</strong> <small>[שנגלה]</small> <strong>ממקום למקום כי היכי דלא ליחייבו</strong> <small>[כדי שלא יתחייבו</small> מיתה<small>]</small> ואנו לא נוכל לקיים בהם את המוטל עלינו. ומנין שהגלות מועילה לעניין זה?
 <strong>דכתיב</strong> <small>[שנאמר]:</small> <strong>"ועשית על פי הדבר אשר יגידו לך מן המקום ההוא"</strong> (דברים יז, י), <strong>מלמד שהמקום גורם,</strong> ואם אין הסנהדרין במקום הראוי, שהוא לשכת הגזית שבהר הבית, שוב אינם יכולים לדון דיני נפשות.
  כל דיון זה הובא בדרך אגב, ומעתה חוזרים לעיקר הדיון, שר' ישמעאל מסר בשם אביו ר' יוסי, ש<strong>מאה ושמנים</strong> שנה לפני החורבן פשטה מלכות רומי על ישראל. ושואלים: מאה ושמונים <strong>ותו לא</strong> <small>[ולא יותר]?</small> <strong>והתני</strong> <small>[והרי שנה]</small> <strong>ר' יוסי ברבי</strong> (הגדול) כלומר, ר' יוסי בן חלפתא עצמו:
## דף ט.
 <strong>מלכות פרס</strong> היתה מושלת בעולם <strong>בפני</strong> (בזמן שהיה) <strong>הבית</strong> (בית המקדש) בנוי כבר <strong>שלשים וארבע שנה, מלכות יון</strong> משלה <strong>בפני הבית מאה ושמונים שנה, מלכות חשמונאי</strong> משלה <strong>בפני הבית מאה ושלש</strong> שנה, <strong>מלכות בית הורדוס</strong> גם כן <strong>מאה ושלש</strong> שנה, <strong>מכאן ואילך</strong> אחר זמן זה <strong>צא וחשוב</strong> את חשבונות הזמנים שלך לפי <strong>כמה שנים</strong> הן <strong>אחר חורבן הבית.</strong>
 על כל פנים, <strong>אלמא מאתן ושית הוו</strong> <small>[מכאן שמאתיים ושש</small> שנים <small>היו]</small> מאז שבטל שלטון היוונים, ואז היתה תחילת התפשטותה של רומי, <strong>ואת אמרת</strong> <small>[ואתה אומר]</small> <strong>מאה ושמונים</strong> שנה <strong>הוו</strong> <small>[הם]</small> השנים שמלכות הרשעה פשטה קודם שחרב הבית! <strong>אלא</strong> מכאן יש להסיק מה שאמרנו לעיל, ש<strong>עשרין ושית שנין קמו בהימנותייהו בהדי ישראל ולא אישתעבדו בהו</strong> <small>[עשרים ושש שנים עמדו</small> הרומאים <small>בנאמנותם עם ישראל,</small> לפי ההסכם שביניהם, <small>ולא השתעבדו בהם],</small> <strong>ואמטו להכי לא קא חשיב להו</strong> <small>[ומשום כך לא החשיב אותם]</small> ר' ישמעאל בר' יוסי בשם אביו, במנין השנים <strong>כשפשטה מלכות הרשעה על ישראל.</strong> 
 <big>א</big> אגב ברייתא זו מביאים, <strong>אמר רב פפא: אי טעי האי תנא</strong> <small>[אם טועה תנא זה]</small> שהוא מונה את מנין השנים לפי חורבן המקדש (כמבואר לעיל: "מכאן ואילך צא וחשוב כמה שנים אחר חורבן הבית"), <strong>ולא ידע</strong> <small>[ואינו יודע]</small> <strong>פרטי</strong> השנים <strong>כמה הוה</strong> <small>[הוא],</small> שמן הסתם אינו טועה ושוכח את המאות אלא את השנה המדוייקת, <strong>לישייליה לספרא</strong> <small>[שישאל את הסופר]</small> הכותב שטרות כמה הוא <strong>כתיב</strong> <small>[כותב],</small> שכן הסופרים היו כותבים לפי "מנין שטרות" שהוא ראשית שלטון היוונים, <strong>וניטפי עלייהו עשרין שנין, ומשכח ליה לחומריה</strong> <small>[ויוסיף עליהם עשרים שנה, וימצא את מספרו],</small> וזאת משום שמנין השטרות החל שלוש מאות ושמונים שנה לפני חורבן הבית. <strong>וסימניך</strong> <small>[וסימנך]</small> לזכור את הדבר: <strong>"זה לי עשרים שנה אנכי בביתך"</strong> (בראשית לא, מא).
  ולהיפך, <strong>אי טעי ספרא</strong> <small>[אם טועה הסופר]</small> ואינו זוכר מה פרט השנה, <strong>נשייליה</strong> <small>[שישאל]</small> את ה<strong>תנא כמה</strong> הוא <strong>חשיב</strong> <small>[מונה]</small> לחורבן המקדש, <strong>ונבצר מינייהו עשרין שנין, ומשכח ליה לחומריה</strong> <small>[ויפחית מהם עשרים שנה, וימצא את מספרו],</small> <strong>וסימניך</strong> <small>[וסימנך],</small> שהתנא צריך להוסיף על מספרו של הסופר, והסופר מחסיר ממניינו של התנא: <strong>ספרא בצירא</strong> <small>[הסופר ממעט,</small> מקצר<small>],</small> <strong>תנא תוספאה</strong> <small>[התנא שונה התוספתא]</small> כלומר, התנא הוא זה שמוסיף על המספר.
 <big>ב</big> ואגב חשבונות השנים, מביאים: <strong>תנא דבי</strong> <small>[שנה</small> החכם <small>מבית</small> מדרשו<small>]</small> של <strong>אליהו: ששת אלפים שנה הוי</strong> <small>[הוא]</small> זמן קיומו של <strong>העולם, שני אלפים</strong> ראשונים הם <strong>תוהו</strong> שממה, שלא היתה בהם תורה, <strong>שני אלפים</strong> שאחריו הם שנים של <strong>תורה, שני אלפים</strong> אחרונות הן הזמן המיועד ל<strong>ימות המשיח, בעונותינו שרבו יצאו מהן</strong> מאלפיים של משיח <strong>מה שיצאו מהן,</strong> כלומר, כך וכך שנים (שכל תנא מונה אותן לפי זמנו) ועדיין לא הגיע המשיח.
  ושואלים:  <strong>שני אלפים תורה מאימת</strong> <small>[מאימתי]</small> אתה מונה אותן? <strong>אי נימא</strong> <small>[אם תאמר]</small> <strong>ממתן תורה עד השתא</strong> <small>[עכשיו],</small> אלפיים של משיח — <strong>ליכא כולי האי</strong> <small>[אין כל כך הרבה],</small> <strong>דכי מעיינת בהו</strong> <small>[שכאשר אתה מעיין בדבר],</small> הרי מבריאת העולם עד מתן תורה <strong>תרי אלפי</strong> <small>[שני אלפים]</small> שלמים, ועוד <strong>פרטי דהאי אלפא הוא דהואי</strong> <small>[פרטים של אלף זה</small> שלישי <small>הוא שישנם],</small> שמתן תורה היה בשנת אלפיים ארבע מאות וארבעים ושמונה לבריאת העולם, ונמצא שעד שהחלו אלפיים של משיח לא נגמרו אלפיים של תורה!
 <strong>אלא</strong> הזמן שמונים לאלפיים שנה של תורה הוא מאותו זמן שנאמר באברהם ושרה: <strong>"ואת הנפש אשר עשו בחרן"</strong> (בראשית יב, ה), שפירשו חכמים שאלה היו אנשים ונשים שאותם קירבו אברהם ושרה לתורה, שאז החלה הפצת התורה בעולם, <strong>וגמירי</strong> <small>[ולמודים</small> אנו במסורת<small>]</small> ש<strong>אברהם בההיא שעתא בר חמשין ותרתי הוה</strong> <small>[באותה שעה בן חמישים ושתים היה].</small>
 וכך עולה החשבון הראוי, שכן <strong>כמה</strong> שנים <strong>בצרן</strong> <small>[חסרות]</small> לאלפיים שנה של תורה <strong>מדתני</strong> <small>[מ</small>מה <small>ששונה]</small> ה<strong>תנא,</strong> אם אתה מונה ממתן תורה ועד תחילת אלפיים של משיח? <strong>ארבע מאה וארבעים ותמניא שנין הויין</strong> <small>[ארבע מאות וארבעים ושמונה שנים הן],</small> <strong>כי מעיינת ביה</strong> <small>[כאשר אתה מעיין בו]</small> בחשבון זה, אתה מוצא כי <strong>מ"הנפש אשר עשו בחרן" עד מתן תורה, ארבע מאה וארבעים ותמניא שנין הויין</strong> <small>[ארבע מאות ארבעים ושמונה שנים הן].</small>
 וגם לגבי ברייתא זו <strong>אמר רב פפא: אי טעי תנא ולא ידע פרטיה כמה הוי</strong> <small>[אם טועה התנא ולא יודע</small> את <small>פרט</small> השנים <small>שלו כמה הוא],</small> כשהוא שונה: "וכבר יצאו מאלפיים של משיח כך וכך שנים" ויודע כמה מאות עברו, ואינו זוכר את השנה המדוייקת, <strong>לישייליה לספרא</strong> <small>[שישאל את הסופר] כמה</small> הוא <strong>כתיב</strong> <small>[כותב]</small> למניין שטרות, <strong>ניטפי עלייהו ארבעין ותמני</strong> <small>[יוסיף עליהם ארבעים ושמונה],</small> <strong>ומשכח ליה לחומריה</strong> <small>[וימצא את מספרו],</small> <strong>וסימניך</strong> <small>[וסימנך]</small> לדבר:
## דף ט:
 <strong>"ארבעים ושמנה עיר"</strong> (במדבר לה, ז). <strong>ו</strong>כיוצא בזה לצד האחר, <strong>אי טעי ספרא</strong> <small>[ואם טועה הסופר]</small> ואינו זוכר את פרטי השנים למניין השטרות, <strong>נשייליה לתנא</strong> <small>[ישאל את התנא]</small> <strong>כמה קתני</strong> <small>[הוא שונה]</small> במניין הפרטים מתחילת האלף החמישי, <strong>וניבצר מינייהו</strong> <small>[ויפחת ממנו]</small> <strong>ארבעים ושמונה, ומשכח ליה לחומריה</strong> <small>[וימצא את מספרו],</small> <strong>וסימניך</strong> <small>[וסימנך]:</small> <strong>ספרא בצירא, תנא תוספאה</strong> <small>[הסופר ממעט, התנא מוסיף].</small>
 <big>א</big> <strong>אמר רב הונא בריה</strong> <small>[בנו]</small> של <strong>רב יהושע: האי מאן דלא ידע</strong> <small>[מי שאינו יודע]</small> <strong>כמה</strong> (באיזו) שנה מ<strong>שני</strong> <small>[השנים]</small> <strong>בשבוע</strong> (בשבע שנות השמיטה) <strong>הוא עומד, ניטפי חד שתא</strong> <small>[שיוסיף שנה אחת]</small> על מספר השנים מהחורבן, כדי להתחיל את מניינו בתחילת מחזור שמיטה. <strong>ונחשוב כללי ביובלי</strong> <small>[ויחשב את הכללים,</small> את מאות השנים, <small>ביובלות],</small> שבכל יובל נשלמים שבעה מחזורי שמיטה. <strong>ופרטי בשבועי</strong> <small>[ואת הפרטים בשביעיות],</small> כלומר, את מה שנותר לאחר החלוקה ליובלות יחלק לשבע (שנות שמיטה), ואולם הואיל ושנת היובל עצמה גם היא עולה למנין שנות השמיטה,
 <strong>נשקל ממאה תרי ונשדי אפרטי</strong> <small>[יקח מ</small>כל <small>מאה</small> שנים שעברו <small>שתים ויוסיף על הפרטים],</small> <strong>ונחשובינהו לפרטי בשבועי</strong> <small>[ו</small>אז <small>יחשב את הפרטים,</small> יחלק אותם ל<small>שביעיות],</small> <strong>ו</strong>לפי הנותר מן החלוקה לשבע <strong>ידע כמה שני</strong> <small>[שנים]</small> <strong>בשבוע</strong> (בשמיטה) בה הוא עומד עברו. ולדוגמה, אם המנין לשנות החורבן הוא אלף ותשע מאות ושלושים, יוסיף עליו שנה אחת, ונמצא חשבון הפרטים שלושים ואחת. לאחר מכן יטול שתי שנים מכל מאה שנה (בסך הכל שלושים ושמונה) ויוסיפו על מניין הפרטים, ונמצא המנין ששים ותשע. וכשהוא מחלקו לשבע, נותרו בידו שש שנים, ונמצא שהוא עומד בשנה הששית לשמיטה. <strong>וסימניך</strong> <small>[וסימנך]</small> שמחסרים שתי שנים מכל מאה: <strong>"כי זה שנתים הרעב בקרב הארץ"</strong> (בראשית מה, ו).
 <strong>אמר ר' חנינא: אחר ארבע מאות לחורבן הבית, אם יאמר לך אדם: קח</strong> (קנה) <strong>שדה שוה אלף דינרים בדינר אחד</strong> — <strong>לא תקח,</strong> כי במהרה תבוא הגאולה ואז יחזרו השדות לבעליהם, ולא כדאי הדבר. <strong>במתניתא תנא</strong> <small>[בברייתא שנה]:</small> <strong>אחר ארבעת אלפים ומאתים ושלשים ואחת שנה לבריאת עולם, אם יאמר לך אדם: קח לך שדה שוה אלף דינרים בדינר אחד</strong> — <strong>אל תקח.</strong> ושואלים: <strong>מאי בינייהו</strong> <small>[מה</small> ההבדל <small>ביניהם]</small> במניין השנים? <strong>איכא בינייהו תלת שנין, דמתניתא טפיא תלת שני</strong> <small>[יש ביניהם</small> הבדל <small>שלש שנים, שהברייתא מוסיפה</small> עוד <small>שלש שנים],</small> שארבע מאות שנים לחורבן הן ארבעת אלפים ומאתיים ועשרים ושמונה לבריאת העולם. 
 <big>ב</big> מסופר, <strong>ההוא שטרא דהוה כתיב ביה</strong> <small>[שטר אחד שהיה כתוב בו]</small>
## דף י.
 <strong>שית שנין יתירתא</strong> <small>[שש שנים יתירות]</small> על מנין השטרות (שהוא למלכות יוון). <strong>סבור רבנן קמיה דרבה למימר</strong> <small>[חשבו חכמים</small> שישבו <small>לפני רבה לומר]:</small> <strong>האי</strong> <small>[זה]</small> <strong>שטר מאוחר הוא,</strong> שנכתב לתאריך מאוחר יותר, ותוקפו יהא רק מן התאריך הכתוב בו, ולכן <strong>ניעכביה</strong> <strong>עד דמטיא זמניה</strong> <small>[נעכב אותו עד שיבוא זמנו]</small> <strong>ולא טריף</strong> <small>[יטרוף]</small> המלוה מנכסים שיקנה הלווה עד אז. <strong>אמר רב נחמן:</strong> לא כך, אלא <strong>האי ספרא דוקנא כתביה</strong> <small>[</small>שטר <small>זה סופר דקדקן כתבו],</small> <strong>והנך שית שנין</strong> <small>[ואותן שש השנים]</small> ש<strong>מלכו</strong> היוונים <strong>בעילם</strong> בלבד, <strong>דאנן לא חשבינן להו</strong> <small>[שאנו איננו מונים אותם],</small> משום שעדיין לא נתפשטה מלכותם בעולם, <strong>הוא קחשיב ליה</strong> <small>[מונה אותם],</small> <strong>ובזמניה כתביה</strong> <small>[ו</small>באמת <small>בזמנו כתבו],</small> שתאריך השטר הוא בשנה שנכתב בה.
 <strong>דתניא</strong> <small>[ששנויה</small> ברייתא<small>],</small> <strong>ר' יוסי אומר: שש שנים מלכו</strong> היוונים <strong>בעילם</strong> בלבד, <strong>ואחר כך פשטה מלכותן בכל העולם כולו,</strong> ומתאריך זה מונים את השטרות.
 <strong>מתקיף לה</strong> <small>[מקשה]</small> <strong>רב אחא בר יעקב</strong> על דברי רב נחמן: <strong>ממאי</strong> <small>[מנין]</small> לנו ש<strong>למלכות יונים מנינן</strong> <small>[מונים אנו],</small> ושטר זה נכתב למנין השטרות למלכות יוון, אלא שסופר דקדקן כתבו? <strong>דלמא</strong> <small>[שמא]</small> <strong>ליציאת מצרים מנינן</strong> <small>[מונים אנו]</small> את השנים, שתחילת המנין ליציאת מצרים קודם למנין מלכות יוון אלף שנה, <strong>ושבקיה לאלפא קמא ונקטיה אלפא בתרא</strong> <small>[והניח</small> הסופר <small>את האלף הראשון</small> ליציאת מצרים <small>ותפס את האלף השני],</small> שכתב רק את מספר פרטי השנים ודילג על האלפים, <strong>והאי</strong> <small>[ו</small>אם כן שטר <small>זה]</small> אכן <strong>מאוחר הוא! אמר רב נחמן:</strong> כלל הוא, <strong>בגולה אין מונין אלא למלכי יונים בלבד.</strong>
 ומעירים: <strong>הוא</strong> רב אחא בר יעקב <strong>סבר</strong> <small>[סבור</small> היה<small>]</small> שרב נחמן רק <strong>דחויי קא מדחי ליה</strong> <small>[דוחה אותו]</small> בדחיה כלשהי, ואולם כאשר <strong>נפק דק ואשכח</strong> <small>[יצא דקדק ומצא],</small> <strong>דתניא</strong> <small>[ששנויה</small> ברייתא<small>]</small> האומרת כך במפורש: <strong>בגולה אין מונין אלא למלכי יונים בלבד.</strong>
 <strong>אמר רבינא: מתניתין נמי דיקא</strong> <small>[משנתנו גם כן מדוייקת]</small> שמונים למלכות יון, <strong>דתנן</strong> <small>[ששנינו</small> במשנה<small>]:</small> <strong>באחד בניסן ראש השנה למלכים ולרגלים, ואמרינן</strong> <small>[ואמרנו]:</small> <strong>למלכים</strong> — <strong>למאי הלכתא</strong> <small>[למה</small> לאיזו <small>הלכה]</small> נאמר הדבר? <strong>אמר רב חסדא: ל</strong>ענין <strong>שטרות;</strong>
 <strong>ותנן</strong> <small>[ו</small>עוד <small>שנינו</small> באותה משנה<small>]:</small> <strong>באחד בתשרי ראש השנה לשנים ולשמיטין, ואמרינן</strong> <small>[ואמרנו]</small> : <strong>לשנים</strong> — <strong>למאי הלכתא</strong> <small>[למה</small> לאיזו <small>הלכה]?</small> <strong>ואמר רב חסדא: לשטרות.</strong> ואם כן, <strong>קשיא</strong> <small>[קשה]</small> בענין <strong>שטרות אהדדי</strong> <small>[מזה על זה],</small> האם מונים מתשרי או מניסן?
 <strong>ומשנינן</strong> <small>[ותירצנו]</small> קושיה זו: <strong>כאן</strong> — הוא כאשר מונים <strong>למלכי ישראל, כאן</strong> — מונים <strong>למלכי אומות העולם, למלכי אומות העולם מתשרי מנינן</strong> <small>[מונים אנו],</small> <strong>למלכי ישראל מניסן מנינן</strong> <small>[מונים אנו].</small>
 ומכאן נלמד לענייננו: <strong>ואנן השתא</strong> <small>[ואנו עכשיו]</small> הרי <strong>מתשרי מנינן</strong> <small>[אנו מונים]</small> בשטרות, <strong>ואי סלקא דעתך</strong> <small>[ואם עולה</small> על <small>דעתך</small> לומר<small>]</small> ש<strong>ליציאת מצרים מנינן</strong> <small>[מונים אנו]</small> ומשמיטים אלף ראשון, אם כן <strong>מניסן בעינן למימני</strong> <small>[אנו צריכים למנות]</small> את השנים! <strong>אלא לאו</strong> <small>[האם לא]</small> <strong>שמע מינה</strong> <small>[תלמד מכאן]</small> ש<strong>למלכי יונים מנינן</strong> <small>[מונים אנו]?</small> ומסכמים: אכן, <strong>שמע מינה</strong> <small>[למד מכאן]</small> שסתם מנין הוא למלכות יוונים, ויש איפוא מקום לומר כדברי רב נחמן, ששטר זה אינו מאוחר, אלא סופר דקדקן כתבו.
 <big>א</big> שנינו במשנתנו בין אידיהן של הגויים <strong>יום גינוסיא של מלכיהם.</strong> ושואלים: <strong>מאי</strong> <small>[מה]</small> פירוש <strong>"ויום גינוסיא של מלכיהם"? אמר רב יהודה: יום שמעמידין</strong> (ממליכים) <strong>בו גוים את מלכם.</strong> ומקשים: <strong>והתניא</strong> <small>[והרי שנויה</small> ברייתא<small>]:</small> <strong>יום גינוסיא ויום שמעמידין בו את מלכם,</strong> משמע שאין זה אותו יום חג עצמו! ומשיבים: <strong>לא קשיא</strong> <small>[אינו קשה],</small> <strong>הא דידיה</strong> <small>[זה,</small> יום גנוסיא, הוא יום ההמלכה <small>שלו],</small> של המלך, <strong>הא דבריה</strong> <small>[זה,</small> יום שמעמידים בו את מלכם, <small>של בנו,</small> שממליכים אותו בחיי אביו<small>].</small>
 ומקשים על הסבר זה: <strong>ומי מוקמי מלכא בר מלכא</strong> <small>[והאם מעמידים</small> הרומאים <small>מלך בן מלך]?</small> <strong>והתני</strong> <small>[והרי שנה]</small> <strong>רב יוסף:</strong> כתוב האמור בנבואה על אדום (רומי): <strong>"הנה קטן נתתיך בגוים"</strong> (עובדיה א, ב) כוונתו <strong>שאין</strong> הרומאים <strong>מושיבין מלך בן מלך, "בזוי אתה מאד"</strong> (עובדיה א, ב) כוונתו <strong>שאין להן לא כתב ולא לשון</strong> משלהם, אלא נטלו כתב ולשון מעמים אחרים! <strong>אלא</strong> יש לדחות מה שאמרנו, ולפרש: <strong>מאי</strong> <small>[מה]</small> פירוש <strong>יום גינוסיא? יום הלידה</strong> של המלך.
  ומקשים:  <strong>והתניא</strong> <small>[והרי שנויה</small> ברייתא<small>]:</small> <strong>יום גינוסיא ויום הלידה!</strong> ומתרצים: <strong>לא קשיא</strong> <small>[אינו קשה]:</small> <strong>הא דידיה, הא דבריה</strong> <small>[זה שלו, זה של בנו].</small>
 מקשים על כך: <strong>והתניא</strong> <small>[והרי שנויה</small> ברייתא<small>]:</small> <strong>יום גינוסיא שלו, יום גינוסיא של בנו, ויום הלידה שלו ויום הלידה של בנו,</strong> משמע שיום גינוסיא ויום לידה אינם אותו דבר! <strong>אלא</strong> אנו צריכים לחזור למה שאמרנו, <strong>מאי</strong> <small>[מהו]</small> <strong>"יום גינוסיא"? יום שמעמידין בו מלכם, ולא קשיא</strong> <small>[ואין</small> זה <small>קשה]</small> מה ששנינו בברייתא גם יום גינוסיא וגם יום העמדת מלך, שכן <strong>הא דידיה, הא דבריה</strong> <small>[זה שלו, זה של בנו],</small>
 <strong>ואי קשיא לך דלא מוקמי מלכא בר מלכא</strong> <small>[ואם קשה לך</small> מה שאמרנו <small>שאין מעמידים מלך בן מלך],</small> על כך יש להשיב כי <strong>על ידי שאלה</strong> בקשה של המלך <strong>מוקמי</strong> <small>[מעמידים]</small> גם את בנו, <strong>כגון אסוירוס בר</strong> <small>[בן]</small> <strong>אנטונינוס</strong> ש<strong>מלך</strong> בבקשתו של אנטונינוס אביו, כפי שמסופר ש
 <strong>אמר ליה</strong> <small>[לו]</small> <strong>אנטונינוס לרבי</strong> יהודה הנשיא: <strong>בעינא</strong> <small>[רוצה אני]</small> ש<strong>ימלוך אסוירוס ברי תחותי</strong> <small>[בני תחתי]</small> ולא איש אחר, <strong>ו</strong>רצוני גם ש<strong>תתעביד טבריא קלניא</strong> <small>[שתיעשה</small> העיר <small>טבריה חופשית ממס],</small> <strong>ו</strong>אולם <strong>אי אימא להו חדא</strong> <small>[אם אומר להם</small> למועצה של חשובי הרומאים שבממלכתי רומי דבר <small>אחד]</small> — <strong>עבדי</strong> <small>[יעשו],</small> <strong>תרי</strong> <small>[שני</small> דברים<small>]</small> — <strong>לא עבדי</strong> <small>[יעשו</small> בשבילי<small>].</small> השיב לו רבי ברמז, <strong>אייתי גברא, ארכביה אחבריה, ויהב ליה יונה לעילאי [בידיה]</strong> <small>[הביא אדם, הרכיב אותו על גבי חבירו, ונתן לו יונה לעליון בידו],</small> <strong>ואמר ליה לתתאה</strong> <small>[לו לתחתון]:</small> <strong>אימר לעילא דלמפרח מן ידיה</strong> <small>[אמור לעליון שיפריח מידו]</small> את ה<strong>יונה. אמר</strong> אנטונינוס: <strong>שמע מינה הכי קאמר לי</strong> <small>[למד מכאן שכך אמר לי]</small> כלומר, כך רצה לרמוז לי: <strong>את בעי מינייהו</strong> <small>[אתה תבקש מהם]</small> ש<strong>"אסוירוס ברי</strong> <small>[בני]</small> <strong>ימלוך תחותי</strong> <small>[תחתי]",</small> <strong>ואימא ליה לאסוירוס דתעביד טבריא קלניא</strong> <small>[ו</small>אחר כך <small>תאמר לו לאסוירוס</small> עצמו
 <small>שתיעשה טבריה חופשית].</small> ועוד <strong>אמר ליה</strong> <small>[לו]</small> אנטונינוס: <strong>מצערין לי חשובי [רומאי]</strong> <small>[מצערים אותי חשובי הרומאים]</small> שבממלכתי, ומה אעשה כנגדם? מה עשה רבי? <strong>מעייל ליה לגינא</strong> <small>[הכניס אותו לגינה],</small> <strong>כל יומא עקר ליה פוגלא ממשרא קמיה</strong> <small>[בכל יום עקר צנון מהערוגה</small> שהיתה <small>לפניו].</small> <strong>אמר</strong> אנטונינוס, <strong>שמע מינה הכי קאמר לי</strong> <small>[למד מכאן שכך אמר לי]:</small> <strong>את קטול חד חד מינייהו</strong> <small>[אתה הרוג אחד אחד מהם],</small> <strong>ולא תתגרה בהו בכולהו</strong> <small>[בהם בכולם]</small> יחד.
## דף י:
 ושואלים: <strong>ולימא ליה מימר [בהדיא]</strong> <small>[ושיאמר לו במפורש]</small> את הדברים הללו, ומדוע עשה רבי בדרך רמז שאפשר גם לטעות בה? ומשיבים: <strong>אמר</strong> רבי: אילו אומר במפורש, <strong>שמעי (בי) חשובי רומי ומצערו ליה</strong> <small>[ישמעו (אותי) חשובי הרומאים ויצערו אותו</small> כלומר, אותי<small>].</small> ושואלים: <strong>ולימא ליה</strong> <small>[שיאמר לו]</small> <strong>בלחש!</strong> ואומרים: גם באופן זה חשש רבי לומר, שמא יישמעו דבריו, <strong>משום דכתיב</strong> <small>[שנאמר]:</small> <strong>"כי עוף השמים יוליך את הקול"</strong> (קהלת י, כ).
  ועוד מסופר, <strong>הוה ליה ההוא ברתא</strong> <small>[היתה לו</small> לאנטונינוס <small>בת אחת]</small> ש<strong>שמה</strong> היה <strong>גירא,</strong> <strong>קעבדה איסורא</strong> <small>[ועשתה</small> דבר <small>איסור,</small> בזנות<small>],</small> <strong>שדר ליה</strong> <small>[שלח לו]</small> אנטונינוס לרבי את הצמח <strong>גרגירא</strong> שיש בו רמז: גר (=זנתה) גירא, <strong>שדר ליה</strong> <small>[שלח לו]</small> רבי צמח ששמו <strong>כוסברתא,</strong> ואנטונינוס הבין שהוא רומז לו: כוס ברתא (=הרוג את הבת). <strong>שדר ליה</strong> <small>[שלח לו]</small> אנטונינוס את הצמח <strong>כרתי</strong> שיש בו רמז: אני נכרת אם אני אעשה כן. <strong>שלח ליה</strong> <small>[שלח לו]</small> רבי <strong>חסא,</strong> לומר: חוס עליה.
  ועוד מסופר, <strong>כל יומא הוה שדר ליה דהבא פריכא במטראתא, וחיטי אפומייהו</strong> <small>[כל יום היה שולח לו</small> אנטונינוס לרבי <small>זהב מפורר בתוך שקים גדולים, וחיטים</small> היו <small>מונחים בפיהם</small> של השקים<small>],</small> וכך <strong>אמר להו</strong> <small>[היה אומר להם]</small> אנטונינוס לשליחיו: <strong>אמטיו חיטי</strong> <small>[הביאו חיטים]</small> <strong>לרבי,</strong> ולא ידעו שיש שם זהב. <strong>אמר [ליה</strong> <small>[לו]</small> <strong>רבי]: לא צריכנא, אית לי טובא</strong> <small>[אין אני צריך</small> זהב, שכן <small>יש לי הרבה].</small> <strong>אמר</strong> אנטונינוס: <strong>ליהוו למאן דבתרך, דיהבי לבתראי דאתו בתרך, ודאתי מינייהו ניפוק עלייהו</strong> <small>[שיהיו לאלה ש</small>יבואו <small>אחריך, שיתנו לאחרונים שיבואו אחריך, ו</small>מי <small>שיצא מהם יוציא עליהם,</small> על חשבון מה שקיבלו הם ממני<small>].</small>
 ועוד מסופר על אנטונינוס: <strong>הוה ליה ההיא נקרתא דהוה עיילא מביתיה</strong> <small>[היתה לו מערה</small> מתחת לאדמה <small>שהיתה נכנסת</small> מובילה <small>מביתו]</small> <strong>לבית רבי, כל יומא הוה מייתי תרי עבדי</strong> <small>[כל יום היה מביא</small> אנטונינוס <small>שני עבדים]</small> שישרתוהו, <strong>חד קטליה אבבא דבי רבי וחד קטליה אבבא דביתיה</strong> <small>[אחד היה הורג אותו על פתחו של בית רבי, ואחד היה הורג אותו על הפתח של ביתו</small> שלו<small>],</small> כדי שלא יישאר אדם היודע שהלך מביתו לבית רבי. <strong>אמר ליה</strong> <small>[לו]</small> לרבי: <strong>בעידנא דאתינא לא נשכח גבר קמך</strong> <small>[בזמן שאני בא</small> אליך <small>אל יימצא איש לפניך].</small>
 <strong>יומא חד אשכחיה</strong> <small>[יום אחד מצאו]</small> אנטונינוס את <strong>ר' חנינא בר חמא דהוה יתיב</strong> <small>[שהיה יושב</small> שם<small>].</small> <strong>אמר</strong> לרבי: <strong>לא אמינא לך, בעידנא דאתינא לא נשכח גבר קמך</strong> <small>[</small>האם <small>לא אמרתי לך שבזמן שאני בא לא יימצא אדם לפניך]?</small> <strong>אמר ליה</strong> <small>[לו]</small> רבי: <strong>לית דין בר איניש</strong> <small>[אין זה בן אדם]</small> כלומר, הרי הוא כמלאך, ואין אתה צריך לחשוש ממנו כלל. <strong>אמר ליה</strong> <small>[לו]</small> אנטונינוס לר' חנינא: <strong>אימא ליה לההוא עבדא דגני אבבא דקאים וליתי</strong> <small>[אמור לו לאותו עבד שישן על הפתח שיקום ויבוא].</small>
 <strong>אזל</strong> <small>[הלך]</small> <strong>ר' חנינא בר חמא, אשכחיה דהוה קטיל</strong> <small>[מצא אותו שהיה הרוג],</small> <strong>אמר: היכי אעביד</strong> <small>[איך אעשה]?</small> <strong>אי איזיל ואימא ליה דקטיל</strong> <small>[אם אלך ואומר לו ש</small>הוא <small>הרוג],</small> הרי <strong>אין משיבין על הקלקלה</strong> כלומר, אין משיבים דבר של קלקלה וגנאי. <strong>אשבקיה ואיזיל</strong> <small>[</small>אם <small>אעזבנו ואלך],</small> <strong>קא מזלזלינן במלכותא</strong> <small>[</small>נמצא <small>שאנו מזלזלים במלכות]</small> ואין ממלאים הפקודה. <strong>בעא רחמי עליה ואחייה ושדריה</strong> <small>[ביקש רחמים עליו והחייהו ושלחו</small> לאנטונינוס<small>].</small> <strong>אמר</strong> אנטונינוס לרבי: <strong>ידענא, זוטי דאית בכו</strong> <small>[יודע אני, שהקטן שבכם]</small> <strong>מחיה מתים, מיהו בעידנא דאתינא לא נשכח איניש קמך</strong> <small>[בכל זאת, בזמן שאני בא אל יימצא אדם לפניך],</small> אפילו אדם גדול כר' חנינא.
  ועוד מסופר, <strong>כל יומא הוה</strong> <small>[יום היה]</small> אנטונינוס <strong>משמש</strong> את <strong>רבי, מאכיל ליה</strong> <small>[אותו],</small> <strong>משקי ליה</strong> <small>[משקה אותו],</small> <strong>כי הוה בעי רבי למיסק לפוריא</strong> <small>[כאשר היה רבי רוצה לעלות למיטתו],</small> <strong>הוה גחין קמי פוריא</strong> <small>[היה</small> אנטונינוס <small>מתכופף לפני המיטה],</small> <strong>אמר ליה</strong> <small>[לו]:</small> <strong>סק עילואי לפורייך</strong> <small>[עלה עלי למיטתך],</small> <strong>אמר</strong> לו רבי: <strong>לאו אורח ארעא לזלזולי במלכותא כולי האי</strong> <small>[אין</small> זו <small>דרך ארץ לזלזל במלכות כל כך],</small> <strong>אמר</strong> אנטונינוס: <strong>מי ישמני מצע תחתיך לעולם הבא.      ועוד</strong>
 <strong>אמר ליה</strong> <small>[לו]</small> אנטונינוס: <strong>אתינא לעלמא דאתי</strong> <small>[</small>האם <small>אבוא לעולם הבא]?</small> <strong>אמר ליה</strong> <small>[לו]</small> רבי: <strong>אין</strong> <small>[כן].</small> <strong>אמר ליה</strong> <small>[לו],</small> <strong>והכתיב</strong> <small>[והרי נאמר]:</small> <strong>"לא יהיה שריד לבית עשו"</strong> (עובדיה א, יח)! אמר לו: מדובר שם <strong>ב</strong>מי ש<strong>עושה מעשה עשו,</strong> ולא אדם כמותך.
 ומעירים: <strong>תניא נמי הכי</strong> <small>[שנויה</small> ברייתא <small>גם כן כך]:</small> <strong>"לא יהיה שריד לבית עשו"</strong> — <strong>יכול לכל? תלמוד לומר: "לבית עשו",</strong> כלומר בממשיך דרכו, <strong>בעושה מעשה עשו.</strong>
 <strong>אמר ליה</strong> <small>[לו]</small> אנטונינוס, <strong>והכתיב</strong> <small>[והרי נאמר]</small> בתיאור השאול: <strong>"שמה אדום מלכיה וכל נשיאיה"</strong> (יחזקאל לב, כט)! <strong>אמר ליה</strong> <small>[ לו]</small> רבי: <strong>"מלכיה"</strong> — <strong>ולא כל מלכיה, "כל נשיאיה"</strong> — <strong>ולא כל שריה,</strong> שיש ביניהם כאלה שזוכים לחיי העולם הבא.
  ומעירים:  <strong>תניא נמי הכי</strong> <small>[שנויה</small> ברייתא <small>גם כן כך]:</small> <strong>"מלכיה"</strong> — <strong>ולא כל מלכיה, "כל נשיאיה"</strong> — <strong>ולא כל שריה.</strong> ומפרשים: <strong>"מלכיה" ולא כל מלכיה</strong> — <strong>פרט לאנטונינוס בן אסוירוס</strong> שצדיק היה, <strong>"כל נשיאיה" ולא כל שריה — פרט לקטיעה בר שלום</strong>, שהיה אחד משרי רומי. ושואלים: 
 <strong>קטיעה בר שלום מאי הוי</strong> <small>[מה הוא]</small> מה עניינו? <strong>דההוא קיסרא דהוה סני ליהודאי</strong> <small>[שאותו קיסר</small> רומאי <small>שהיה שונא את היהודים],</small> <strong>אמר להו לחשיבי דמלכותא</strong> <small>[להם לחשובי המלכות]:</small> <strong>מי שעלה לו נימא</strong> (בשר מת) <strong>ברגלו,</strong> האם <strong>יקטענה ויחיה או יניחנה ויצטער? אמרו לו: יקטענה ויחיה,</strong> והיה זה מעין משל, שמוטב להשמיד את ישראל, שהם גורמים נזק למלכות.
 <strong>אמר להו</strong> <small>[להם]</small> <strong>קטיעה בר שלום:</strong> לא כדאי הדבר, משתי סיבות: <strong>חדא, דלא יכלת להו לכולהו</strong> <small>[אחת, שאין אתה יכול להם</small> <small>לכולם</small> להשמידם], <strong>דכתיב</strong> <small>[שנאמר]:</small> <strong>"כי כארבע רוחות השמים פרשתי אתכם"</strong> (זכריה ב, י), ויש לשאול: <strong>מאי קאמר</strong> <small>[מה אומר</small> פסוק זה]? <strong>אלימא דבדרתהון</strong> <small>[אם תאמר</small> שפירושו שפיזר אותם] <strong>בארבע רוחות,</strong> אם כן, <strong>האי</strong> <small>[זה</small> הכתוב] <strong>"כארבע רוחות"</strong> לא היה צריך להיאמר כך, אלא <strong>"לארבע רוחות" מבעי ליה</strong> <small>[צריך היה לו</small> לומר<small>]! אלא</small> הכוונה היא לומר: <strong>כשם שאי אפשר לעולם בלא רוחות, כך אי אפשר לעולם בלא ישראל,</strong> ולא ניתן אפוא להשמידם. <strong>ועוד</strong> סיבה, שאם תעשה כן קרו <small>[יקראו]</small> <strong>לך מלכותא קטיעה</strong> <small>[מלכות קטועה],</small> שאצלך אין יהודים ובמקומות אחרים יש. 
 <strong>אמר ליה</strong> <small>[לו]</small> הקיסר: <strong>מימר שפיר קאמרת</strong> <small>[לומר יפה אמרת],</small> <strong>מיהו כל דזכי מלכא שדו ליה לקמוניא חלילא</strong> <small>[ואולם כל מי שמנצח את המלך</small> בויכוח <small>משליכים אותו לבית מלא אפר]</small> שייחנק שם. <strong>כד הוה נקטין ליה ואזלין</strong> <small>[כאשר היו אוחזים אותו והולכים]</small> להוציאו להורג, <strong>אמרה ליה</strong> <small>[לו]</small> לקטיעה <strong>ההיא מטרוניתא</strong> <small>[גבירה אחת]:</small> <strong>ווי ליה לאילפא דאזלא בלא מכסא</strong> <small>[אוי לה לאוניה שהולכת בלא</small> לשלם <small>מכס],</small> שאינה יכולה לעבור! שרמזה לו שאינו נימול, ולפיכך אינו בכלל ישראל לעולם הבא. <strong>נפל</strong> <small>[התכופף]</small> <strong>על רישא דעורלתיה</strong> <small>[ראש עורלתו]</small> <strong>קטעה</strong> <small>[קטע אותה],</small> <strong>אמר: יהבית מכסי חלפית ועברית</strong> <small>[נתתי את המכס שלי, חלפתי ועברתי].</small> <strong>כי קא שדו ליה</strong> <small>[כאשר זרקו אותו</small> לאותו בית<small>],</small> <strong>אמר: כל נכסאי</strong> <small>[נכסי]</small> יהיו <strong>לר' עקיבא וחביריו.</strong> ומעירים כי נשאלה השאלה כיצד יש לחלק את הירושה. מסופר, <strong>יצא ר' עקיבא ודרש:</strong> נאמר: <strong>"והיה לאהרן ולבניו"</strong> (שמות כט, כח) — הכוונה היא <strong>מחצה לאהרן ומחצה לבניו,</strong> ואף כאן כיוון שהזכיר את ר' עקיבא לחוד, יש להבין שציוה לחלק את הנכסים מחצה לר' עקיבא ומחצה לחביריו.
  וממשיכים בסיפור המעשה, <strong>יצתה בת קול ואמרה: קטיעה בר שלום מזומן לחיי העולם הבא.</strong> כששמע זאת <strong>בכה רבי ואמר: יש קונה עולמו</strong> לעולם הבא <strong>בשעה אחת</strong> כקטיעה בר שלום, <strong>ויש קונה עולמו</strong> רק <strong>בכמה שנים</strong> של עבודה.
  מסופר, <strong>אנטונינוס שמשיה</strong> <small>[שימש אותו]</small> את <strong>רבי, אדרכן</strong> מלך פרס <strong>שמשיה</strong> <small>[שימש אותו]</small> את <strong>רב. כי שכיב</strong> <small>[כאשר מת]</small> <strong>אנטונינוס, אמר רבי: נתפרדה חבילה</strong> שהיינו קשורים יחד בחייו, ועכשיו מת. וכן <strong>כי שכיב</strong> <small>[כאשר מת]</small> <strong>אדרכן, אמר רב:</strong>
## דף יא.
 <strong>נתפרדה חבילה.</strong>
 <big>א</big> ועוד בעניין גדולי רומי שנתגיירו, מסופר, <strong>אונקלוס בר</strong> <small>[בן]</small> <strong>קלונימוס איגייר</strong> <small>[התגייר].</small> <strong>שדר קיסר גונדא דרומאי אבתריה</strong> <small>[שלח הקיסר גדוד של רומאים אחריו]</small> לתופסו ולהביאו אליו. <strong>משכינהו בקראי, איגיור</strong> <small>[משך אותם</small> אונקלוס <small>במקראות</small> שהביא ודרש לפניהם, ו<small>התגיירו].</small> <strong>הדר שדר גונדא דרומאי [אחרינא] אבתריה</strong> <small>[חזר</small> הקיסר ו<small>שלח גדוד רומאים אחר אחריו],</small> <strong>אמר להו</strong> <small>[להם]:</small> <strong>לא תימרו ליה ולא מידי</strong> <small>[אל תאמרו לו ולא דבר],</small> כדי שלא יגרור אתכם בדבריו. ואכן כך עשו, ונטלוהו עימם.
 <strong>כי הוו שקלו ואזלו</strong> <small>[כאשר היו הולכים],</small> <strong>אמר להו</strong> <small>[להם]</small> אונקלוס לחיילי הגדוד: <strong>אימא לכו מילתא בעלמא</strong> <small>[אומר לכם דבר סתם]</small> שאיננו דרשה: <strong>ניפיורא</strong> שהוא פקיד זוטר <strong>נקט נורא קמי</strong> <small>[מחזיק</small> את <small>הלפיד</small> להאיר <small>לפני]</small> ה<strong>אפיפיורא</strong> שהוא פקיד גבוה יותר, וכמו כן אוחז <strong>אפיפיורא לדוכסא</strong> <small>[והאפיפיור לדוכס],</small> <strong>דוכסא להגמונא</strong> <small>[הדוכס להגמון],</small> <strong>הגמונא לקומא</strong> <small>[ההגמון לשליט],</small> ואולם <strong>קומא מי נקט נורא מקמי אינשי</strong> <small>[השליט האם מחזיק לפיד לפני אנשים]?</small> <strong>אמרי ליה</strong> <small>[אמרו לו]:</small> <strong>לא. אמר להו</strong> <small>[להם]:</small> ואילו <strong>הקדוש ברוך הוא נקט נורא קמי</strong> <small>[מחזיק לפיד לפני]</small> <strong>ישראל, דכתיב</strong> <small>[שנאמר]:</small> <strong>"וה' הלך לפניהם יומם</strong> ולילה בעמוד אש להאיר להם" (שמות יג, כא), <strong>איגיור [כולהו]</strong> <small>[התגיירו כולם].</small>
 <strong>הדר שדר גונדא אחרינא אבתריה</strong> <small>[חזר</small> הקיסר ו<small>שלח גדוד אחר אחריו],</small> אחרי אונקלוס, להביאו, <strong>אמר להו</strong> <small>[להם]:</small> <strong>לא תשתעו מידי בהדיה</strong> <small>[אל תדברו איתו דבר].</small> <strong>כי נקטי ליה ואזלי</strong> <small>[כאשר תפסו אותו והלכו],</small> <strong>חזא מזוזתא [דמנחא אפתחא]</strong> <small>[ראה מזוזה שמונחת על הפתח],</small> <strong>אותיב ידיה עלה</strong> <small>[הניח ידו עליה]</small> <strong>ואמר להו</strong> <small>[להם]:</small> <strong>מאי האי</strong> <small>[מהו זה]?</small> <strong>אמרו ליה</strong> <small>[לו]:</small> <strong>אימא לן את</strong> <small>[אמור לנו אתה].</small>
 <strong>אמר להו</strong> <small>[להם]:</small> <strong>מנהגו של עולם, מלך בשר ודם יושב מבפנים</strong> בארמון, <strong>ועבדיו משמרים אותו מבחוץ, ואילו הקדוש ברוך הוא, עבדיו</strong> (בני ישראל) נמצאים <strong>מבפנים</strong> בבתיהם <strong>והוא משמרן מבחוץ, שנאמר: "ה' ישמר צאתך ובואך מעתה ועד עולם"</strong> (תהלים קכא, ח), <strong>איגיור</strong> <small>[התגיירו]</small> גם הם. <strong>תו לא שדר בתריה</strong> <small>[שוב לא שלח</small> הקיסר <small>אחריו].</small> וחוזרים שוב לענין אנטונינוס.
 נאמר לרבקה אמנו בזמן הריונה: <strong>"ויאמר ה' לה שני גוים בבטנך"</strong> (בראשית כה, כג) — <strong>אמר רב יהודה אמר רב: אל תקרי</strong> (תקרא) <strong>"גוים" אלא "גיים",</strong> גאים, גדולים, <strong>זה אנטונינוס ורבי, ש</strong>מרוב עושרם וכבודם <strong>לא פסקו מעל שולחנם לא חזרת ולא קישות ולא צנון, לא בימות החמה ולא בימות הגשמים,</strong> אף על פי שאינם מצויים בכל עונות השנה. ומדוע הקפידו שיהיו תמיד על שולחנם? ש<strong>אמר מר</strong> <small>[החכם]:</small> <strong>צנון מחתך</strong> את ה<strong>אוכל, חזרת מהפך מאכל, קישות מרחיב מעיים.</strong>
 ומקשים: <strong>והא תנא</strong> <small>[והרי שנה</small> החכם<small>]</small> <strong>דבי</strong> <small>[מבית</small> מדרשו של<small>]</small> <strong>ר' ישמעאל: למה נקרא שמן קישואין? מפני שקשין לגופו של אדם כחרבות,</strong> ואם כן נמצא שאינם מאכל ראוי! ומשיבים: <strong>לא קשיא</strong> <small>[אין</small> זה <small>קשה]:</small> <strong>הא ברברבי</strong> <small>[זה בגדולים]</small> שאין הם טובים, <strong>הא בזוטרי</strong> <small>[זה בקטנים]</small> שטובים הם.
 <big>ב</big> שנינו במשנה ש<strong>יום הלידה ויום המיתה</strong> של מלכים הם בכלל ימי אידיהם של גויים לדברי ר' מאיר, וחכמים אומרים שרק מיתה שיש בה שריפה יש בה עבודה זרה. ואומרים: <strong>מכלל</strong> הדברים יש להבין ש<strong>ר' מאיר סבר</strong> <small>[סבור]</small> ש<strong>לא שנא</strong> <small>[אינה שונה]</small> <strong>מיתה שיש בה שריפה, ולא שנא</strong> <small>[ואינה שונה]</small> <strong>מיתה שאין בה שריפה</strong> — <strong>פלחי</strong> <small>[עובדים]</small> <strong>בה לעבודה זרה, אלמא</strong> <small>[מכאן]</small> אתה מסיק שהוא סבור ש<strong>שריפה</strong> על מלכים <strong>לאו</strong> <small>[לא]</small> <strong>חוקה</strong> של עבודה זרה <strong>היא,</strong> שלא היא גורמת האיסור. ומוסיפים: <strong>מכלל</strong> דבר זה אתה למד <strong>דרבנן סברי</strong> <small>[שחכמים סבורים]</small> ש<strong>שריפה חוקה</strong> של עבודה זרה <strong>היא,</strong> ויש לתמוה:
 <strong>והא תניא</strong> <small>[והרי שנויה</small> ברייתא<small>]:</small> <strong>שורפין על המלכים</strong> מלכי ישראל שמתו, <strong>ולא מדרכי האמורי</strong> הוא, אלא מנהג ישראל. <strong>ואי</strong> <small>[ואם]</small> שריפה <strong>חוקה</strong> מחוקות עבודה זרה <strong>היא, אנן היכי שרפינן</strong> <small>[אנו כיצד אנו שורפים]?</small> <strong>והכתיב</strong> <small>[והרי נאמר]:</small> <strong>"ובחקתיהם לא תלכו"</strong> (ויקרא יח, ג)!
 <strong>אלא</strong> צריך לומר כך: <strong>דכולי עלמא</strong> <small>[לדעת הכל]</small> <strong>שריפה</strong> עצמה <strong>לאו</strong> <small>[לא]</small> <strong>חוקה היא, אלא</strong> משום <strong>חשיבותא</strong> <small>[חשיבות</small> יתירה<small>]</small> למלך <strong>היא</strong> ששורפים עליו. <strong>והכא בהא קמיפלגי</strong> <small>[וכאן בזה הם חלוקים],</small> <strong>ר' מאיר סבר</strong> <small>[סבור]:</small> <strong>לא שנא</strong> <small>[אינה שונה]</small> <strong>מיתה שיש בה שריפה, ולא שנא</strong> <small>[ואינה שונה]</small> <strong>מיתה שאין בה שריפה</strong> — <strong>פלחי</strong> <small>[עובדים]</small> <strong>בה לעבודה זרה, ורבנן סברי</strong> <small>[וחכמים סבורים]:</small> <strong>מיתה שיש בה שריפה</strong> — <strong>חשיבא להו ופלחי</strong> <small>[חשובה להם ועובדים]</small> <strong>בה</strong> לעבודה זרה, <strong>ושאין בה שריפה</strong> — <strong>לא חשיבא ולא פלחי</strong> <small>[אינה חשובה ואין עובדים]</small> <strong>בה.</strong>
 כיון שהוזכרה ברייתא דנים בה ל<strong>גופא</strong> <small>[לגופה]</small> וכך שנינו בה: <strong>שורפין על המלכים ואין בו משום דרכי האמורי,</strong> וראיה לדבר, <strong>שנאמר</strong> לצדקיהו: <strong>"בשלום תמות ובמשרפות אבותיך המלכים</strong> ישרפו לך" (ירמיהו לד, ה), <strong>וכשם ששורפין על המלכים</strong> שמתו, <strong>כך שורפין על הנשיאים,</strong>
 <strong>ומה הם שורפין על המלכים? מיטתן וכלי תשמישן,</strong> שלא ישתמש בהם אחר. <strong>ומעשה שמת רבן גמליאל הזקן, ושרף עליו אונקלוס הגר</strong> <strong>שבעים מנה צורי.</strong> ומקשים: <strong>והאמרת</strong> <small>[והרי אמרת]:</small> <strong>מה הן שורפין עליהם</strong> — <strong>מיטתן וכלי תשמישן,</strong> ולכאורה משמע שאונקלוס שרף כסף! ומשיבים: <strong>אימא</strong> <small>[אמור]</small> שהכוונה היא לחפצים וכלי תשמיש <strong>ב</strong>שווי <strong>שבעים מנה צורי.</strong>
 ושואלים: <strong>ומידי אחרינא</strong> <small>[ודבר אחר]</small> <strong>לא</strong> עושים לכבוד המלכות? <strong>והתניא</strong> <small>[והרי שנויה</small> ברייתא<small>]:</small> <strong>עוקרין</strong> חותכים את פרסות הבהמות <strong>על המלכים</strong> שמתו, <strong>ואין בו משום דרכי האמורי! אמר רב פפא:</strong> הכוונה היא ל<strong>סוס שרכב עליו,</strong> שהוא נחשב ככלי תשמיש מיוחד למלך, ועוקרים את פרסותיו כדי שלא ירכב עליו אדם אחר.
  ושואלים:  <strong>ובהמה טהורה לא</strong> מעקרים אותה? <strong>והתניא</strong> <small>[והרי שנויה</small> ברייתא<small>]:</small> <strong>עיקור שיש בה טריפה</strong> שחותך חלק העושה כך את הבהמה לטריפה — <strong>אסור, ושאין בה טריפה</strong> — <strong>מותר;</strong> <strong>ואיזהו עיקור שאין בה טריפה</strong> — 
## דף יא:
 <strong>המנשר</strong> (החותך) <strong>פרסותיה</strong> של בהמה <strong>מן הארכובה</strong> (הברך) <strong>ולמטה</strong> שאינו עושה אותה בכך לטריפה. וכיון שדנים פה בענין טריפה, משמע שמדברים בבהמה טהורה שאסורה או מותרת באכילה! <strong>תרגמא</strong> <small>[הסביר אותה]</small> את הברייתא <strong>רב פפא:</strong> מדובר כאן <strong>בעגלה המושכת בקרון</strong> שהמלך יושב בו, והיא הרי בהמה טהורה.
 <big>א</big> שנינו במשנה: <strong>יום תגלחת זקנו</strong> ובלוריתו. <strong>איבעיא להו</strong> <small>[נשאלה</small> <small>להם</small> ללומדים<small>]:</small> <strong>היכי קתני</strong> <small>[כיצד הוא שונה]?</small> מה כוונת הדברים? האם הכוונה היא ל<strong>יום תגלחת זקנו והנחת</strong> (השארת) <strong>בלוריתו,</strong> שמגלח את שער ראשו ומשאיר בלורית שיער מאחוריו לשם עבודה זרה, <strong>או דלמא</strong> <small>[שמא]</small> הכוונה היא ל<strong>יום תגלחת זקנו והעברת</strong> (גזיזת) <strong>בלוריתו,</strong> שזה מאוחר יותר ליום הנחתה? ומשיבים: <strong>תא שמע</strong> <small>[בוא ושמע]</small> תשובה לדבר, <strong>דתניא תרוייהו</strong> <small>[ששנינו</small> בברייתא את <small>שניהם],</small> בברייתא אחת: <strong>יום תגלחת זקנו והנחת בלוריתו,</strong> ובברייתא אחרת שנינו: <strong>יום תגלחת זקנו והעברת בלוריתו.</strong>
 <big>ב</big> אגב ענין זה של חגי הרומאים מביאים, <strong>אמר רב יהודה אמר שמואל: עוד</strong> חגיגה <strong>אחרת יש [להם] ברומי, אחת לשבעים שנה מביאין אדם שלם</strong> (בלי מום) <strong>ומרכיבין אותו על אדם חיגר</strong> כרמז שעשיו (השלם) רוכב על יעקב (שצלע לאחר שנאבק עם המלאך), <strong>ומלבישין אותו</strong> את הרוכב <strong>בגדי אדם הראשון, ומניחין לו בראשו</strong> את <strong>קרקיפלו</strong> (עור ראשו) <strong>של ר' ישמעאל,</strong> שפשטו מעליו הרומיים כשהרגוהו,
 <strong>ותלו ליה [בצואריה] מתקל [ר'] זוזא דפיזא</strong> <small>[ותולים לו בצווארו משקל (מאתיים) זוזים של פז],</small> <strong>ומחפין</strong> (ומצפים) <strong>את השווקים באינך</strong> (אבן יקרה מאד), <strong>ומכריזין לפניו: סך קירי פלסתר</strong> <small>[חשבון האדון כזב],</small> שחשבון הגאולה של יעקב כוזב, <strong>אחוה דמרנא זייפנא</strong> <small>[אחיו של אדוננו</small> עשיו הוא <small>זייפן],</small> זה <strong>דחמי</strong> <small>[שראה]</small> חגיגה זו <strong>חמי</strong> <small>[ראה],</small> <strong>ו</strong>מי ש<strong>לא חמי</strong> <small>[ראה]</small> <strong>לא חמי</strong> <small>[ראה]</small> בחייו, כי הדבר הוא רק אחת לשבעים שנה, <strong>מאי אהני לרמאה ברמאותיה ולזייפנא בזייפנותיה</strong> <small>[מה</small> תועלת <small>הועיל לרמאי ברמאותו ולזייפן בזייפנותו],</small> <strong>ומסיימין בה</strong> באמירה זו <strong>הכי</strong> <small>[כך]:</small> <strong>ווי לדין כד יקום דין</strong> <small>[אוי לזה כאשר יקום זה],</small> שכאשר יקום יעקב — יפול עשיו.
 <strong>אמר רב אשי: הכשילן פיהם לרשעים</strong> הללו, <strong>אי אמרו</strong> <small>[אם היו אומרים]</small> <strong>"זייפנא אחוה דמרנא"</strong> <small>["זייפן</small> הוא <small>אחיו של אדוננו"]</small> — היה פירוש הדבר <strong>כדקאמרי</strong> <small>[כפי שהם אומרים</small> ומתכוונים<small>],</small> <strong>השתא דאמרי</strong> "אחוה <strong>דמרנא זייפנא"</strong> <small>[עכשיו ש</small>הם <small>אומרים</small> "אחיו <small>של אדוננו זייפן"],</small> אפשר להבין מכאן ש<strong>מרנא גופיה זייפנא</strong> <small>[אדוננו עצמו זייפן]</small> <strong>הוא.</strong>
 ושואלים: <strong>ותנא דידן מאי טעמא לא קחשיב לה</strong> <small>[והתנא שלנו</small> במשנה <small>מה טעם אינו מונה אותה]</small> אף את החגיגה הזו? ומשיבים: <strong>להאי דאיתא בכל שתא ושתא קחשיב</strong> <small>[לזו שישנה בכל שנה ושנה הוא מונה],</small> ואילו לזו <strong>דליתא בכל שתא ושתא לא קחשיב</strong> <small>[שאינה בכל שנה ושנה</small> אלא אחת לשבעים שנה <small>אינו מונה].</small>
 ושואלים: <strong>הני</strong> <small>[</small>חגים <small>אלה]</small> שמנינו במשנה הם <strong>דרומאי</strong> <small>[של הרומאים],</small> <strong>ו</strong>חגי עבודה זרה <strong>דפרסאי מאי</strong> <small>[של הפרסיים מהם]?</small> ומשיבים: <strong>מוטרדי וטוריסקי, מוהרנקי ומוהרין.</strong> ועוד שואלים: <strong>הני דפרסאי ודרומאי</strong> <small>[אלה</small> הם חגיהם <small>של הפרסיים והרומאיים],</small> <strong>דבבלאי מאי</strong> <small>[</small>חגיהם <small>של הבבליים מה הם]?</small> ומשיבים: <strong>מוהרנקי ואקניתיה, בחנוני ועשר באדר.</strong>
 <big>ג</big> <strong>אמר רב חנן בר רב חסדא אמר רב, ואמרי לה</strong> <small>[ויש אומרים]</small> ש<strong>אמר</strong> זאת <strong>רב חנן בר רבא אמר רב: חמשה בתי עבודה זרה קבועין הן, אלו הן: בית בל בבבל, בית נבו ב</strong>עיר <strong>כורסי, תרעתא שב</strong>עיר <strong>מפג, צריפא שבאשקלון, נשרא שבערביא. כי אתא</strong> <small>[כאשר בא]</small> <strong>רב דימי</strong> מארץ ישראל לבבל אמר: <strong>הוסיפו עליהן</strong> את <strong>יריד שבעין בכי, נדבכה שבעכו.
   
  איכא דאמרי</strong> <small>[יש שאומרים]</small> שהיה שונה: <strong>נתברא שבעכו. רב דימי מנהרדעא מתני איפכא</strong> <small>[היה שונה להיפך]:</small> <strong>יריד שבעכו, נדבכה שבעין בכי.</strong>
 <strong>אמר ליה</strong> <small>[לו]</small> <strong>רב חנן בר רב חסדא לרב חסדא: מאי</strong> <small>[מה]</small> פירוש <strong>"קבועין הן"? אמר ליה</strong> <small>[לו]:</small> <strong>הכי אמר אבוה דאימך</strong> <small>[כך אמר אבי אמך]</small> רב חנן בר רבא: <strong>קבועין הן לעולם,</strong> כלומר, <strong>תדירא כולה שתא פלחי להו</strong> <small>[תדיר, בכל השנה עובדים אותם],</small> ואין להם יום איד אחד בלבד.
 <big>ד</big> <strong>אמר שמואל:</strong> הלכה היא ש<strong>בגולה אינו אסור אלא יום אידם בלבד,</strong> ולא הימים שלפניהם ואחריהם, משום שאנו חיים בין הגוים ואין אנו יכולים להימנע מלשאת ולתת איתם זמן מרובה כל כך. ושואלים: <strong>ויום אידם</strong> עצמו <strong>נמי מי אסיר</strong> <small>[גם כן האם אסור]?</small> <strong>והא</strong> <small>[והרי]</small> <strong>רב יהודה שרא ליה</strong> <small>[התיר לו]</small> <strong>לרב ברונא לזבוני חמרא</strong> <small>[למכור</small> לגוים <small>יין],</small> <strong>ולרב גידל לזבוני חיטין בחגתא דטייעי</strong> <small>[למכור חיטים בחג של הערבים</small> הסוחרים<small>]!</small> ומשיבים: <strong>שאני חגתא דטייעי, דלא קביעא</strong> <small>[שונה חגם של הערבים, שאינו קבוע],</small> ולכן לא גזרו בו.
 <big>ה משנה</big> <strong>עיר שיש בה עבודה זרה</strong> — <strong>חוצה לה</strong> מחוץ לעיר הזו <strong>מותר</strong> לשאת ולתת עימהם. אם <strong>היה חוצה לה עבודה זרה</strong> — <strong>תוכה לה</strong> בתוך העיר עצמה <strong>מותר. מהו לילך לשם</strong> לאותו מקום שיש בו עבודה זרה? <strong>בזמן שהדרך מיוחדת לאותו מקום</strong> בלבד — <strong>אסור</strong> ללכת, מפני שנראה כהולך לחגיגתם, <strong>ואם היה יכול להלך בה</strong> בדרך זו <strong>למקום אחר</strong> — <strong>מותר</strong> ללכת בדרך.
 <big>ו גמרא</big> ושואלים: <strong>היכי דמי</strong> <small>[כיצד הוא בדיוק]</small> <strong>חוצה לה,</strong> כמה הוא המרחק מן העיר שנחשב הדבר מחוצה לה? <strong>אמר ר' שמעון בן לקיש משום</strong> (בשם) <strong>ר' חנינא: כגון עטלוזא</strong> (השוק) <strong>של עזה</strong> שהוא מחוץ לחומות העיר. <strong>ואיכא דאמרי</strong> <small>[ויש שאומרים],</small> <strong>בעא מיניה</strong> <small>[שאל אותו]</small> <strong>ר' שמעון בן לקיש מר' חנינא: עטלוזא של עזה, מהו?</strong> האם מותר לעשות בו מסחר ביום אידם של בני עזה? <strong>אמר ליה</strong> <small>[לו]</small> וכי <strong>לא הלכת לצור מימיך, וראית</strong> שם <strong>ישראל וגוי</strong>
## דף יב.
 <strong>ששפתו שתי קדירות על גבי כירה אחת, ולא חשו להם חכמים</strong> לאסור את הבשר שבקדירה של ישראל, למרות שהאיסור סמוך להיתר? ואף כאן לא חששו חכמים לאסור משא ומתן בעטלוזא הסמוכה לעזה. ושואלים: <strong>מאי</strong> <small>[מה]</small> עניינו של <strong>"לא חשו להם חכמים"</strong> וכיצד למדים לענייננו?
 <strong>אמר אביי:</strong> לא חששו חכמים לאסור <strong>משום בשר נבילה,</strong> ו<strong>לא אמרינן</strong> <small>[</small>ו<small>אין אנו אומרים]:</small> <strong>דלמא מהדר אפיה ישראל לאחוריה</strong> <small>[שמא מחזיר היהודי</small> את <small>פניו לאחוריו]</small> <strong>ו</strong>באותה שעה <strong>שדי</strong> <small>[זורק]</small> ה<strong>גוי</strong> בשר <strong>נבילה ב</strong>תוך ה<strong>קדירה</strong> שלו. <strong>דכוותה הכא נמי</strong> <small>[שכיוצא בה כאן גם כן]</small> בענין של עטלוזא של עזה <strong>לא חשו להם חכמים</strong> לשאת ולתת בעטלוזא <strong>משום דמי עבודה זרה</strong> המצויים בידיהם של אנשי עזה הסמוכה.
  ואילו <strong>רבא אמר: מאי</strong> <small>[מה]</small> פירוש <strong>"לא חשו להם חכמים"</strong> בעיר צור? <strong>משום בישולי גוים,</strong> שלמרות שהנכרי מבשל בצידו אין חוששים לכך שהיהודי יעבור עבירה ויאכל משלו.
 <strong>דכוותה, הכא נמי</strong> <small>[שכיוצא בה כאן גם כן]</small> <strong>לא חשו להם חכמים</strong> לאסור על היהודים לשאת ולתת בעטלוזא <strong>משום</strong> חשש שמא ישאו ויתנו עם אנשי עזה ב<strong>יום אידם.</strong>
 <strong>רבה בר עולא אמר:</strong> <strong>לא חשו להם חכמים משום צינורא</strong> <small>[נתז],</small> שמא ניתז מתבשילו של הגוי לתוך קדרתו של היהודי,
 <strong>דכוותה הכא נמי</strong> <small>[כיוצא בה כאן גם כן]</small> <strong>לא חשו להם חכמים</strong> לשאת ולתת בעטלוזא <strong>משום לפני אידיהן</strong> של עזה.
 <big>א</big> שנינו במשנה: <strong>מהו לילך לשם</strong> לעיר שיש בה עבודה זרה? בזמן שהדרך מיוחדת לאותו מקום — אסור, ואם היה יכול להלך בה למקום אחר — מותר. ועוד בענין זה <strong>תנו רבנן</strong> <small>[שנו חכמים]:</small> <strong>עיר שיש בה עבודה זרה</strong> — <strong>אסור ליכנס לתוכה ולא</strong> לצאת <strong>מתוכה לעיר אחרת, דברי ר' מאיר. וחכמים אומרים: כל זמן שהדרך מיוחדת לאותו מקום</strong> — <strong>אסור</strong> להיכנס לתוכה. <strong>אין הדרך מיוחדת לאותו מקום</strong> — <strong>מותר.</strong>
 <strong>ישב לו קוץ</strong> כלומר, ננעץ ברגלו קוץ, והיה אותו אדם מצוי אז <strong>בפני עבודה זרה</strong> — <strong>לא ישחה</strong> (יתכופף) <strong>ויטלנה</strong> את הקוץ מתוך בשרו, <strong>מפני שנראה כמשתחוה לעבודה זרה, ואם אינו נראה</strong> — <strong>מותר.</strong> וכן אם <strong>נתפזרו לו מעותיו בפני עבודה זרה</strong> — <strong>לא ישחה ויטלם, מפני שנראה כמשתחוה לעבודה זרה, ואם אינו נראה</strong> — <strong>מותר.</strong>
 וכן <strong>מעיין המושך</strong> ועובר <strong>לפני</strong> פסל <strong>עבודה זרה</strong> — <strong>לא ישחה וישתה</strong> ממנו, <strong>מפני שנראה כמשתחוה לעבודה זרה, ואם אינו נראה</strong> — <strong>מותר. פרצופות</strong> (דמות פרצופים של בני אדם) <strong>המקלחין מים לכרכין</strong> שיוצאים מים מפיהם — <strong>לא יניח פיו על פיהם וישתה</strong> מהם, <strong>מפני שנראה כמנשק לעבודה זרה. כיוצא בו לא יניח פיו על</strong> גבי <strong>סילון</strong> (צינור) <strong>וישתה,</strong> והטעם שם הוא <strong>מפני הסכנה.</strong>
 ושואלים: <strong>מאי</strong> <small>[מה]</small> פירוש <strong>"אינו נראה"</strong> שאמרנו באותה ברייתא? <strong>אילימא דלא מתחזי</strong> <small>[אם תאמר שאינו נראה</small> לאחרים<small>],</small> <strong>והאמר</strong> <small>[והרי אמר]</small> <strong>רב יהודה אמר רב: כל מקום שאסרו חכמים</strong> דבר <strong>מפני מראית העין, אפילו</strong> עושה זאת <strong>בחדרי חדרים</strong> — <strong>אסור,</strong> ואף כאן אף על פי שאין רואים אותו, מכל מקום אסור, שנראה כעושה זאת! <strong>אלא אימא</strong> <small>[אמור]</small> כך: <strong>אם אינו נראה כמשתחוה לעבודה זרה</strong> אלא מפנה צידו או גבו אליה — <strong>מותר.</strong>
 ומעירים: <strong>וצריכא</strong> <small>[וצריך]</small> לשנות את ההלכות הללו כולן למרות שהן נראות דומות זו לזו. <strong>דאי תנא</strong> <small>[שאם היה שונה]</small> רק <strong>קוץ,</strong> הייתי אומר שנאסר הדבר, <strong>משום דאפשר למיזל קמיה ומשקליה</strong> <small>[שיכול ללכת</small> מעט <small>לפניו</small> מעבר לעבודה זרה <small>וליטלו]</small> את הקוץ ממנו, <strong>אבל מעות</strong> ש<strong>לא אפשר</strong> ללכת למקום אחר, אלא צריך ללקטם דווקא משם, <strong>אימא</strong> <small>[אמור]</small> ש<strong>לא</strong> נאסר הדבר.
 <strong>ואי תנא</strong> <small>[ואם היה שונה]</small> רק <strong>מעות</strong> — הייתי אומר שאסור הדבר כיון שהוא הפסד <strong>דממונא</strong> <small>[של ממון]</small> בלבד, <strong>אבל קוץ</strong> שהוא עניין <strong>דצערא</strong> <small>[של צער]</small> <strong>אימא</strong> <small>[אמור]</small> ש<strong>לא</strong> נאסר הדבר, ומותר לו להתכופף. <strong>ואי תנא הני תרתי</strong> <small>[ואם היה שונה</small> את <small>שני אלה]</small> בלבד, הייתי אומר שנאסרו <strong>משום דליכא</strong> <small>[שאין]</small> בכך <strong>סכנה</strong> אם לא יעשה זאת שם, <strong>אבל מעיין דאיכא</strong> <small>[שיש]</small> <strong>סכנה, דאי לא שתי מיית</strong> <small>[שאם אינו שותה ימות],</small> <strong>אימא</strong> <small>[אמור]</small> ש<strong>לא</strong> נאסר ואין מקפידים בכך, על כן <strong>צריכא</strong> <small>[צריך]</small> להיאמר גם דבר זה.
## דף יב:
 ויש לשאול עוד, דין <strong>פרצופות למה לי</strong> להזכיר בברייתא? שאם להשמיענו משום ענין סכנת נפשות — כבר למדנו דבר זה במעיין! ומשיבים: דבר זה לא נכתב לגופו, אלא <strong>משום דקבעי למיתני</strong> <small>[שרצה לשנות]:</small> <strong>כיוצא בו לא יניח פיו על גבי הסילון</strong> (צינור) <strong>וישתה, מפני הסכנה.</strong>
 ומסבירים: <strong>מאי</strong> <small>[מהי]</small> <strong>סכנה</strong> זו? סכנת בליעת <strong>עלוקה</strong> המצויה במים. וכן <strong>תנו רבנן</strong> <small>[שנו חכמים]:</small> <strong>לא ישתה אדם מים לא מן הנהרות ולא מן האגמים, לא בפיו ולא בידו אחת, ואם שתה</strong> — <strong>דמו בראשו, מפני הסכנה. מאי</strong> <small>[מהי]</small> <strong>סכנה</strong> זו? <strong>סכנת עלוקה.</strong>
 <strong>מסייע ליה</strong> <small>[לו]</small> דבר זה <strong>לר' חנינא,</strong> ש<strong>אמר ר' חנינא: הבולע נימא</strong> (עלוקה) <strong>של מים</strong> — <strong>מותר</strong> לחלל עליו את השבת מפני הסכנה ו<strong>להחם</strong> (לחמם) <strong>לו חמין בשבת</strong> כדי להמית את העלוקה בשתיית החמין. <strong>ומעשה באחד שבלע נימא של מים, והתיר ר' נחמיה להחם לו חמין בשבת.</strong> ושואלים: <strong>אדהכי והכי</strong> <small>[בינתיים]</small> עד שמביאים לו את החמין, מה יעשה? <strong>אמר רב הונא בריה</strong> <small>[בנו]</small> של <strong>רב יהושע: ליגמע חלא</strong> <small>[שיגמע חומץ].</small>
 <strong>אמר רב אידי בר אבין: האי מאן דבלע זיבורא</strong> <small>[מי שבולע צרעה]</small> — <strong>מחייא לא חיי</strong> <small>[לחיות לא יחיה],</small> שהעקיצה תגרום למותו, אלא <strong>מיהו לשקיה רביעתא דחלא שמגז</strong> <small>[מכל מקום שישקו אותו רביעית של חומץ חריף],</small> <strong>אפשר דחיי פורתא</strong> <small>[שיחיה מעט]</small> <strong>עד דמפקיד אביתיה</strong> <small>[שיצווה לביתו,</small> למשפחתו<small>]</small> כל מה שהוא רוצה לומר בטרם ימות.
 <strong>תנו רבנן</strong> <small>[שנו חכמים]:</small> <strong>לא ישתה אדם מים בלילה, ואם שתה</strong> — <strong>דמו בראשו,</strong> הוא אחראי למותו, והוא <strong>מפני הסכנה.</strong> ומסבירים: <strong>מאי</strong> <small>[מהי]</small> ה<strong>סכנה</strong> שיש בדבר? <strong>סכנת שברירי</strong> שהוא רוח רעה השורה על המים. ומוסיפים: <strong>ואם</strong> הוא <strong>צחי, מאי תקנתיה</strong> <small>[צמא, מה תקנתו</small> לעשות<small>]?</small> <strong>אי איכא אחרינא בהדיה</strong> <small>[אם יש</small> אדם <small>אחר איתו],</small> <strong>ליתרייה ולימא ליה</strong> <small>[שיעיר אותו ויאמר לו]:</small> <strong>"צחינא מיא"</strong> <small>[צמא אני למים].</small> <strong>ואי</strong> <small>[ואם]</small> <strong>לא</strong> אם אין אחר איתו, <strong>נקרקש בנכתמא אחצבא</strong> <small>[שיקיש במכסה על הכד],</small> <strong>ונימא איהו לנפשיה</strong> <small>[ושיאמר הוא לעצמו]</small> לחש זה: <strong>"פלניא בר פלניתא</strong> <small>[פלוני בן פלונית],</small> <strong>אמרה לך אימך אזדהר</strong> <small>[היזהר]</small> <strong>משברירי ברירי רירי ירי רי בכסי חיורי</strong> <small>[בכוסות לבנות]",</small> שזהו הלחש לרוח רעה זו.
 <big>א משנה</big> <strong>עיר שיש בה עבודה זרה, והיו בה חנויות מעוטרות</strong> לשם עבודה זרה, <strong>ושאינן מעוטרות, זה היה מעשה בבית שאן, ואמרו חכמים: המעוטרות</strong> — <strong>אסורות</strong> בקנייה מהן, משום שהן עשויות לעבודה זרה זו, <strong>ושאינן מעוטרות</strong> — <strong>מותרות.</strong>
 <big>ב גמרא</big> <strong>אמר ר' שמעון בן לקיש: לא שנו</strong> שאסורות <strong>אלא</strong> חנויות שהן <strong>מעוטרות בוורד והדס, דקא מתהני מריחא</strong> <small>[שהוא נהנה מן הריח],</small> שפרחים אלה הרי הם תקרובת לעבודה זרה, <strong>אבל</strong> אם היו <strong>מעוטרות בפירות</strong> — <strong>מותרות</strong> בקנייה מהן, <strong>מאי טעמא</strong> <small>[מה טעם</small> הדבר<small>]?</small> ש<strong>אמר קרא</strong> <small>[הכתוב]:</small> <strong>"לא ידבק בידך מאומה מן החרם"</strong> (דברים יג, יח), <strong>נהנה הוא</strong> ש<strong>אסור</strong> כלומר, אסור לו ליהנות, כדי שלא ידבק בו משהו מן העבודה הזרה,
## דף יג.
 <strong>אבל מהנה</strong> לגרום הנאה לעבודה זרה <strong>שרי</strong> <small>[מותר],</small> שאף שהוא גורם הנאה לעבודה זרה, שנוטלת מכס ממה שמכר בעל החנות, אין זה אסור מן התורה. <strong>ור' יוחנן אמר: אפילו</strong> היו החנויות <strong>מעוטרות בפירות</strong> — <strong>נמי</strong> <small>[גם כן]</small> <strong>אסור,</strong> שהרי <strong>קל וחומר</strong> הוא: אם <strong>נהנה</strong> מן העבודה זרה — <strong>אסור, מהנה</strong> את העבודה זרה — <strong>לא כל שכן</strong> שאסור!
 <strong>מיתיבי</strong> <small>[מקשים]</small> על ריש לקיש ממה ששנינו, <strong>ר' נתן אומר: יום שעבודה זרה מנחת בו את המכס</strong> שעושים הנחה בתשלומי המכס לכבודה של עבודה זרה, ש<strong>מכריזין ואומרים: כל מי שנוטל עטרה</strong> של ורד וכיוצא בה <strong>ויניח בראשו ובראש חמורו לכבוד עבודה זרה</strong> — <strong>יניח לו את המכס, ואם לאו</strong> (לא) — <strong>אל יניח לו את המכס,</strong>
 <strong>יהודי שנמצא שם מה יעשה?</strong> אם <strong>יניח</strong> את העטרה בראשו ובראש חמורו — <strong>נמצא נהנה</strong> מעבודה זרה, <strong>לא יניח</strong> עטרה בראשו — <strong>נמצא מהנה</strong> אותה, שהרי הם מרויחים מן המכס שהוא נותן!
 <strong>מכאן אמרו</strong> חכמים: <strong>הנושא ונותן בשוק של עבודה זרה,</strong> הואיל ובעל כרחו הוא נהנה או מהנה לעבודה זרה, לכן <strong>בהמה</strong> שקנה שם <strong>תיעקר, פירות</strong> או <strong>כסות</strong> או <strong>כלים ירקבו,</strong> אם היו לו <strong>מעות וכלי מתכות,</strong> שאינם נרקבים, <strong>יוליכם לים המלח</strong> ויאבדו שם. <strong>ואיזהו עיקור</strong> האמור בבהמה? <strong>המנשר</strong> (חותך) <strong>פרסותיה מן הארכובה ולמטה.</strong>
 ומכאן לענייננו, <strong>קתני מיהת</strong> <small>[שנינו על כל פנים]:</small> אם <strong>יניח</strong> — <strong>נמצא נהנה, לא יניח</strong> — <strong>נמצא מהנה</strong> עבודה זרה, ואסור הדבר, וקשה לריש לקיש שאמר שהוא מותר!
 <strong>אמר רב משרשיא בריה</strong> <small>[בנו]</small> של <strong>רב אידי, קסבר</strong> <small>[סבור]</small> <strong>ר' שמעון בן לקיש:</strong> <strong>פליגי רבנן עליה</strong> <small>[חלוקים חכמים על]</small> <strong>ר' נתן, ואנא דאמרי כרבנן דפליגי עליה</strong> <small>[ואני שאמרתי כ</small>דעת <small>חכמים שחלוקים עליו]</small> אמרתי. ומעירים: <strong>ו</strong>מכאן משמע ש<strong>ר' יוחנן,</strong> שפסק כר' נתן, <strong>סבר</strong> <small>[סבור]:</small> <strong>לא פליגי</strong> <small>[אין</small> חכמים <small>חלוקים]</small> אלא הכל מסכימים שמהנה אסור.
  ושואלים:  <strong>ולא פליגי</strong> <small>[</small>וכי <small>אין</small> חכמים <small>חלוקים]?</small> <strong>והא תניא</strong> <small>[והרי שנויה</small> ברייתא<small>]:</small> <strong>הולכין ליריד</strong> לשוק <strong>של גוים</strong> שנועד לכבוד עבודה זרה, <strong>ולוקחין</strong> (קונים) <strong>מהם בהמה עבדים ושפחות, בתים ושדות וכרמים, וכותב</strong> שטרות <strong>ומעלה</strong> (מאשר) אותם <strong>בערכאות</strong> (בבתי משפט) <strong>שלהן,</strong> שאף שיש להם מכך הנאה וכבוד מותר, <strong>מפני שהוא כמציל מידם.</strong>
 <strong>ואם היה כהן</strong> — <strong>מטמא ב</strong>טומאת <strong>חוצה לארץ,</strong> אף על פי שאסור לכהן לצאת לחוץ לארץ שהיא ארץ טמאה, כדי <strong>לדון ולערער עמהם</strong> על קניינים שלו. <strong>וכשם שמטמא</strong> הכהן <strong>בחוצה לארץ, כך מטמא</strong> הכהן <strong>בבית הקברות.</strong>
 ותוהים: <strong>בבית הקברות סלקא דעתך</strong> <small>[עולה על דעתך]</small> לומר? הלוא <strong>טומאה דאורייתא</strong> <small>[מן התורה]</small> <strong>היא,</strong> וכיצד יתירו לו! <strong>אלא</strong> אין הכוונה לבית הקברות ממש, כי אם ל<strong>בית הפרס</strong> מקום שנחרש בו קבר, וחכמים טימאוהו מספק שמא יש בו מת, שהוא רק איסור <strong>דרבנן</strong> <small>[של חכמים],</small> ובכגון זה התירו חכמים לכהן.
  וממשיכה הברייתא: <strong>ו</strong>כן <strong>מטמא</strong> הכהן ויוצא לחוץ לארץ כדי <strong>ללמוד תורה ולישא אשה, אמר ר' יהודה: אימתי</strong> אמרו דבר זה? <strong>בזמן שאין מוצא</strong> רב <strong>ללמוד</strong> ממנו בארץ, <strong>אבל בזמן שמוצא</strong> ממי <strong>ללמוד</strong> — <strong>אינו מטמא.</strong>
 <strong>ר' יוסי אומר: אפילו בזמן שמוצא</strong> ממי <strong>ללמוד</strong> — <strong>יטמא, לפי שאין אדם זוכה ללמוד מכל</strong> אדם, ולכן אף שיש בארץ אדם היכול ללמד, שמא הוא ימצא רב המתאים לו דווקא בחוצה לארץ.
  וכן <strong>אמר ר' יוסי: מעשה ביוסף הכהן שהלך אחר רבו לצידן,</strong> למרות שהיא חוצה לארץ ואדמתה טמאה, <strong>ללמוד תורה. ואמר ר' יוחנן: הלכה כר' יוסי.</strong>
 ולענייננו, הרי ברייתא המתירה לקנות ביריד ולהנות את העבודה זרה, <strong>אלמא פליגי</strong> <small>[מכאן</small> שחכמים <small>חלוקים]</small> על ר' נתן, ודעתו דעת יחיד היא! ומשיבים: <strong>אמר לך</strong> <small>[יכול היה לומר לך]</small> <strong>ר' יוחנן: לעולם</strong> תאמר ש<strong>לא פליגי</strong> <small>[אינם חלוקים],</small> וגם לשיטת ברייתא זו מהנה לעבודה זרה אסור,
 <strong>ו</strong>מה שהתירה הברייתא לקנות ביריד של גוים — <strong>לא קשיא</strong> <small>[אין</small> זה <small>קשה]:</small> <strong>כאן</strong> שאסור, מדובר <strong>בלוקח</strong> (קונה) <strong>מן התגר</strong> (סוחר), <strong>דשקלי מיכסא מיניה</strong> <small>[שלוקחים מכס ממנו]</small> לעבודה זרה, <strong>כאן</strong> כשהתירו, מדובר <strong>בלוקח מבעל הבית, דלא שקלי מיכסא מיניה</strong> <small>[שאין נוטלים מכס ממנו],</small> ואם כן אינו מהנה לעבודה זרה.
 <big>א</big> ושבים לדון בברייתא של ר' נתן. <strong>אמר מר</strong> <small>[החכם]:</small> אם קנה <strong>בהמה</strong> — <strong>תיעקר.</strong> ושואלים: <strong>והא איכא</strong> <small>[והרי יש</small> בכך<small>]</small> <strong>צער בעלי חיים! אמר אביי:</strong> אף שיש בזה צער בעלי חיים, במקום הצורך מותר הוא, שכן <strong>אמר רחמנא</strong> <small>[ה']</small> ליהושע: <strong>"את סוסיהם תעקר"</strong> (יהושע יא, ו).
 <strong>אמר מר</strong> <small>[החכם]:</small> <strong>ואיזוהי עיקור? מנשר פרסותיה מן הארכובה ולמטה. ורמינהי</strong> <small>[ומשליכים,</small> מראים סתירה<small>]</small> ממה ששנינו בברייתא: <strong>אין מקדישין</strong> דבר למקדש, <strong>ואין מחרימין</strong> בחרם (שסתמו לצורך המקדש), <strong>ואין מעריכין</strong> ערכו של דבר לתת דמיו לגבוה (כאמור בויקרא כז) <strong>בזמן הזה,</strong> שהרי אין מקדש, ונמצא שהדבר שהקדיש נעשה תקלה לרבים, שישתמשו בו ויבואו לידי מעילה. <strong>ואם</strong> בכל זאת <strong>הקדיש והחרים והעריך,</strong> אם היתה זו <strong>בהמה</strong> — <strong>תיעקר,</strong> אם היו אלה <strong>פירות כסות וכלים</strong> —
## דף יג:
 <strong>ירקבו,</strong> אם היו אלה <strong>מעות וכלי מתכות</strong> — <strong>יוליכם לים המלח,</strong> שם יאבדו. <strong>ואיזהו עיקור? נועל דלת בפניה</strong> שלא תאכל, <strong>והיא מתה מאיליה!</strong> ומדוע עושה בדרך זו ולא על ידי השרת פרסות?
 <strong>אמר אביי: שאני התם</strong> <small>[שונה שם]</small> בהקדש, שאין משירים את הפרסות <strong>משום בזיון קדשים.</strong> אגב שהובאה ברייתא זו, שואלים: אם צריך להמית את בעל החיים שהוקדש, מדוע לא יעשו בדרך פשוטה יותר, <strong>ונשחטיה מישחט</strong> <small>[שישחט אותו]!</small> ומשיבים: אם יעשה כן <strong>אתו בהו</strong> <small>[יבואו בהם]</small> <strong>לידי תקלה</strong> שמא יבואו לאכול מבשרו, ונמצאים נהנים מן ההקדש.
  ושואלים:  <strong>ולישויה גיסטרא</strong> <small>[ושיעשהו שבר כלי],</small> שיחבול וישחיתנו וייעשה נבילה, ובוודאי לא יבואו לאוכלו, ולמה לצער אותו במניעת אוכל עד שימות? <strong>אמר אביי, אמר קרא</strong> <small>[הכתוב]:</small> <strong>"ונתצתם את מזבחתם [וגו'] "לא תעשון כן לה' אלהיכם"</strong> (דברים יב, ג —ד)
 משמע שדבר של קודש אסור להשחית אותו בידיים. <strong>רבא אמר</strong> טעם אחר, מדוע אינו משיר פרסותיה של בהמה שהקדיש — <strong>מפני שנראה</strong> הוא במעשה זה <strong>כמטיל מום בקדשים.</strong> ותוהים: מהי לשון זו של <strong>נראה?</strong> הלוא <strong>מום מעליא</strong> <small>[מעולה,</small> גמור<small>]</small> <strong>הוא,</strong> והוא איסור של תורה! ומשיבים: <strong>הני מילי</strong> <small>[דברים אלה]</small> אמורים <strong>בזמן שבית המקדש קיים, דחזי</strong> <small>[שראויה]</small> בהמה <strong>להקרבה</strong> והוא מטיל בה מום, ואולם <strong>השתא דלא חזי</strong> <small>[עכשיו שאינה ראויה]</small> <strong>להקרבה לית לן בה</strong> <small>[אין לנו בכך]</small> איסור מן התורה של הטלת מום בקדשים, ואינו אלא נראה כעושה כן.
  ומקשים:  <strong>וליהוי</strong> <small>[ושיהא</small> זה<small>]</small> נחשב <strong>כ</strong>דינו של <strong>מטיל מום בבעל מום, דאף על גב דלא חזי</strong> <small>[שאף על פי שאינו ראוי]</small> <strong>להקרבה</strong> — <strong>אסור</strong> בכל זאת להטיל בו מום! ומשיבים: יש להבחין בין בעל מום בזמן המקדש, לבהמה זו שבימינו, <strong>בעל מום, נהי</strong> <small>[אם אמנם]</small> <strong>דלא חזי לגופיה</strong> <small>[שאינו ראוי לגופו],</small> מכל מקום <strong>לדמי חזי</strong> <small>[לדמים</small> הוא <small>ראוי],</small> להקריב בדמיו בהמה אחרת, ואם כן יש בו צד של הקרבה, ולכן אסור להטיל בו מום. <strong>לאפוקי הכא, דלא לדמי חזי ולא לגופיה חזי</strong> <small>[להוציא כאן,</small> בימינו, <small>שלא לדמים</small> הוא <small>ראוי ולא לגופו</small> הוא <small>ראוי].</small>
 <big>א</big> <strong>אשכחיה</strong> <small>[מצא אותו]</small> <strong>ר' יונה לר' עילאי דקאי אפיתחא</strong> <small>[שעומד על פיתחה]</small> של העיר <strong>צור,</strong> <strong>אמר ליה</strong> <small>[לו]:</small> <strong>קתני</strong> <small>[שנינו]</small> <strong>"בהמה תיעקר", עבד</strong> שקנה שם <strong>מאי</strong> <small>[מה]</small> דינו? והסביר את שאלתו: <strong>עבד ישראל לא קא מיבעיא</strong> <small>[נשאלת]</small> <strong>לי</strong> שאלה זו, שכן ברור שאין האדון רשאי לפגוע בו, <strong>כי קא מיבעיא</strong> <small>[כאשר נשאלת]</small> <strong>לי</strong> השאלה, הרי זה ב<strong>עבד גוי, מאי</strong> <small>[מה]</small> דינו? <strong>אמר ליה</strong> <small>[לו]:</small> <strong>מאי קא מיבעיא לך</strong> <small>[מה,</small> מדוע <small>נשאלת לך</small> השאלה<small>]?</small> הרי <strong>תניא</strong> <small>[שנויה</small> ברייתא<small>]:</small> <strong>הגוים והרועי בהמה דקה</strong> — <strong>לא מעלין</strong> אותם מן הבור <strong>ולא מורידין</strong> אותם בידיים לבור, הרי שאסור לגרום להם מיתה.
 <strong>אמר ליה</strong> <small>[לו]</small> <strong>ר' ירמיה לר' זירא: קתני</strong> <small>[שנינו]</small> בברייתא השנייה לעיל ש<strong>לוקחין</strong> (קונים) <strong>מהן</strong> ביריד של גוים <strong>בהמה עבדים ושפחות,</strong> האם הכוונה היא דוקא <strong>עבד ישראל או דלמא</strong> <small>[שמא]</small> <strong>אפילו עבד גוי? אמר ליה</strong> <small>[לו]:</small> <strong>מסתברא</strong> <small>[מסתבר]</small> שמדובר דווקא ב<strong>עבד ישראל, דאי</strong> <small>[שאם]</small> <strong>עבד גוי למאי מיבעי ליה</strong> <small>[למה צריך אותו]?</small> מה הטעם להתיר לו לקנות אותו? <strong>כי אתא</strong> <small>[כאשר בא]</small> <strong>רבין</strong> מארץ ישראל לבבל <strong>אמר</strong> בשם <strong>ר' שמעון בן לקיש: אפילו עבד גוי</strong> קונים מהם, <strong>מפני שמכניסו תחת כנפי השכינה</strong> כשנעשה עבד לישראל ומתגייר.
 <strong>אמר רב אשי</strong> על הסבר זה: <strong>אטו</strong> <small>[וכי]</small> כשקונה <strong>בהמה מאי</strong> <small>[מה]</small> <strong>"מכניס תחת כנפי השכינה" איכא</strong> <small>[יש],</small> שהותר הדבר? <strong>אלא</strong> מותר הדבר <strong>משום מעוטייהו</strong> <small>[מיעוטם]</small> שממעט מנכסיהם של הגוים, <strong>והכא נמי דממעטי שרי</strong> <small>[וכאן גם כן</small> משום <small>שמתמעטים</small> על ידי כך מנכסיהם <small>מותר</small> הדבר<small>].</small>
 מסופר, <strong>ר' יעקב זבן סנדלא</strong> <small>[קנה סנדלים]</small> ביריד, <strong>ר' ירמיה זבן פיתא</strong> <small>[קנה פת].</small> <strong>אמר ליה חד לחבריה</strong> <small>[לו אחד לחבירו]:</small> <strong>יתמא</strong> <small>[יתום]</small> כלומר, שאין לו רב ומדריך, <strong>עבד רבך הכי</strong> <small>[וכי עשה רבך כן]?</small> <strong>אמר ליה אידך</strong> <small>[לו האחר]:</small> <strong>יתמא, עבד רבך הכי</strong> <small>[יתום, וכי עשה רבך כן]?</small> ומסבירים, <strong>ו</strong>באמת, <strong>תרוייהו</strong> <small>[שניהם]</small> <strong>מבעל הבית זבון</strong> <small>[קנו],</small> <strong>וכל חד וחד</strong> <small>[אחד ואחד]</small> <strong>סבר: חבראי</strong> <strong>מתגר זבן</strong> <small>[חברי מסוחר קנה],</small> ש<strong>אמר ר' אבא בריה</strong> <small>[בנו]</small> של <strong>ר' חייא בר אבא: לא שנו</strong> שאסור לקנות ביריד של גוים <strong>אלא</strong> דווקא <strong>בלוקח מן התגר,</strong> משום <strong>דשקלי מיכסא מיניה</strong> <small>[שלוקחים מכס ממנו]</small> לעבודה זרה ונמצא מהנה אותה מנכסיו, <strong>אבל בלוקח מבעל הבית, דלא שקלי מיניה מיכסא</strong> <small>[שאין נוטלים ממנו מכס]</small> — <strong>מותר.</strong>
 <strong>אמר ר' אבא בריה</strong> <small>[בנו]</small> של <strong>ר' חייא בר אבא: אילמלא</strong> <small>[אם]</small> <strong>היה ר' יוחנן הא זימנא באתרא דקא שקלי מיכסא</strong> <small>[בזמן הזה במקום שנוטלים מכס],</small> <strong>אפילו מבעל הבית הוה אסר</strong> <small>[היה אוסר]</small> לקנות, שגם מהם נוטלים. <strong>אלא אינהו, היכי זבון</strong> <small>[הם, איך קנו]?</small> <strong>מבעל הבית שאינו קבוע זבון</strong> <small>[קנו].</small>
 <big>ב משנה</big> <strong>אלו דברים אסורים למכור לגוי</strong> בכל זמן, משום שמשתמשים בהם במיוחד לתקרובת עבודה זרה: <strong>אצטרובלין, ובנות שוח, ופטוטרות</strong> (שיבוארו להלן בגמרא), <strong>ולבונה, ותרנגול הלבן. ר' יהודה אומר: מותר למכור לו תרנגול לבן בין התרנגולין</strong> כאשר הגוי קונה כמה תרנגולים שונים יחד; <strong>ובזמן שהוא בפני עצמו</strong> — <strong>קוטע את אצבעו ומוכרו לו, לפי שאין</strong> הם <strong>מקריבים חסר לעבודה זרה.</strong>
 <strong>ושאר כל הדברים, סתמן</strong> שקונה ממנו סתם — <strong>מותר, ופירושן</strong> כשפירש שהוא לשם עבודה זרה — <strong>אסור; ר' מאיר אומר: אף דקל טב, וחצב, ונקלב</strong> — <strong>אסור למכור לגוים.</strong>
## דף יד.
 <big>א גמרא</big> ומבררים את האמור במשנתנו, <strong>מאי</strong> <small>[מה]</small> פירוש <strong>"איצטרובלין"?</strong> הוא הצמח הקרוי <strong>תורניתא. ורמינהו</strong> <small>[ומשליכים,</small> מקשים מברייתא<small>]</small> ששנינו בה: <strong>הוסיפו עליהן</strong> לעניין איסור שביעית: <strong>אלכסין ואיצטרובלין, מוכססין ובנות שוח; ואי סלקא דעתך</strong> <small>[ואם עולה על דעתך]</small> לפרש ש<strong>איצטרובלין</strong> פירושו <strong>תורניתא, תורניתא מי איתא</strong> <small>[האם יש]</small> בה איסור <strong>בשביעית?</strong>
 <strong>והתניא</strong> <small>[והרי שנויה</small> ברייתא<small>],</small> <strong>זה הכלל: כל שיש לו עיקר</strong> שיש לו שורשים — <strong>יש לו</strong> דין <strong>שביעית, וכל שאין לו עיקר</strong> — <strong>אין לו</strong> דין <strong>שביעית,</strong> ותורניתא זו אין לה שורשים! <strong>אלא אמר רב ספרא:</strong> תורניתא היא <strong>פירי דארזא</strong> <small>[פירות הארז].</small> <strong>וכן כי אתא</strong> <small>[כאשר בא]</small> <strong>רבין</strong> מארץ ישראל <strong>אמר</strong> בשם <strong>ר' אלעזר:</strong> איצטרובלין הוא <strong>פירי דארזא</strong> <small>[פירות הארז].</small>
 ומבררים את זיהוים של שאר הדברים ששנינו במשנה: <strong>"בנות שוח"</strong> — <strong>אמר רבה בר בר חנה אמר ר' יוחנן: תאיני חיוראתא</strong> <small>[תאנים לבנות].</small> <strong>"ופטוטרות"</strong> — <strong>אמר רבה בר בר חנה אמר ר' יוחנן:</strong> אין הכוונה למין נוסף, אלא לומר שמיני הפירות שנאסרו במכירה <strong>בפטוטרותיהן שנו</strong> שהם אסורים, כאשר הם נמכרים עם העוקצים שלהם, ולא כאשר הם קצוצים.
 <strong>"לבונה"</strong> — <strong>אמר ר' יצחק אמר ר' שמעון בן לקיש:</strong> הכוונה היא דווקא ל<strong>לבונה זכה,</strong> שבה משתמשים לשם קטורת לעבודה זרה. <strong>תנא</strong> <small>[שנה</small> החכם<small>]:</small> <strong>ומכולן</strong> מכל המינים האסורים <strong>מוכרין להן חבילה,</strong> כמות גדולה, שהיא בוודאי מיועדת לסחורה ולא להקרבה. <strong>וכמה</strong> הוא משקלה של <strong>חבילה? פירש ר' יהודה בן בתירא: אין חבילה</strong> <strong>פחותה מ</strong>משקל <strong>שלשה מנין.</strong>
 ושואלים: <strong>וליחוש דלמא אזיל ומזבין לאחריני ומקטרי</strong> <small>[ונחשוש שמא הולך</small> קונה זה <small>ומוכר לאחרים, ו</small>הם <small>מקטירים]!</small> <strong>אמר אביי:</strong> בוודאי הדבר ייתכן, אלא שעל האיסור של <strong>"לפני</strong> עיור לא תתן מכשול" (ויקרא יט, יד) <strong>מפקדינן</strong> <small>[מצווים אנו],</small> שלא לגרום להם לעבוד עבודה זרה על ידינו, <strong>אלפני דלפני לא מפקדינן</strong> <small>[על "לפני" של "לפני", אין אנו מצווים].</small>
 <big>ב</big> שנינו במשנה: <strong>ותרנגול לבן</strong> אסור למכור לגוי. <strong>אמר ר' יונה אמר ר' זירא אמר רב זביד, ואיכא דמתני</strong> <small>[ויש ששונים]</small> רק <strong>אמר ר' יונה אמר ר' זירא:</strong> אם הקונה אומר סתם <strong>"תרנגול למי",</strong> כלומר, למי יש תרנגול למכירה — <strong>מותר למכור לו</strong> גם <strong>תרנגול לבן,</strong> משום שנראה שאינו מקפיד דווקא בלבן. אבל אם הוא שואל <strong>"תרנגול לבן למי"</strong> — <strong>אסור למכור לו תרנגול לבן.</strong>
 ומקשים על כך, <strong>תנן</strong> <small>[שנינו</small> במשנה<small>],</small> <strong>ר' יהודה אומר: מוכר הוא לו תרנגול לבן בין התרנגולין</strong> האחרים. ויש לשאול: <strong>היכי דמי</strong> <small>[כיצד בדיוק מדובר]?</small> <strong>אילימא דקאמר</strong> <small>[אם תאמר שהוא אומר]</small> <strong>"תרנגול לבן למי, תרנגול לבן למי",</strong> אם כן, <strong>אפילו</strong> תרנגול לבן <strong>בין התרנגולין</strong> — <strong>נמי</strong> <small>[גם כן]</small> <strong>לא</strong> ימכור, שהרי הודיע שרצונו בתרנגול לבן!
 <strong>אלא לאו</strong> <small>[האם לא]</small> מדובר <strong>דקא אמר</strong> <small>[שהוא אומר]</small> <strong>"תרנגול למי, תרנגול למי", ואפילו הכי</strong> <small>[כך],</small> <strong>לר' יהודה,</strong> אם מוכר תרנגול לבן זה <strong>בין התרנגולין</strong> — <strong>אין</strong> <small>[כן]</small> מותר, <strong>בפני עצמו</strong> — <strong>לא, ולתנא קמא</strong> <small>[ו</small>לדעת <small>התנא הראשון]</small> שאוסר — <strong>אפילו בין התרנגולין נמי</strong> <small>[גם כן]</small> <strong>לא</strong> ימכור לו!
 <strong>אמר רב נחמן בר יצחק: הכא במאי עסקינן</strong> <small>[כאן</small> במשנה <small>במה אנו עוסקים]?</small> לא כשמבקש תרנגול סתם, שאז מותר לתת לו לבן לדעת הכל, אלא <strong>כגון דאמר</strong> <small>[שאומר]</small> "מכור לי <strong>זה וזה",</strong> כלומר, שהיו בידי היהודי תרנגולים רבים, והוא מצביע על כמה מהם, וביניהם גם לבן.
 <strong>תניא נמי הכי</strong> <small>[שנויה</small> ברייתא במפורש <small>גם כן כך],</small> <strong>אמר ר' יהודה: אימתי</strong> אסור? <strong>בזמן שאמר</strong> "מכור לי <strong>תרנגול זה לבן",</strong> שהזכיר שרצונו בתרנגול לבן, <strong>אבל אם אמר</strong> "מכור לי <strong>זה וזה"</strong> — <strong>מותר.</strong> ומוסיפה הברייתא: <strong>ואפילו אמר</strong> רק <strong>"תרנגול זה",</strong> והצביע על תרנגול לבן, אם היה זה <strong>גוי שעשה משתה לבנו או שהיה לו חולה בתוך ביתו</strong> — <strong>מותר</strong> למכור לו, שניכר הדבר שקונה לשמחת בנו או לרפואת החולה.
  אגב שהובאה ברייתא זו מקשים: <strong>והתניא</strong> <small>[והרי שנינו</small> במשנה<small>]:</small> <strong>גוי שעשה משתה לבנו, אינו אסור אלא אותו היום ואותו האיש בלבד.</strong> ומכאן נדייק: <strong>אותו היום ואותו האיש מיהא</strong> <small>[על כל פנים]</small> <strong>אסור! אמר רב יצחק בר רב משרשיא: בטווזיג</strong>
 <strong>תנן</strong> <small>[בסעודת רעות שנינו]</small> שאיננו משתה חתונה, אלא סעודה של ידידות, ואין מקריבים בה קרבנות. ושבים לדון בדבריו של ר' זירא, שגוי המבקש תרנגול סתם מותר למכור לו לבן. ומקשים ממה ששנינו במשנה: <strong>ושאר כל הדברים, סתמן מותר, ופירושן אסור.</strong> ויש לברר: <strong>מאי</strong> <small>[מה]</small> בדיוק הכוונה ב<strong>"סתמן" ומאי</strong> <small>[ומה]</small> הכוונה ב<strong>"פירושן"? אילימא</strong> <small>[אם תאמר]:</small> <strong>סתמא</strong> <small>[סתם]</small> — <strong>דקאמר חיטי חוורתא</strong> <small>[שהוא אומר</small> שרוצה <small>חיטים לבנות],</small> <strong>פירושן</strong> — <strong>דקאמר</strong> <small>[שהוא אומר]</small> שהוא צריך אותן <strong>לעבודה זרה,</strong>
## דף יד:
 הרי <strong>לא</strong> על <strong>סתמן צריכא למימר דמזבנינן</strong> <small>[צריך לומר שמוכרים אנו],</small> להם, <strong>ולא</strong> על <strong>פירושן צריכא למימר דלא מזבנינן</strong> <small>[צריך לומר שאין אנו מוכרים],</small> שדברים אלה ברורים מעצמם! <strong>אלא</strong> יש להסביר: <strong>סתמן</strong> פירושו <strong>דקאמר</strong> <small>[שהוא אומר]</small> שרצונו לקנות <strong>חיטי</strong> <small>[חיטים],</small> <strong>פירושן</strong> — <strong>דקאמר חוורתא</strong> <small>[שהוא אומר</small> שרצונו בחיטים <small>לבנות]</small> שהן משמשות לעבודה זרה.
  ומכאן נדייק: <strong>מכלל</strong> ש<strong>תרנגול</strong> שאמרו במשנה שלא למכור — <strong>אפילו סתמן נמי</strong> <small>[גם כן]</small> כשלא פירש לבן, <strong>לא</strong> ימכור להם, שלא כדברי ר' זירא! ובתשובה לכך <strong>אמרי</strong> <small>[אומרים]:</small> <strong>לעולם סתמן</strong> פירושו <strong>דקאמר חיטי חוורתא</strong> <small>[שאומר</small> הגוי שרצונו ב<small>חיטים לבנות],</small> <strong>פירושן</strong> — <strong>דקאמר</strong> <small>[שהוא אומר]</small> שצריך אותן <strong>לעבודה זרה;</strong>
 <strong>ופירושן אצטריכא ליה</strong> <small>[הוצרך לו</small> לומר<small>],</small> ומדוע? שכן <strong>סלקא דעתך אמינא</strong> <small>[יעלה על דעתך לומר]:</small> <strong>האי גברא</strong> <small>[אדם זה]</small> באמת <strong>לאו</strong> <small>[לא]</small> <strong>לעבודה זרה קא בעי</strong> <small>[הוא צריך]</small> את החיטים, שהרי אין דרכם בכך, <strong>אלא מיבק הוא דאביק</strong> <small>[אדוק הוא]</small> <strong>בעבודה זרה,</strong> <strong>וסבר</strong> <small>[</small>והוא <small>סבור]:</small> <strong>כי היכי דההוא גברא אביק ביה כולי עלמא נמי אביקו</strong> <small>[כמו שאותו אדם,</small> הוא עצמו, <small>דבוק בה, כולם גם כן דבוקים</small> בה<small>],</small> ולכן הוא אומר בלבו: <strong>אימא הכי כי היכי דליתבו לי</strong> <small>[אומר כך,</small> שרצוני לעבודה זרה, <small>כדי שיתנו לי],</small> אף שבאמת אין הם לעבודה זרה, ויהיה מותר, <strong>קא משמע לן</strong> <small>[משמיע לנו]</small> שכיון שפירש לעבודה זרה — אסור, שיש לחשוש שלכך באמת הוא מתכוון.
 <strong>בעי</strong> <small>[שאל]</small> <strong>רב אשי:</strong> אם אומר הגוי ושואל בין המוכרים: <strong>"תרנגול לבן קטוע למי</strong> יש למכור", <strong>מהו למכור לו תרנגול לבן שלם?</strong> וצדדי השאלה, <strong>מי אמרינן</strong> <small>[האם אנו אומרים]:</small> <strong>מדקאמר</strong> <small>[מכיון שהוא אומר]</small> <strong>קטוע,</strong> סימן ש<strong>לאו</strong> <small>[לא]</small> <strong>לעבודה זרה קבעי</strong> <small>[הוא צריך]</small> אותו, שהרי אינם מקריבים קרבן חסר אבר, ויהיה מותר למכור לו, <strong>או דלמא איערומי קא מערים</strong> <small>[שמא מערים הוא]</small> שהוא יודע שלא ימכרו לו שלם אם יבקש זאת, והוא סבור שהואיל וקטוע אינו מצוי, יקבל מהם שלם, ואסור למכור לו?
  וממשיך רב אשי: <strong>אם תימצי</strong> (תמצא) <strong>לומר האי איערומי הוא דקא מערים</strong> <small>[</small>במקרה שכ <small>זה מערים</small> הוא<small>],</small> ואסור הדבר, יש לשאול: אם שאל <strong>"תרנגול לבן למי, תרנגול לבן למי", ויהבו ליה</strong> <small>[ונתנו לו]</small> תרנגול <strong>שחור ושקל</strong> <small>[ולקח],</small> <strong>ויהבו ליה</strong> <small>[ונתנו לו]</small> תרנגול <strong>אדום ושקל</strong> <small>[ולקח],</small> <strong>מהו למכור לו לבן</strong> גם כן? וצדדי השאלה: <strong>מי אמרינן</strong> <small>[האם אנו אומרים]:</small> <strong>כיון דיהבו</strong> <small>[שנתנו]</small> לו <strong>שחור ושקל</strong> <small>[ולקח],</small> <strong>אדום ושקל</strong> <small>[ולקח],</small> <strong>לאו</strong> <small>[לא]</small> <strong>לעבודה זרה קא בעי</strong> <small>[הוא צריך],</small> <strong>או דלמא איערומי קא מערים</strong> <small>[שמא מערים הוא]?</small> שאלה זו לא נפתרה, ונשארה ב<strong>תיקו</strong> <small>[תעמוד]</small> השאלה במקומה.
 <big>א</big> שנינו במשנה <strong>ר' מאיר אומר: אף דקל</strong> טב וחצב אין מוכרים לגוים. <strong>אמר ליה</strong> <small>[לו]</small> <strong>רב חסדא לאבימי: גמירי</strong> <small>[למודים אנו]</small> במסורת, שמסכת <strong>עבודה זרה</strong> של <strong>אברהם אבינו ארבע מאה פירקי הויין</strong> <small>[ארבע מאות פרקים היו</small> בה<small>],</small> <strong>ואנן חמשה תנן</strong> <small>[ו</small>אילו <small>אנו חמישה</small> פרקים בלבד <small>אנו שונים</small> בה<small>],</small> <strong>ו</strong>בכל זאת <strong>לא ידעינן מאי קאמרינן</strong> <small>[אין אנו יודעים מה אנו אומרים].</small>
 ושאל אותו: <strong>ומאי קשיא</strong> <small>[ומה קשה],</small> מה אינך מבין במשנתנו? אמר לו: <strong>דקתני</strong> <small>[ששנינו],</small> <strong>ר' מאיר אומר: אף דקל טב, חצב ונקלס אסור למכור לגוים.</strong> ונדייק: <strong>דקל טב</strong> <small>[טוב]</small> <strong>הוא דלא מזבנינן</strong> <small>[שאין אנו מוכרים],</small> <strong>הא דקל ביש מזבנינן</strong> <small>[אבל דקל רע מוכרים אנו].</small> <strong>והתנן</strong> <small>[והרי שנינו</small> במשנה<small>]</small> להלן: <strong>אין מוכרין להם במחובר לקרקע</strong> כל דבר! <strong>אמר ליה</strong> <small>[לו]:</small> <strong>מאי</strong> <small>[מה]</small> פירוש <strong>"דקל טב</strong> <small>[טוב]</small> <strong>"? פירות</strong> של <strong>דקל טב</strong> <small>[טוב]</small> שהם תלושים. <strong>וכן אמר רב הונא: פירות דקל טב</strong> <small>[טוב].</small>
 שנינו במשנה: <strong>"חצב",</strong> ומסבירים שהוא <strong>קשבא</strong> <small>[מין תמרים].</small> ובפירוש <strong>"נקלס"</strong> מסופר, <strong>כי אתא</strong> <small>[כאשר בא]</small> <strong>רב דימי</strong> מארץ ישראל לבבל <strong>אמר</strong> בשם <strong>ר' חמא בר יוסף: קורייטי. אמר ליה</strong> <small>[לו]</small> <strong>אביי 
   
 לרב דימי: תנן</strong> <small>[שנינו</small> במשנה<small>]</small> <strong>"נקלס" ולא ידעינן</strong> <small>[ואין אנו יודעים]</small> <strong>מהו, ואת אמרת</strong> <small>[ואתה אומר]</small> <strong>קורייטי, ולא ידעינן</strong> <small>[ואין אנו יודעים]</small> מהו, אם כן <strong>מאי אהנית לן</strong> <small>[מה הועלת לנו],</small> אם גם את הפירוש איננו יודעים? <strong>אמר ליה</strong> <small>[להם]:</small> <strong>אהנאי לכו</strong> <small>[אני הועלתי לכם],</small> <strong>דכי אזלת התם</strong> <small>[שכאשר תלך לשם]</small> לארץ ישראל <strong>אמרת להו</strong> <small>[אומר אתה להם]</small> <strong>"נקלס"</strong> — <strong>ולא ידעי</strong> <small>[ואינם יודעים],</small> <strong>אמרת להו</strong> <small>[אומר אתה להם]</small> <strong>"קורייטי"</strong> — <strong>וידעי, וקא מחוו לך</strong> <small>[ויודעים, ומראים לך</small> מהו<small>].</small>
 <big>ב משנה</big> <strong>מקום שנהגו למכור בהמה דקה לגוים</strong> — <strong>מוכרין, מקום שנהגו שלא למכור</strong> — <strong>אין מוכרין. ובכל מקום אין מוכרין להם בהמה גסה,</strong> שנמצא עובד בה בשבת, וישראל מצווה על שביתת בהמתו. ואף לא <strong>עגלים וסייחים,</strong> בין <strong>שלמין ו</strong>בין <strong>שבורין</strong> שאינם יכולים לעשות מלאכה. <strong>ר' יהודה מתיר בשבורה, ובן בתירא מתיר בסוס.</strong>   
 <big>ג</big>    <big>גמרא</big> מדברי המשנה שבמקום שנהגו שלא למכור בהמה דקה אין מוכרים, מדייקים: <strong>למימרא</strong> <small>[לומר]</small> מכאן <strong>דאיסורא ליכא</strong> <small>[שאיסור אין</small> בכך<small>],</small> אלא רק <strong>מנהגא</strong> <strong>הוא דאיכא</strong> <small>[מנהג הוא שיש],</small> <strong>היכא דנהיג</strong> <small>[במקום שנוהגים]</small> <strong>איסור</strong> — <strong>נהוג</strong> <small>[נוהגים],</small> <strong>היכא דנהיג</strong> <small>[במקום שנוהגים]</small> <strong>היתר</strong> — <strong>נהוג</strong> <small>[נוהגים].</small>
 <strong>ורמינהי</strong> <small>[ומשליכים,</small> מראים סתירה<small>]</small> ממה ששנינו כאיסור, ולא כמנהג: <strong>אין מעמידין בהמה בפונדקאות של גוים, מפני שחשודין על הרביעה,</strong> וכיוון שהדבר אסור להם הרי זה בכלל הציווי "לפני עיור לא תתן מכשול". <strong>אמר רב:</strong> הלכה זו של העמדת בהמה בפונדקאות תלויה בהלכה שבמשנתנו, <strong>מקום שהתירו למכור</strong> לגוים, הרי זה משום שבאותו מקום אינם חשודים על רביעת בהמה דקה, ובמקום כזה גם <strong>התירו לייחד</strong> עימם בהמה דקה בפונדקאות. וכן לצד האחר, <strong>מקום שאסרו לייחד</strong> בפונדקאות <strong>אסרו</strong> גם <strong>למכור.</strong>
## דף טו.
 <strong>ור' אלעזר אומר: אף במקום שאסרו לייחד, מותר למכור. מאי טעמא</strong> <small>[מה טעם</small> הדבר<small>]?</small> שאם ימכור לו שוב אין חשש לרביעה, לפי ש<strong>גוי חס על בהמתו שלא תעקר</strong> (תיעשה עקרה) מחמת הרביעה, ולכן אין הוא רובע את בהמתו שלו. אבל ליחד אסור, לפי שחשודים הם לרבוע בהמות של ישראל. ומעירים: <strong>ואף רב הדר ביה</strong> <small>[חזר בו]</small> מדבריו, ש<strong>אמר רב תחליפא אמר רב שילא בר אבימי משמיה</strong> <small>[משמו]</small> של <strong>רב: גוי חס על בהמתו שלא תעקר.</strong>
 <big>א</big> שנינו במשנה: <strong>ובכל מקום אין מוכרין בהמה גסה כו'.</strong> ומסבירים: <strong>מאי טעמא</strong> <small>[מה טעם</small> הדבר<small>]?</small> <strong>נהי</strong> <small>[אם אמנם]</small> ש<strong>לרביעה לא חיישינן</strong> <small>[אין אנו חוששים],</small> ואולם <strong>מעביד ביה מלאכה חיישינן</strong> <small>[לעשיית מלאכה בה</small> בשבת <small>אנו חוששים].</small> ושואלים: מדוע נחשוש לכך?
 <strong>וניעביד</strong> <small>[ושיעשה]</small> בה מלאכה, <strong>כיון דזבנה קנייה</strong> <small>[שקנאה</small> הגוי <small>קנה אותה</small> לעצמו<small>]</small> לכל דבר, ומותר לו לעבוד בה בשבת! ומשיבים: נאסרה מכירה <strong>גזירה משום שאלה</strong> שמא יבוא להשאיל את הבהמה, או <strong>משום שכירות,</strong> ואז יעשה בה מלאכה בזמן שהיא שייכת לישראל.
  ומקשים שוב: הרי גם <strong>שאלה קנייה</strong> <small>[קונה אותה]</small> לשואל, <strong>ו</strong>גם <strong>אגרא קנייה</strong> <small>[שכירות קונה אותה]</small> לשוכר, אמנם לא לצמיתות אבל לשעתה, ובאותה שעה אינה שלו אלא של הגוי, ומדוע לא יעבוד בה?
 <strong>אלא אמר רמי בריה</strong> <small>[בנו]</small> של <strong>ר' ייבא:</strong> האיסור למכור הוא <strong>גזירה</strong> <strong>משום נסיוני</strong> <small>[נסיונות]</small> שעושים לפני מכירת הבהמה, <strong>דזמנין דזבנה לה ניהליה</strong> <small>[שפעמים שהוא מוכר אותה לו]</small> <strong>סמוך לשקיעת החמה דמעלי שבתא</strong> <small>[של ערב שבת],</small> <strong>ואמר ליה</strong> <small>[ואומר לו]:</small> <strong>תא נסייה ניהליה</strong> <small>[בוא נסה אותה],</small> <strong>ושמעה ליה לקליה ואזלא מחמתיה</strong> <small>[ו</small>הבהמה <small>שומעת את קולו של</small> בעליה היהודי <small>והולכת בגללו],</small> <strong>וניחא ליה דתיזל</strong> <small>[ונוח לו שתלך],</small> שהרי הוא רוצה שיראה הגוי שהיא מסוגלת לעבודה, <strong>והוה ליה</strong> <small>[ונמצא]</small> <strong>מחמר אחר בהמתו בשבת, והמחמר אחר בהמתו בשבת</strong> — <strong>חייב חטאת.</strong>
 על מה שהנחנו ששכירות קונה, <strong>מתקיף לה</strong> <small>[מקשה עליה]</small> <strong>רב שישא בריה</strong> <small>[בנו]</small> של <strong>רב אידי: ושכירות מי קניא</strong> <small>[האם</small> היא <small>קונה]?</small> <strong>והתנן</strong> <small>[והרי שנינו</small> במשנה<small>]:</small> <strong>אף במקום שאמרו</strong> שמותר <strong>להשכיר</strong> דירה לגוי — <strong>לא לבית דירה אמרו, מפני ש</strong>הגוי <strong>מכניס לתוכו עבודה זרה. ואי סלקא דעתך</strong> <small>[ואם עולה על דעתך]</small> לומר ש<strong>שכירות קניא</strong> <small>[קונה],</small> <strong>האי כי קא מעייל</strong> <small>[</small>גוי <small>זה כאשר הוא מכניס]</small> — <strong>לביתיה קא מעייל</strong> <small>[לביתו הוא מכניס]</small> ומה איכפת ליהודי בעל הדירה?
  ומשיבים:  <strong>שאני</strong> <small>[שונה]</small> <strong>עבודה זרה דחמירא</strong> <small>[ש</small>היא <small>חמורה]</small> ביותר, ומחמירים בה אף בדבר שאינו שייך לו בשלימות, <strong>דכתיב</strong> <small>[שנאמר]:</small> <strong>"ולא תביא תועבה אל ביתך"</strong> (דברים ז, כו), ובית זה עדיין שמו של היהודי עליו.
  וכן <strong>מתקיף לה</strong> <small>[מקשה על כך]</small> <strong>רב יצחק בריה</strong> <small>[בנו]</small> של <strong>רב משרשיא: ושכירות מי קניא</strong> <small>[האם</small> היא <small>קונה]?</small> <strong>והא תנן</strong> <small>[והרי שנינו</small> במשנה<small>]:</small> <strong>ישראל ששכר פרה מכהן</strong> — <strong>יאכילנה כרשיני</strong> (מין ירק) <strong>תרומה,</strong> לפי שהיא בהמת כהן ומותר להאכילה תרומה, <strong>ו</strong>להיפך, <strong>כהן ששכר פרה מישראל, אף על פי ש</strong>לפי ההסכם <strong>מזונותיה עליו</strong>, שהכהן השוכר הוא החייב במזונותיה — מכל מקום <strong>לא יאכילנה כרשיני תרומה</strong> לפי שהיא פרת ישראל.
 <strong>ואי סלקא דעתך</strong> <small>[ואם עולה על דעתך]</small> לומר ש<strong>שכירות קניא</strong> <small>[קונה],</small> <strong>אמאי</strong> <small>[מדוע]</small> <strong>לא יאכילנה</strong> הכהן כרשיני תרומה? הלוא <strong>פרה דידיה</strong> <small>[שלו]</small> <strong>היא</strong> לפי שעה! <strong>אלא שמע מינה</strong> <small>[למד מכאן]</small> ש<strong>שכירות לא קניא</strong> <small>[אינה קונה].</small> ומעירים: <strong>והשתא דאמרת</strong> <small>[ועכשיו שאתה אומר]</small> <strong>שכירות לא קניא</strong> <small>[אינה קונה]</small> ואינה מפקעת את הדבר מרשות בעליו, אם כן אפשר לפרש כמו שפירשנו מתחילה, שאין מוכרים בהמה גסה לגוי <strong>גזירה משום שכירות, וגזירה משום שאלה, וגזירה משום נסיוני</strong> (נסיונות).
  מסופר, <strong>רב אדא שרא לזבוני חמרא אידא דספסירא</strong> <small>[התיר למכור חמור על ידי ספסר]</small> יהודי, והסביר: <strong>אי</strong> <small>[אם]</small> <strong>משום נסיוני</strong> — <strong>הא לא ידעה לקליה דאזלא מחמתיה</strong> <small>[הרי אינה מכירה את קולו</small> של הספסר <small>שתלך בגללו],</small> <strong>ואי</strong> <small>[ואם]</small> <strong>משום שאלה ושכירות</strong> — <strong>כיון</strong> ש<strong>לא דידיה</strong> <small>[שלו]</small> <strong>היא, לא מושיל ולא מוגר</strong> <small>[אינו משאיל ואינו משכיר</small> אותה<small>],</small> <strong>ועוד</strong> טעם שאינו משאיל או משכיר — <strong>משום</strong> ש<strong>לא ניגלי ביה מומא</strong> <small>[יתגלה בה מום]</small> בתוך זמן השכירות והשאלה, שהרי הוא מעוניין למכור את הבהמה.
  ועוד מסופר, <strong>רב הונא זבין ההיא</strong> <small>[מכר אותה]</small> <strong>פרה לגוי, אמר ליה</strong> <small>[לו]</small> <strong>רב חסדא: מאי טעמא עבד מר הכי</strong> <small>[מה טעם עשה אדוני כך]?</small> <strong>אמר ליה</strong> <small>[לו]</small> רב הונא: <strong>אימור</strong> <small>[אמור]</small> ש<strong>לשחיטה זבנה</strong> <small>[קנה אותה]</small> ולא כדי לעשות בה מלאכה.
## דף טו:
 והוסיף: <strong>ומנא תימרא דאמרינן כי האי גוונא</strong> <small>[ומנין אתה אומר שאנו אומרים כגון זה]</small> שתולים להקל במכירה, ואין חוששים משום "לפני עיור", אף כאשר יש אפשרות של מכשול? <strong>דתנן</strong> <small>[ששנינו</small> במשנה<small>],</small> <strong>בית שמאי אומרים: לא ימכור אדם</strong> לחבירו <strong>פרה החורשת ב</strong>שנת <strong>שביעית,</strong> משום שמן הסתם הקונה מתכוון לחרוש בפרה חורשת זו, דבר האסור בשנה השביעית, <strong>ובית הלל מתירין,</strong> וטעמם — <strong>מפני שיכול</strong> הקונה <strong>לשוחטה,</strong> ולאו דווקא לחרוש בה. משמע שאנו תולים בכך ואין אוסרים.
 <strong>אמר רבה: מי דמי</strong> <small>[האם</small> הדברים <small>דומים]?</small> <strong>התם</strong> <small>[שם]</small> לענין שביעית, <strong>אין</strong> <strong>אדם מצווה על שביתת בהמתו בשביעית,</strong> ואין איסור בעצם עבודתה של הבהמה, ואם משום הכשלה של חבירו — יכול הוא לתלות שאינו מתכוון כלל לעבוד בה. אבל <strong>הכא</strong> <small>[כאן]</small> לעניין מכירה לגוי, הרי <strong>אדם מצווה על שביתת בהמתו בשבת,</strong> ואם תעבוד — עבירה שלו היא, ואין לו להיכנס אפילו לספק עבירה!
 <strong>אמר ליה</strong> <small>[לו]</small> <strong>אביי</strong> לרבה: <strong>וכל היכא</strong> <small>[מקום]</small> ש<strong>אדם מצווה</strong> על שביתת דבר מקנייניו — <strong>אסור</strong> למכור למרות הספק? <strong>והרי שדה,</strong> ש<strong>אדם מצווה על שביתת שדהו בשביעית, ותנן</strong> <small>[ושנינו</small> במשנה<small>]</small> בכל זאת, <strong>בית שמאי אומרים: לא ימכור אדם שדה ניר</strong> (שדה חרוש) <strong>בשביעית</strong> משום שמן הסתם יזרע בו הקונה בשנה זו, <strong>ובית הלל מתירין, מפני שיכול להובירה</strong> (להשאירה בורה) ולא לעבד אותה. משמע שאנו תולים באפשרות זו, אף שאדם מוזהר על שביתת שדהו!
  ומצד אחר <strong>מתקיף לה</strong> <small>[מקשה על כך]</small> <strong>רב אשי: וכל היכא</strong> <small>[מקום]</small> ש<strong>אין אדם מצווה</strong> על שביתת דבר מקנייניו — <strong>שרי</strong> <small>[מותר]</small> לו למכור? <strong>והרי כלים,</strong> ש<strong>אין אדם מצווה על שביתת כלים בשביעית, ותנן</strong> <small>[ושנינו</small> במשנה<small>],</small> <strong>אלו הן כלים שאין אדם רשאי למוכרן בשביעית: המחרישה וכל כליה</strong> כל הכלים הנלווים לה, וכן <strong>העול</strong> ששמים על פרה כדי לרתום אותה למחרישה, <strong>והמזרה</strong> שזורים בו את התבואה, <strong>והדקר</strong> שמשתמשים בו לעבודת אדמה!
 <strong>אלא אמר רב אשי: כל היכא דאיכא למיתלא</strong> <small>[מקום שיש</small> אפשרות <small>לתלות]</small> בדבר אחר — <strong>תלינן</strong> <small>[אנו תולים]</small> <strong>ואף על גב</strong> <small>[ואף על פי]</small> <strong>ש</strong>הוא <strong>מצווה, וכל היכא דליכא למיתלי</strong> — <small>[מקום שאין לתלות]</small> בדבר אחר — <strong>לא תלינן</strong> <small>[אין אנו תולים]</small> <strong>אף על גב</strong> <small>[אף על פי]</small> ש<strong>אינו מצווה.</strong>
 <big>א</big> מסופר, <strong>רבה זבין ההוא חמרא</strong> <small>[מכר חמור אחד]</small> <strong>לישראל החשיד</strong> <small>[החשוד]</small> <strong>למכור</strong> בהמה גסה <strong>לגוי, אמר ליה</strong> <small>[לו]</small> <strong>אביי</strong> לרבה: <strong>מאי טעמא עבד מר הכי</strong> <small>[מה טעם עשה אדוני כך]?</small> הרי ילך זה וימכרנו לגוי! <strong>אמר ליה</strong> <small>[לו]:</small> <strong>אנא</strong> <small>[אני]</small> <strong>לישראל זביני</strong> <small>[מוכר אני].</small> <strong>אמר ליה</strong> <small>[לו]</small> אביי: <strong>והא אזיל ומזבין ליה</strong> <small>[והרי</small> הוא <small>הולך ומוכר אותו]</small> <strong>לגוי!</strong> אמר לו רבה כתשובה לכך: וכי <strong>לגוי קא מזבין</strong> <small>[הוא מוכר],</small> <strong>לישראל לא קא מזבין</strong> <small>[אינו מוכר]?</small> אם כן, אין לומר בוודאות שמוכר דווקא לגוי!
 <strong>איתיביה</strong> <small>[הקשה לו]</small> אביי ממה ששנינו: <strong>מקום שנהגו למכור בהמה דקה לכותים</strong> — <strong>מוכרין, שלא למכור</strong> — <strong>אין מוכרין.</strong> ויש לשאול: <strong>מאי טעמא</strong> <small>[מה טעם</small> הדבר<small>]?</small> <strong>אילימא</strong> <small>[אם תאמר]</small> <strong>משום דחשידי ארביעה</strong> <small>[ש</small>הכותים <small>חשודים על רביעה],</small> <strong>ומי חשידי</strong> <small>[והאם חשודים</small> הם<small>]?</small> <strong>והתניא</strong> <small>[והרי שנויה</small> ברייתא<small>]:</small> <strong>אין מעמידין בהמה בפונדקאות של גוים,</strong> בהמות <strong>זכרים אצל</strong> אנשים <strong>זכרים</strong> (גברים), מחשש שירבעו אותן, וכן אין מעמידים בהמות <strong>נקבות אצל נקבות</strong> (נשים), למרות שאין חשש לרביעה, <strong>ואין צריך לומר</strong> שאין מעמידים בהמות <strong>נקבות אצל זכרים</strong> (זכרים) <strong>ו</strong>בהמות <strong>זכרים אצל נקבות.</strong>
 <strong>ואין מוסרין בהמה לרועה שלהן, ואין מייחדין</strong> (מתייחדים) <strong>עמהם</strong> במקום מבודד, מחשש סכנה, <strong>ואין מוסרין להם תינוק ללמדו ספר וללמדו אומנות</strong> (מקצוע). <strong>אבל מעמידין בהמה בפונדקאות של כותים, זכרים אצל נקבות ונקבות אצל זכרים, ואין צריך לומר זכרים אצל זכרים ונקבות אצל נקבות,</strong> משום שאין חוששים שהם עוברים על התורה ורובעים בהמה.
 <strong>ו</strong>כן <strong>מוסרין בהמה לרועה שלהן, ומייחדין עמהם, ומוסרין להם תינוק ללמדו ספר וללמדו אומנות; אלמא לא חשידי</strong> <small>[מכאן שאין</small> הם <small>חשודים].</small>
 <strong>ועוד תניא</strong> <small>[שנויה</small> ברייתא<small>]:</small> <strong>אין מוכרין להם</strong> לגויים <strong>לא זיין</strong> (נשק) <strong>ולא כלי זיין</strong> (כלי עזר של נשק), <strong>ואין משחיזין להן את הזיין, ואין מוכרין להן לא סדן</strong> (סד לרגלי אסירים), <strong>ולא קולרין</strong> (שרשרות ברזל לצוואר), <strong>ולא כבלים, ולא שלשלאות של ברזל,</strong> ובענין זה שווים <strong>אחד גוי ואחד כותי.</strong>
 ונברר: <strong>מאי טעמא</strong> <small>[מה טעם</small> הדבר שאין מוכרים לכותים<small>]?</small> <strong>אי נימא דחשידי</strong> <small>[אם נאמר</small> מפני <small>ש</small>הם <small>חשודים]</small> על <strong>שפיכות דמים, ומי חשידי</strong> <small>[והאם</small> הם <small>חשודים]?</small> <strong>האמרת</strong> <small>[הרי אמרת]:</small> <strong>ומייחדין עמהן,</strong> משמע שאין חוששים לשפיכות דמים! <strong>אלא</strong> וודאי אסור למכור להם <strong>משום דאתי לזבונה</strong> <small>[שיבוא למוכרה]</small> <strong>לגוי.</strong> ואם כן כיצד מותר למכור חמור לישראל החשוד למוכרו לגוי?
 <strong>וכי תימא</strong> <small>[ואם תאמר]:</small> <strong>כותי לא עביד</strong> <small>[אינו עושה]</small> <strong>תשובה</strong> ובודאי עשוי למכור, <strong>ישראל עביד</strong> <small>[עושה]</small> <strong>תשובה,</strong> ואולי לא ימכור, <strong>והאמר</strong> <small>[והרי אמר]</small> <strong>רב נחמן אמר רבה בר אבוה: כדרך שאמרו אסור למכור לגוי, כך אסור למכור לישראל החשוד למכור לגוי,</strong> הרי שבפירוש אסרו למכור ליהודי החשוד למכור לגוי! כיון שנוכח רבה שצדק אביי, <strong>רהיט בתריה תלתא פרסי</strong> <small>[רץ אחריו,</small> אחרי אותו חשוד שקנה את חמורו, מרחק <small>שלוש פרסות]</small> כדי לבטל את המכר, <strong>ואיכא דאמרי</strong> <small>[ויש שאומרים]</small> שרדף אחריו מרחק <strong>פרסא בחלא</strong> <small>[פרסה בחולות],</small> <strong>ולא אדרכיה</strong> <small>[השיגו].</small>
 אגב שהובאה הברייתא בעניין איסור מכירת כלי נשק, מביאים מה ש<strong>אמר רב דימי בר אבא: כדרך שאסור למכור לגוי, אסור למכור ללסטים</strong> (גנב חמוש בנשק) <strong>ישראל.</strong> ומבררים: <strong>היכי דמי</strong> <small>[כיצד בדיוק מדובר]?</small> <strong>אי דחשיד דקטיל</strong> <small>[אם</small> ליסטים זה <small>חשוד ש</small>הוא <small>הורג</small> נפשות<small>]</small> — <strong>פשיטא</strong> <small>[פשוט]</small> הדבר, <strong>היינו</strong> <small>[זהו]</small> בדיוק דינו של <strong>גוי,</strong> שאסור למכור לו משום "לפני עיוור"!
 <strong>ואי דלא קטיל</strong> <small>[ואם</small> הוא לסטים <small>שאינו הורג],</small> <strong>אמאי</strong> <small>[מדוע]</small> <strong>לא</strong> ימכרו לו? ומשיבים: <strong>לעולם</strong> מדובר בליסטים <strong>דלא קטיל</strong> <small>[שאינו הורג</small> נפשות<small>],</small> <strong>ו</strong>אם כן מדוע בכל זאת אסור למכור לו? <strong>הכא במאי עסקינן</strong> <small>[כאן במה אנו עוסקים]?</small> <strong>במשמוטא</strong> <small>[ב</small>גנב <small>השומט</small> דברים<small>],</small> <strong>דזימנין דעביד לאצולי נפשיה</strong> <small>[שפעמים</small> הוא <small>עושה,</small> משתמש בנשק, כדי <small>להציל עצמו]</small> כשתופסים אותו, ויש לחשוש שישתמש בנשק ויהרוג בו.
 <big>ב</big> <strong>תנו רבנן</strong> <small>[שנו חכמים]:</small> <strong>אין מוכרין להן</strong> לגויים <strong>תריסין</strong> (מגינים) אף על פי שהם רק נשק להגנה ולא להתקפה, <strong>ויש אומרים: מוכרין להן תריסין.</strong> ושואלים: <strong>מאי טעמא</strong> <small>[מה טעם</small> הדבר<small>]</small> שאין מוכרים להם? <strong>אילימא</strong> <small>[אם תאמר]</small> <strong>משום דמגנו עלייהו</strong> <small>[ש</small>הם <small>מגינים עליהם]</small> בשעת מלחמה, <strong>אי הכי</strong> <small>[אם כך]</small> אתה חושש, <strong>אפילו חיטי ושערי נמי</strong> <small>[חיטים ושעורים גם כן]</small> <strong>לא</strong> ימכרו להם, שהרי גם הם מועילים להם! <strong>אמר רב:</strong>
## דף טז.
 <strong>אי</strong> <small>[אם]</small> <strong>אפשר</strong> היה שלא למכור להם בלי שתיגרם איבה, <strong>הכי נמי</strong> <small>[כך גם כן]</small> היה אסור הדבר, אבל אי אפשר בלא כן. מה שאין כן בתריסים, שניתן להימנע ממכירתם.
 <strong>איכא דאמרי</strong> <small>[יש שאומרים]:</small> <strong>תריסין היינו טעמא</strong> <small>[זהו הטעם]</small> ש<strong>לא</strong> מוכרים להם, <strong>דכי שלים זינייהו, קטלי בגוייהו</strong> <small>[שכאשר נגמר הנשק שלהם,</small> הם <small>הורגים בהם,</small> בתריסים<small>].</small> <strong>ו</strong>לפי זה, טעמם של <strong>יש אומרים</strong> שבברייתא ש<strong>מוכרים להם תריסין,</strong> היא שאין לחשוש לכך, משום <strong>דכי שלים זינייהו, מערק ערקי</strong> <small>[שכאשר נגמר הנשק שלהם,</small> הם <small>בורחים],</small> ואין הם משתמשים בתריסים להריגה. <strong>אמר רב נחמן אמר רבה בר אבוה: הלכה כיש אומרים</strong> שמוכרים להם תריסים.
 <strong>אמר רב אדא בר אהבה: אין מוכרין להן עששיות</strong> (גושים, מטילים) <strong>של ברזל, מאי טעמא</strong> <small>[מה טעם</small> הדבר<small>]?</small> <strong>משום דחלשי מינייהו</strong> <small>[ש</small>הם <small>יוצרים מהם]</small> <strong>כלי זיין.</strong> ומקשים: <strong>אי הכי</strong> <small>[אם כך],</small> <strong>אפילו מרי וחציני נמי</strong> <small>[מעדרים וכשילים גם כן]</small> לא נמכור להם, שהרי הם יכולים לחשל מהם כלי נשק! <strong>אמר רב זביד:</strong> מדובר <strong>בפרזלא הינדואה</strong> <small>[בברזל הודי]</small> שהוא מובחר ומשתמשים בו לכלי זיין. ומעירים: <strong>והאידנא, דקא מזבנינן</strong> <small>[ובימינו, שאנו מוכרים]</small> כל כלי נשק, <strong>אמר רב אשי:</strong> הרי זה <strong>לפרסאי דמגנו עילוון</strong> <small>[לפרסים שמגינים עלינו].</small>
 <big>א</big> שנינו במשנה: <strong>עגלים וסייחים</strong> אין מוכרים להם. <strong>תניא</strong> <small>[שנויה</small> ברייתא<small>]:</small> <strong>ר' יהודה מתיר ב</strong>בהמה <strong>שבורה</strong> למוכרה, <strong>מפני שאינה יכולה להתרפאות ולחיות. אמרו לו: והלא מרביעין עליה ויולדת,</strong> ומסבירה הגמרא: <strong>וכיון</strong> ש<strong>מרביעין עליה ויולדת אתו לשהויה</strong> <small>[יבואו להשהות אותה</small> אצלם<small>]</small> וישראל הרואה אותה ברשותם לא יבחין, ויהא סבור שמותר למכור להם בהמה גסה! <strong>אמר להן</strong> ר' יהודה: <strong>לכשתלד</strong> בהמה כזו אחשוש לדבר, שאיני חושש לכך. ומעירים: <strong>אלמא</strong> <small>[מכאן]</small> שהוא סבור ששבורה <strong>לא מקבלת זכר,</strong> שאין היא נרבעת ויולדת.
  ועוד שנינו במשנה: <strong>בן בתירא מתיר בסוס</strong> למוכרו לגוי. <strong>תניא</strong> <small>[שנויה</small> ברייתא<small>]:</small> <strong>בן בתירא מתיר בסוס, מפני שהוא</strong> הגוי <strong>עושה בו</strong> בשבת <strong>מלאכה שאין חייבין עליה חטאת,</strong> כלומר, משום שרכיבה אינה מלאכה שיש עליה איסור מן התורה, ואין מקום לגזור משום חשש זה. <strong>ורבי אוסר</strong> למכור סוס <strong>מפני שני דברים, אחד משום תורת כלי זיין,</strong> שבדרך כלל משתמשים בסוסים במלחמה, <strong>ואחד משום תורת בהמה גסה.</strong>
 ושואלים: <strong>בשלמא</strong> <small>[נניח]</small> לענין <strong>תורת כלי זיין איכא</strong> <small>[יש]</small> <strong>דקטיל בסחופיה</strong> <small>[ש</small>הסוס <small>הורג במכתו],</small> שמלמדים את הסוס עצמו להרוג. <strong>אלא תורת בהמה גסה מאי</strong> <small>[מה]</small> <strong>היא,</strong> מה עניינו? הרי אמרנו שלא נועד אלא לרכיבה! <strong>אמר</strong> <strong>ר' יוחנן: לכשיזקין</strong> הסוס ושוב אינו ראוי למלחמה <strong>מטחינו</strong> (טוחן בו) <strong>ברחיים,</strong> ונמצא עושה בו מלאכה של ממש <strong>בשבת. אמר ר' יוחנן: הלכה כבן בתירא</strong> שמותר למכור סוס.
 <strong>איבעיא להו</strong> <small>[נשאלה להם</small> לתלמידים<small>]:</small> <strong>שור של פטם</strong> שמפטמים אותו לצורך שחיטה, <strong>מהו,</strong> מה דינו לעניין מכירה? ומעירים: <strong>תיבעי</strong> <small>[תישאל]</small> השאלה <strong>ל</strong>פי שיטת <strong>ר' יהודה, תיבעי לרבנן</strong> <small>[תישאל</small> לדעת <small>חכמים].</small>
 <strong>תיבעי</strong> <small>[תישאל]</small> <strong>ל</strong>דעת <strong>ר' יהודה: עד כאן לא קא שרי</strong> <small>[התיר]</small> <strong>ר' יהודה אלא בשבורה, דלא אתי</strong> <small>[שלא תבוא]</small> אף בעתיד <strong>לכלל מלאכה, אבל האי</strong> <small>[זה]</small> שור של פטם, <strong>דכי משהי ליה</strong> <small>[שכאשר ישהו אותו</small> ולא יפטמו אותו<small>]</small> <strong>אתי</strong> <small>[יבוא]</small> <strong>לכלל מלאכה</strong> — <strong>אסור</strong> למוכרו,
 <strong>או דלמא</strong> <small>[שמא]</small> יש לומר ההפך: <strong>אפילו ל</strong>שיטת <strong>רבנן</strong> <small>[חכמים],</small> <strong>לא קא אסרי התם</strong> <small>[אין הם אוסרים שם]</small> למכור בהמה שבורה <strong>אלא</strong> בדבר <strong>דסתמיה לאו</strong> <small>[</small><small>שסתמו לא]</small> <strong>לשחיטה קאי</strong> <small>[עומד]</small> אלא למלאכה<small>,</small> <strong>אבל האי</strong> <small>[זה]</small> שור של פטם, <strong>דסתמיה</strong> <small>[שסתמו]</small> <strong>לשחיטה קאי</strong> <small>[עומד]</small> ולא לעבוד בו, <strong>אפילו רבנן שרו</strong> <small>[חכמים מתירים]?</small>
 ומציעים תשובה: <strong>תא שמע</strong> <small>[בוא ושמע],</small> ש<strong>אמר רב יהודה אמר שמואל:</strong> אנשיו <strong>של בית רבי היו מקריבין</strong> צריכים היו להביא מתנה לשלטון <strong>שור של פטם ביום אידם</strong> של הגוים, <strong>חסר</strong> <small>[חיסרו]</small> משלהם <strong>ארבע ריבבן</strong> <small>[רבבות]</small> של דינרים כשוחד, כדי להביא לכך <strong>שאין מקריבין אותו היום</strong> ביום האיד, <strong>אלא למחר,</strong> וכן <strong>חסר</strong> <small>[חיסרו]</small> משלהם והוציאו עוד <strong>ארבע ריבבן</strong> <small>[רבבות]</small> <strong>שאין מקריבין אותו</strong> להם <strong>חי אלא שחוט,</strong> חזרו ו<strong>חסר</strong> <small>[חיסרו]</small> עוד <strong>ארבע ריבבן</strong> <small>[רבבות]</small> <strong>שאין מקריבין אותו כל עיקר.</strong>
 ויש לשאול: <strong>מאי טעמא</strong> <small>[מה טעם</small> הדבר<small>]</small> שנתנו שוחד כדי שלא יצטרכו לתיתו? <strong>לאו</strong> <small>[האם לא]</small> <strong>משום</strong> שמכירת פטם לגוי אסורה <strong>דלמא אתי לשהויי</strong> <small>[שמא יבואו להשהות</small> אותו<small>]</small> ויבוא לכלל מלאכה? ודוחים: <strong>וליטעמיך</strong> <small>[ולשיטתך]</small> שכך אתה מסביר, אם כן מה שהוציאו כסף מתחילה <strong>שאין מקריבין אותו היום אלא למחר</strong> — <strong>מאי טעמא</strong> <small>[מה טעם</small> הדבר<small>]?</small> מה הרוויחו בכך? <strong>אלא</strong> טעם הדבר שונה הוא, <strong>רבי מיעקר מילתא בעי</strong> <small>[רצה לעקור את הדבר],</small> את הגזירה הזו, שיהא מוטל עליהם מס זה, <strong>וסבר: יעקר ואתי פורתא פורתא</strong> <small>[ייעקר ויבוא מעט מעט],</small> ולכן בכל פעם שינה במקצת את הגזירה הזו כדי לבטלה לבסוף לגמרי, ונמצא שאין מכאן ראיה לשאלה זו.
  ועל עצם שאלת הגמרא שואלים: שור של פטם <strong>וכי משהי ליה, בריא ועביד</strong> <small>[וכאשר משהים אותו,</small> את השור של פטם, הריהו <small>מבריא</small> מתחזק <small>ועושה]</small> <strong>מלאכה? אמר רב אשי, אמר לי</strong> האיש שהיה מומחה לדבר, ששמו היה <strong>זבידא: בר תורא</strong> <small>[בן שור]</small> שפיטמו אותו, <strong>משהינן ליה ועביד על חד תרין</strong> <small>[משהים אותו</small> שירזה <small>ו</small>הוא <small>עושה מלאכה פי שניים</small> משוורים אחרים<small>].</small>
 <big>ב משנה</big> <strong>אין מוכרין להם</strong> לגוים <strong>דובין ואריות וכל דבר שיש בו נזק לרבים.</strong> וכן <strong>אין בונין עמהם בסילקי</strong> (אולם עמודים גדול), או <strong>גרדום</strong> (שדנים בו), או <strong>איצטדייא</strong> (אצטדיון) <strong>ובימה, אבל בונין עמהם בימוסיאות</strong> (במות קטנות) <strong>ו</strong>כן <strong>בית מרחצאות.</strong> אם <strong>הגיע</strong> בבית המרחץ <strong>לכיפה שמעמידין בה</strong> הגויים <strong>עבודה זרה</strong> — <strong>אסור לבנות</strong> עמהם.
 <big>ג גמרא</big> <strong>אמר רב חנין בר רב חסדא, ואמרי לה</strong> <small>[ויש אומרים]</small> ש<strong>אמר רב חנן בר רבא אמר רב: חיה גסה הרי היא</strong> נידונת <strong>כבהמה דקה ל</strong>ענין <strong>פירכוס</strong> בזמן שחיטה. שאם היתה עומדת למות ושחטוה, הרי אם פירכסה לאחר שחיטתה סימן הוא שעדיין היתה חיה, ומותרת בשחיטתה, אבל אם לא פירכסה — אסורה. <strong>אבל לא</strong> דומה דין חיה גסה לדין בהמה דקה <strong>ל</strong>ענין <strong>מכירה,</strong> אלא דווקא לבהמה גסה, שאסור למוכרה לגוים כלל.
  והוסיף רב חנן בר רבא: אלו דברי רב, <strong>ואני אומר: אף למכירה</strong> דינה כבהמה דקה, ש<strong>מקום שנהגו למכור</strong> — <strong>מוכרין, שלא למכור</strong> — <strong>אין מוכרין.</strong>
 ומקשים על רב, <strong>תנן</strong> <small>[שנינו]</small> במשנתנו: <strong>אין מוכרין להן דובין ואריות ולא כל דבר שיש בו נזק לרבים.</strong> ונדייק מכאן: <strong>טעמא</strong> <small>[הטעם,</small> דווקא] משום <strong>דאית ביה</strong> <small>[שיש בו]</small> <strong>נזק לרבים,</strong> לכך אין מוכרים להם. <strong>הא לית ביה</strong> <small>[אבל</small> חיה גסה אחרת, ש<small>אין בה]</small> <strong>נזק לרבים שרי</strong> <small>[מותר]!</small> <strong>אמר רבה בר עולא:</strong> אין מכאן ראיה לדחות דברי רב, שכן לשיטתו מדובר במשנה <strong>בארי שבור,</strong> שאינו ראוי למלאכה,
## דף טז:
 <strong>ואליבא</strong> <small>[ולפי שיטת]</small> <strong>ר' יהודה</strong> במשנה הקודמת, (לעיל עבודה זרה יד,ב) שמתיר למכור בהמה גסה שהיא שבורה. אבל חיה גסה שלימה — אסור למכור, כדרך שאסור למכור בהמה גסה. <strong>רב אשי אמר:</strong> אין צורך להעמיד במקרה מיוחד כזה, אלא <strong>סתם ארי שבור הוא אצל מלאכה</strong> כלומר, אינו מסוגל לעשות מלאכה, וממילא החשש במכירה אינו קיים לגביו.
 <strong>מיתיבי</strong> <small>[מקשים]</small> ממה ששנינו בברייתא: <strong>כשם שאין מוכרין להן בהמה גסה, כך אין מוכרין להן חיה גסה, ואפילו במקום שמוכרין להן בהמה דקה, חיה גסה אין מוכרין להן.</strong> אם כן, <strong>תיובתא</strong> <small>[קושיה חמורה]</small> על <strong>רב חנן בר רבא,</strong> שהתיר! ומסכמים: אכן, <strong>תיובתא</strong> <small>[קושיה חמורה]</small> היא ונדחו דבריו. וענין זה שעסקנו בו נידון גם בצורות אחרות.
 <strong>רבינא רמי מתניתין אברייתא ומשני</strong> <small>[היה משליך</small> מראה סתירה בין <small>משנתנו והברייתא ומתרץ],</small> כיצד? <strong>תנן</strong> <small>[שנינו</small> במשנתנו<small>]:</small> <strong>אין מוכרין להן דובין ואריות ולא כל דבר שיש בו נזק לרבים,</strong> ונדייק מכאן: <strong>טעמא</strong> <small>[הטעם,</small> דווקא] חיה כמו ארי <strong>דאית ביה</strong> <small>[שיש בו]</small> <strong>נזק</strong> אין מוכרים, <strong>הא לית ביה</strong> <small>[אבל</small> דבר ש<small>אין בו]</small> <strong>נזק</strong> — <strong>מוכרין.</strong>
 <strong>ורמינהי</strong> <small>[ומקשים</small> על כך<small>]</small> ממה ששנינו בברייתא: <strong>כשם שאין מוכרין בהמה גסה, כך אין מוכרין חיה גסה, ואפילו במקום שמוכרין בהמה דקה, חיה גסה אין מוכרין,</strong> משמע שאין מוכרים כלל חיה גסה, אפילו כשאינה גורמת נזק! <strong>ומשני</strong> <small>[ומתרץ]</small> רבינא: מדובר במשנה <strong>בארי שבור, ואליבא</strong> <small>[ועל פי שיטתו]</small> של <strong>ר' יהודה.</strong> ואילו <strong>רב אשי אמר: סתם ארי שבור הוא אצל מלאכה.</strong>
 ולעצם הראיה לענין זה ממשנתנו, <strong>מתקיף לה</strong> <small>[מקשה על כך]</small> <strong>רב נחמן: מאן לימא לן</strong> <small>[מי יאמר לנו]</small> ש<strong>ארי חיה גסה היא? דלמא</strong> <small>[שמא]</small> <strong>חיה דקה היא,</strong> ואין לדייק מכאן לעניין חיה גסה!
  ועוד מביאים, <strong>רב אשי דייק מתניתין ומותיב תיובתא</strong> <small>[היה מדייק ממשנתנו ומקשה</small> ממנה <small>קושיה חמורה],</small> כיצד? <strong>תנן</strong> <small>[שנינו</small> במשנה<small>]:</small> <strong>אין מוכרין להן דובים ואריות ולא כל דבר שיש בו נזק לרבים,</strong> ונדייק: <strong>טעמא</strong> <small>[הטעם,</small> דווקא<small>]</small> דבר <strong>דאית ביה</strong> <small>[שיש בו]</small> <strong>נזק, הא לית ביה</strong> <small>[הרי</small> אם <small>אין בו]</small> <strong>נזק מוכרין; ו</strong>עוד יש לדייק:
 <strong>טעמא</strong> <small>[הטעם,</small> דווקא<small>]</small> <strong>ארי,</strong> ש<strong>סתם ארי שבור הוא אצל מלאכה,</strong> מותר במכירה אם אין בו נזק, <strong>אבל מידי אחרינא דעביד</strong> <small>[דבר אחר,</small> חיה אחרת <small>שעושה]</small> <strong>מלאכה</strong> — <strong>לא,</strong> אסור למכור אותו, ואם כן מכאן <strong>תיובתא</strong> <small>[קושיה חמורה]</small> על <strong>רב חנן בר רבא</strong> שהתיר! ומסכמים: אכן, <strong>תיובתא</strong> <small>[קושיה חמורה]</small> היא.
  ושואלים:  <strong>וחיה גסה מיהת מאי</strong> <small>[על כל פנים איזו]</small> <strong>מלאכה עבדא</strong> <small>[עושה]</small> היא, שיש לאסור למוכרה? הרי חיה אינה מאולפת למלאכה! <strong>אמר אביי, אמר לי מר יהודה: דבי</strong> <small>[בביתו]</small> של <strong>מר יוחני טחני</strong> <small>[היו טוחנים]</small> ב<strong>ריחים בערודי</strong> <small>[בערודים],</small> שהם חיה גסה.
 <strong>אמר ר' זירא: כי הוינן בי</strong> <small>[כאשר היינו בבית</small> מדרשו<small>]</small> של <strong>רב יהודה, אמר לן</strong> <small>[לנו]:</small> <strong>גמירו מינאי הא מילתא, דמגברא רבה שמיע לי</strong> <small>[לימדו ממני דבר זה, שמאדם גדול שמעתי אותה],</small> <strong>ולא ידענא אי</strong> <small>[ואיני יודע,</small> איני זוכר, <small>אם]</small> <strong>מרב</strong> שמעתיה <strong>אי</strong> <small>[אם]</small> <strong>משמואל: חיה גסה הרי היא</strong> נידונת <strong>כבהמה דקה ל</strong>ענין <strong>פירכוס</strong> לאחר שחיטה.
  וממשיך ר' זירא ומספר: <strong>כי אתאי</strong> <small>[כאשר הגעתי]</small> <strong>ל</strong>עיר <strong>קורקוניא,</strong> <strong>אשכחתיה</strong> <small>[מצאתי]</small> את <strong>רב חייא בר אשי, ויתיב וקאמר משמיה</strong> <small>[ויושב</small> היה <small>ואומר משמו]</small> של <strong>שמואל: חיה גסה הרי היא כבהמה דקה לפירכוס, אמינא</strong> <small>[אמרתי]:</small> <strong>שמע מינה משמיה</strong> <small>[למד מכאן שמשמו]</small> של <strong>שמואל איתמר</strong> <small>[נאמר]</small> דבר זה, ונתברר ספיקו של רב יהודה. <strong>כי אתאי</strong> <small>[כאשר הגעתי]</small> <strong>לסורא, אשכחתיה</strong> <small>[מצאתי]</small> את <strong>רבה בר ירמיה דיתיב וקאמר לה משמיה</strong> <small>[שיושב ואומר את</small> ההלכה <small>הזו משמו]</small> של <strong>רב: חיה גסה הרי היא כבהמה דקה לפירכוס,</strong> ומתוך כך <strong>אמינא</strong> <small>[אמרתי]:</small> <strong>שמע מינה איתמר משמיה</strong> <small>[למד מכאן, שנאמר</small> הדבר <small>משמו]</small> של <strong>רב ואיתמר משמיה</strong> <small>[ונאמר</small> גם <small>משמו]</small> של
 <strong>שמואל. כי סליקת להתם</strong> <small>[כאשר עליתי לשם]</small> לארץ ישראל, <strong>אשכחתיה</strong> <small>[מצאתי]</small> את <strong>רב אסי דיתיב וקאמר</strong> <small>[שיושב ואומר],</small> <strong>אמר רב חמא בר גוריא משמיה</strong> <small>[משמו]</small> של <strong>רב: חיה גסה הרי היא כבהמה דקה לפירכוס, אמרי ליה</strong> <small>[אמרתי לו]:</small> <strong>ולא סבר לה מר דמאן מרא דשמעתתא</strong> <small>[ו</small>כי <small>אין אדוני סבור שמיהו בעליה,</small> מוסרה, <small>של שמועה זו]</small> <strong>רבה בר ירמיה?</strong> ומדוע לא אמרת בשמו? <strong>אמר ליה</strong> <small>[לו]:</small> <strong>פתיא אוכמא</strong> <small>[סיר שחור],</small> כלומר אדם המתייגע הרבה בתורה, <strong>מינאי ומינך</strong> <strong>תסתיים שמעתא</strong> <small>[ממני וממך תסתיים השמועה],</small> שנצרף את שני הדברים למסורת אחת.
  ומעירים: ואכן,  <strong>איתמר נמי</strong> <small>[נאמר גם כן]</small> במסורת הלכה זו כדברי רב אסי: <strong>אמר ר' זירא אמר רב אסי אמר רבה בר ירמיה אמר רב חמא בר גוריא אמר רב: חיה גסה הרי היא כבהמה דקה לפירכוס.</strong>
 <big>א</big> שנינו במשנה ש<strong>אין בונין</strong> בסילקאות. <strong>אמר רבה בר בר חנה אמר ר' יוחנן, שלש</strong> מיני <strong>בסילקאות הן: של מלכים, ושל מרחצאות, ושל אוצרות</strong> (מחסנים). <strong>אמר רבא: שתים</strong> מהם <strong>להיתר</strong> שאין בהם צד איסור (ללא חשש הריגה) ומותר לבנותם, <strong>ואחד</strong> מהם <strong>לאיסור, וסימן</strong> לדבר: <strong>"לאסר מלכיהם בזקים"</strong> (תהלים קמט, ח), ומכאן רמז שבסילקאות של מלכים הם האסורות בבניה.
 <strong>ואיכא דאמרי</strong> <small>[ויש שאומרים],</small> <strong>אמר רבא: כולם להיתר.</strong> ומקשים: כיצד כולם להיתר? <strong>והתנן</strong> <small>[והרי שנינו</small> במשנה<small>]:</small> <strong>אין בונין עמהן בסילקי, גרדום, איצטדייא ובימה!</strong> ומשיבים: <strong>אימא</strong> <small>[אמור]</small> ותקן את לשון המשנה כך: אין בונים עמהן בסילקי <strong>של גרדום ושל איצטדייא ושל בימה,</strong> אבל בסילקי שלא לצרכי דין והריגה — בונים.
 <big>ב</big> עקב דברים אלה מספרים כמה מעשים על חכמים שנדונו על ידי המלכות. <strong>תנו רבנן</strong> <small>[שנו חכמים]:</small> <strong>כשנתפס ר' אליעזר למינות</strong> כלומר, כשהואשם על ידי השלטונות באשמת מינות, <strong>העלהו לגרדום לידון. אמר לו אותו הגמון</strong> (שופט): <strong>זקן שכמותך יעסוק בדברים בטלים הללו</strong> של המינות?
 <strong>אמר לו: נאמן עלי הדיין.</strong> ומסבירים: <strong>כסבור</strong> <strong>(</strong>סבור היה) <strong>אותו הגמון: עליו הוא אומר,</strong> שר' אליעזר מדבר על ההגמון עצמו שיוציא את דינו כראוי. <strong>ו</strong>אולם <strong>הוא לא אמר אלא כנגד אביו שבשמים</strong> כלומר, הוא התכוון לומר שנאמנים עליו דיני שמים, שאם נתפס בדבר זה מן הסתם כך היה ראוי לו. <strong>אמר לו</strong> ההגמון: <strong>הואיל והאמנתי</strong> (האמנת אותי) <strong>עליך, דימוס,</strong> כלומר <strong>פטור אתה.</strong>
 <strong>כשבא לביתו נכנסו תלמידיו אצלו לנחמו</strong> על שהאשימוהו באשמת מינות, <strong>ולא קיבל עליו תנחומין</strong> במה שאמרו לו. <strong>אמר לו ר' עקיבא: רבי, תרשיני לומר דבר אחד ממה שלימדתני?</strong> <strong>אמר לו: אמור. אמר לו: רבי, שמא</strong> דבר של <strong>מינות בא לידך</strong>
## דף יז.
 <strong>והנאך</strong> (ונהנית ממנו), <strong>ועליו</strong> (ובגללו) <strong>נתפסת</strong> מצד דיני שמים? <strong>אמר לו: עקיבא, הזכרתני</strong> שכך היה, <strong>פעם אחת הייתי מהלך בשוק העליון של ציפורי, ומצאתי אדם אחד מתלמידי ישו הנוצרי ויעקב איש כפר סכניא שמו, אמר לי, כתוב בתורתכם: "לא תביא אתנן זונה</strong> ומחיר כלב בית ה' אלהיך" (דברים כג, יט), <strong>מהו לעשות הימנו</strong> מכסף אתנן <strong>בית הכסא לכהן גדול</strong> בבית המקדש? <strong>ולא אמרתי לו כלום.</strong>
 <strong>אמר לי, כך לימדני ישו הנוצרי</strong> שמותר הדבר, שנאמר: <strong>"כי מאתנן זונה קבצה ועד אתנן זונה ישובו"</strong> (מיכה א, ז), לומר: <strong>ממקום הטנופת באו</strong> כספים אלה של אתנן זונה, <strong>למקום הטנופת</strong> של בית הכסא <strong>ילכו,</strong>
 <strong>והנאני הדבר</strong> כלומר, נהנתי מן החידוד שיש בכך, ו<strong>על ידי זה נתפסתי למינות</strong> על ידי השלטונות, וזאת משום ש<strong>עברתי על מה שכתוב בתורה: "הרחק מעליה דרכך"</strong> (משלי ה, ח), ומפרשים: <strong>זו מינות, "ואל תקרב אל פתח ביתה"</strong> (משלי ה, ח) — <strong>זו הרשות</strong> (השלטונות הזרים). ומעירים: <strong>ואיכא דאמרי</strong> <small>[ויש שאומרים]</small> בלשון אחרת: <strong>"הרחק מעליה דרכך"</strong> — <strong>זו מינות והרשות, "ואל תקרב אל פתח ביתה"</strong> — <strong>זו זונה.</strong> ושואלים: <strong>וכמה</strong> היא קירבה האסורה? <strong>אמר רב חסדא: ארבע אמות.</strong>
 כיון שהוזכרה אותה דרשת הכתוב, שואלים: <strong>ורבנן</strong> <small>[וחכמים],</small> <strong>[האי</strong> (פסוק זה)<strong>] "מאתנן זונה" מאי דרשי ביה</strong> <small>[מה</small> הם <small>דורשים בו]?</small> ואומרים: <strong>כ</strong>דברי <strong>רב חסדא,</strong> ש<strong>אמר רב חסדא: כל זונה שנשכרת</strong> על ידי כסף, נקשרת היא כל כך לעניין זה, עד ש<strong>לבסוף</strong> כאשר שוב אין בה חפץ, <strong>היא</strong> עצמה <strong>שוכרת</strong> אנשים לזנות עימה, <strong>שנאמר: "ובתתך אתנן ואתנן לא נתן לך [ותהי להפך]"</strong>(יחזקאל טז, לד).
  ומעירים:  <strong>ופליגא</strong> <small>[וחלוקה]</small> דעת רב חסדא, שאמר שהכתוב אוסר להתרחק מרחק מסויים מזנות, על שיטת <strong>ר' פדת,</strong> ש<strong>אמר ר' פדת: לא אסרה תורה אלא קריבה של</strong> מעשה שיש בו <strong>גלוי עריות בלבד,</strong> ולא קירבה אחרת, <strong>שנאמר: "איש איש אל כל שאר בשרו לא תקרבו לגלות ערוה"</strong> (ויקרא יח, ו), כלומר, איזוהי קירבה אסורה? זו שיש בה גילוי ערוה.
  מסופר, <strong>עולא כי הוה אתי מבי רב, הוה מנשק להו לאחתיה אבי ידייהו</strong> <small>[כאשר היה בא,</small> שב לביתו ממקום לימודו, <small>מבית הרב, היה מנשק את אחיותיו על ידיהן],</small> <strong>ואמרי לה</strong> <small>[ויש שאומרים]</small> שהיה מנשקן <strong>אבי חדייהו</strong> <small>[על חזיהן]</small>. ומעירים: <strong>ופליגא דידיה אדידיה</strong> <small>[וחלוק</small> מעשה זה <small>שלו</small> של עולא <small>על</small> דבר אחר <small>שלו],</small> ש<strong>אמר עולא:</strong> אפילו <strong>קריבה בעלמא</strong> <small>[בלבד]</small> לערוה <strong>אסור,</strong> <strong>משום "לך לך אמרין נזירא</strong> <strong>סחור סחור לכרמא לא תקרב"</strong> <small>["לך לך אומרים</small> אנשים ל<small>נזיר, סביב סביב, לכרם אל תתקרב"]</small> שלא תיכשל באכילת ענבים. ובאותו אופן צריך להתרחק מכל קירבה שיש בה צד ערוה.
 ובהמשך לדברים על המינות והרשות, מביאים את הפסוק: <strong>"לעלוקה שתי בנות הב הב"</strong> (משלי ל, טו), ושואלים: <strong>מאי</strong> <small>[מה]</small> פירוש <strong>"הב הב"? אמר מר עוקבא:</strong> אלה הם <strong>[קול] שתי בנות, שצועקות מגיהנם</strong> מרוב יסוריהן, והן אלה ש<strong>אומרות בעולם הזה: הבא הבא</strong> ("הב הב"), שדורשות מסים והכנעה להן, <strong>ומאן נינהו</strong> <small>[ומי הן</small> אלה<small>]?</small> ה<strong>מינות והרשות. איכא דאמרי</strong> <small>[יש שאומרים]</small> ש<strong>אמר רב חסדא אמר מר עוקבא, קול גיהנם צועקת ואומרת</strong> כך: <strong>הביאו לי שתי בנות שצועקות ואומרות בעולם הזה "הבא הבא".</strong>
 <big>א</big> נאמר בספר משלי על האשה הנכריה: <strong>"כל באיה לא ישובון ולא ישיגו ארחות חיים"</strong> (משלי ב, יט), ומבינים חכמים כי "אשה" זו היא המינות, ותמהים: <strong>וכי מאחר שלא שבו</strong> ("לא ישובון") ההולכים אצל המינות, <strong>היכן ישיגו</strong> אורחות חיים? ומה טעם צריך להשמיענו הכתוב כן? ומשיבים: <strong>הכי קאמר</strong> <small>[כך</small> הוא <small>אומר]</small> כך יש להבין את הכתוב: בדרך כלל כל באיה לא ישובו, <strong>ו</strong>גם <strong>אם ישובו</strong> — <strong>לא ישיגו אורחות חיים.</strong>
 ומקשים: <strong>למימרא</strong> <small>[לומר,</small> ללמוד מכאן<small>]</small> ש<strong>כל הפורש ממינות</strong> שהיה שם וחזר בו — <strong>מיית</strong> <small>[מת],</small> שאינו יכול לחיות עוד? <strong>והא ההיא דאתאי לקמיה</strong> <small>[והרי</small> אשה <small>אחת שבאה לפני]</small> <strong>רב חסדא</strong> להתוודות לפניו, <strong>ואמרה ליה</strong> <small>[לו]:</small> <strong>קלה שבקלות</strong> העבירה הקטנה ביותר שעשתה, היתה ש<strong>עשתה בנה הקטן מבנה הגדול,</strong> כלומר שנבעלה לבנה הגדול והולידה ממנו בן קטן, <strong>ואמר לה רב חסדא: טרחו לה בזוודתא</strong> <small>[בצידה לדרך]</small> כלומר הכינו לה תכריכים, שוודאי תמות במהרה, <strong>ו</strong>בסופו של דבר <strong>לא מתה.</strong>
 <strong>מדקאמרה</strong> <small>[מ</small>מה <small>שאמרה]</small> ש<strong>קלה שבקלות</strong> היא מה ש<strong>עשתה</strong> בנה הקטן מבנה הגדול, <strong>מכלל</strong> הדברים אתה למד ש<strong>מינות [נמי] הויא</strong> <small>[גם כן היתה]</small> <strong>בה,</strong> עד שפרקה כל עול, ובכל זאת לא מתה! ומשיבים: <strong>ההוא</strong> <small>[</small>ב<small>אותו</small> מקרה<small>]</small> מדובר ש<strong>לא הדרא</strong> <small>[חזרה]</small> <strong>בה שפיר</strong> <small>[היטב],</small> <strong>ומשום הכי</strong> <small>[כך]</small> <strong>לא מתה,</strong> משום שלא היתה תשובה זו גמורה.
 <strong>איכא דאמרי</strong> <small>[יש שאומרים]</small> שכך היתה הקושיה על מה שנאמר שהפורש ממינות מת: מכלל הדברים אתה למד שדווקא הפורש <strong>ממינות</strong> — <strong>אין</strong> <small>[כן]</small> מת, <strong>מעבירה</strong> של עריות — <strong>לא? והא ההיא דאתאי קמיה</strong> <small>[והרי</small> אשה <small>אחת שבאה לפני]</small> <strong>רב חסדא, ואמר להו</strong> <small>[להם]</small> <strong>[רב חסדא: זוידו</strong> <small>[הכינו]</small> <strong>לה זוודתא</strong> <small>[צידה]</small> לדרך, תכריכיה<strong>], ומתה!</strong> ומשיבים: <strong>מדקאמרה</strong> <small>[מ</small>מה <small>שאמרה]</small> <strong>קלה שבקלות, מכלל</strong> הדברים אתה למד ש<strong>מינות נמי הויא</strong> <small>[גם כן היתה]</small> <strong>בה.</strong>
 ושואלים: <strong>ו</strong>הפורש <strong>מעבירה</strong> של עריות <strong>לא</strong> ימות? <strong>והתניא</strong> <small>[והרי שנויה</small> ברייתא<small>]:</small> <strong>אמרו עליו על ר' אלעזר בן דורדיא, שלא הניח זונה אחת בעולם שלא בא עליה,</strong> שהיה שטוף כל כך בזנות. <strong>פעם אחת שמע שיש זונה אחת בכרכי הים והיתה</strong> זונה זו <strong>נוטלת כיס</strong> (ארנק) מלא <strong>דינרין בשכרה, נטל כיס דינרין והלך ועבר עליה</strong> (לקראתה) <strong>שבעה נהרות</strong> כדי להגיע אליה. <strong>בשעת הרגל דבר</strong> כשהיו מתעסקים בענייני תשמיש, <strong>הפיחה</strong> רוח מאחוריה, <strong>אמרה</strong> בתוך הדברים: <strong>כשם שהפיחה זו אינה חוזרת למקומה, כך אלעזר בן דורדיא אין מקבלין אותו</strong> גם אם יחזור <strong>בתשובה.</strong>
 כששמע את הדבר נזדעזע מאד, <strong>הלך וישב בין שני הרים וגבעות, אמר: הרים וגבעות בקשו עלי רחמים,</strong> שאתקבל בתשובה! <strong>אמרו לו: עד שאנו מבקשים עליך, נבקש על עצמנו, שנאמר: "כי ההרים ימושו והגבעות תמוטינה"</strong> (ישעיהו נד, י). <strong>אמר: שמים וארץ בקשו עלי רחמים! אמרו: עד שאנו מבקשים עליך, נבקש על עצמנו, שנאמר: "כי שמים כעשן נמלחו והארץ כבגד תבלה"</strong> (ישעיהו נא, ו).
 <strong>אמר: חמה ולבנה בקשו עלי רחמים! אמרו לו: עד שאנו מבקשים עליך, נבקש על עצמנו, שנאמר: "וחפרה הלבנה ובושה החמה"</strong> (ישעיהו כד, כג). <strong>אמר: כוכבים ומזלות בקשו עלי רחמים! אמרו לו: עד שאנו מבקשים עליך, נבקש על עצמנו, שנאמר: "ונמקו כל צבא השמים"</strong> (ישעיהו לד, ד).
 <strong>אמר: אין הדבר תלוי אלא בי, הניח ראשו בין ברכיו וגעה בבכיה עד שיצתה נשמתו. יצתה בת קול ואמרה: ר' אלעזר בן דורדיא מזומן לחיי העולם הבא. [והא הכא</strong> <small>[והרי כאן]</small> <strong>בעבירה הוה</strong> <small>[היה]</small> שחטא, <strong>ומית</strong> <small>[ומת]</small> כאשר עשה תשובה!<strong>]</strong> ומשיבים: <strong>התם נמי</strong> <small>[שם גם כן],</small> <strong>כיון דאביק בה טובא</strong> <small>[שהיה קשור בה ביותר],</small> מעבר לתאוה גופנית בלבד, <strong>כמינות דמיא</strong> <small>[</small>היא <small>דומה],</small> שנעשה לו הדבר כעין עבודה זרה שלו.
  מסופר, כששמע מעשה זה <strong>בכה רבי ואמר: יש קונה עולמו</strong> עולם הבא שלו <strong>ב</strong>מעשים של <strong>כמה שנים, ויש קונה עולמו בשעה אחת. ו</strong>עוד <strong>אמר רבי</strong> בעקבות מעשה זה: <strong>לא דיין לבעלי תשובה שמקבלין אותן, אלא שקורין אותן "רבי",</strong> שהרי כך קראו לו מן השמים "ר' אלעזר בן דורדיא".
 <big>ב</big> ועוד מסופר בעניין הרחקה מעבודה זרה ומזנות, <strong>ר' חנינא ור' יונתן הוו קאזלי באורחא</strong> <small>[היו מהלכים בדרך],</small> <strong>מטו להנהו תרי שבילי</strong> <small>[הגיעו לאותם שני שבילים],</small> <strong>חד פצי אפיתחא</strong> <small>[אחד</small> היה <small>פתוח לפתח]</small> של <strong>עבודה זרה, וחד פצי אפיתחא דבי</strong> <small>[ואחד</small> היה <small>פתוח לפתח של בית]</small> <strong>זונות. אמר ליה חד לחבריה</strong> <small>[לו אחד לחבירו]:</small> <strong>ניזיל אפיתחא</strong> <small>[נלך על הפתח]</small> שמוליך ל<strong>עבודה זרה,</strong>
## דף יז:
 <strong>דנכיס יצריה</strong> <small>[</small>לפי <small>שנשחט יצרו]</small> שאין יצר זה תקיף כבר, <strong>אמר ליה אידך</strong> <small>[לו האחר]:</small> להיפך, <strong>ניזיל אפיתחא דבי זונות ונכפייה ליצרין, ונקבל אגרא</strong> <small>[נלך על פתח בית הזונות, ונכפה את יצרנו ונקבל שכר]</small> על כך. <strong>כי מטו התם, חזינהו</strong> <small>[כאשר הגיעו לשם, ראו אותם]</small> <strong>[</strong>ה<strong>זונות],</strong> <strong>איתכנעו מקמייהו</strong> <small>[נכנעו מפניהם]</small> ונכנסו פנימה למקומותיהן, מפני כבודם.
 <strong>אמר ליה</strong> <small>[לו]</small> הראשון: <strong>מנא לך הא</strong> <small>[מנין לך זה]</small> שהזונות הן שתתביישנה מפנינו? <strong>אמר ליה</strong> <small>[לו],</small> כתוב: <strong>"מזמה תשמר</strong> עליך <strong>תבונה תנצרכה"</strong> (משלי ב, יא), כלומר, התורה היא תשמור עליך.
 <strong>אמרו ליה רבנן</strong> <small>[לו חכמים]</small> <strong>לרבא: מאי</strong> <small>[מהי]</small> <strong>"מזמה"</strong> הכתובה שם? <strong>אילימא</strong> <small>[אם תאמר]</small> שהכוונה ל<strong>תורה</strong> שתשמור עליך, <strong>דכתיב</strong> <small>[שנאמר]</small> <strong>בה "זמה"</strong> (ויקרא יח, יז), <strong>ומתרגמינן</strong> <small>[ומתרגמים</small> דבר זה<small>]:</small> <strong>עצת חטאין,</strong> הרי שזימה היא עצה, חכמה, <strong>וכתיב</strong> <small>[ונאמר]</small> גם כן לגבי התורה ביטוי זה: "גם זאת מעם ה' יצאה <strong>הפליא עצה הגדיל תושיה"</strong> (ישעיהו כח, כט), <strong>אי הכי</strong> <small>[אם כך]</small> <strong>"זימה</strong> תשמור עליך" <strong>מבעי ליה</strong> <small>[צריך</small> היה <small>לו</small> לומר<small>],</small> ולא "מזימה"! אלא <strong>הכי קאמר</strong> <small>[כך אומר]</small> הכתוב: מזימה כמו מזימה, <strong>מדבר זימה תשמור עליך, תורה תנצרכה.</strong>
 <big>א</big> ושבים לעניין דינים שדנו את חכמי ישראל בזמן הרומאים. <strong>תנו רבנן</strong> <small>[שנו חכמים]:</small> <strong>כשנתפסו ר' אלעזר בן פרטא ור' חנינא בן תרדיון</strong> למלכות כאשר היו גזירות השמד על ישראל, <strong>אמר לו ר' אלעזר בן פרטא לר' חנינא בן תרדיון: אשריך שנתפסת על דבר אחד</strong> שהיתה עליו רק האשמה אחת, שהרביץ תורה ברבים, <strong>אוי לי שנתפסתי על חמשה דברים</strong> חמש האשמות שונות שמעלילים עלי.
 <strong>אמר לו ר' חנינא:</strong> להיפך, <strong>אשריך שנתפסת על חמשה דברים ואתה ניצול, אוי לי שנתפסתי על דבר אחד ואיני ניצול, שאת</strong> (אתה) <strong>עסקת בתורה ובגמילות חסדים, ואני לא עסקתי אלא בתורה [בלבד].</strong>
 ומעירים: <strong>ו</strong>הוא <strong>כד</strong>ברי <strong>רב הונא,</strong> ש<strong>אמר רב הונא: כל העוסק בתורה בלבד דומה כמי שאין לו אלוה, שנאמר: "וימים רבים לישראל ללא אלהי אמת</strong> וללא כהן מורה וללא תורה" (דברי הימים ב טו, ג), <strong>מאי</strong> <small>[מה]</small> פירוש <strong>"ללא אלהי אמת"? שכל העוסק בתורה בלבד דומה כמי שאין לו אלוה</strong> באמת.
 ושואלים: <strong>ובגמילות חסדים לא עסק? והתניא</strong> <small>[והרי שנויה</small> ברייתא<small>],</small> <strong>ר' אליעזר בן יעקב אומר: לא יתן אדם מעותיו לארנקי של צדקה אלא אם כן ממונה עליו תלמיד חכם כר' חנינא בן תרדיון!</strong> ומשיבים: <strong>הימנוה הוא דהוה מהימן</strong> <small>[להאמין לו הוא שהיה נאמן]</small> שלא נטל כלום לעצמו וחילק ביושר, אבל <strong>מיעבד לא עבד</strong> <small>[לעשות</small> בעצמו צדקה <small>לא עשה].</small>
 ומקשים: <strong>והתניא</strong> <small>[והרי שנויה</small> ברייתא<small>],</small> <strong>אמר לו</strong> ר' חנינא בן תרדיון: <strong>מעות של פורים נתחלפו לי במעות של צדקה וחלקתים לעניים,</strong> משמע שהוא בעצמו נתן צדקה! ומשיבים: אמנם <strong>מיעבד עבד</strong> <small>[לעשות עשה],</small> אבל <strong>כדבעי ליה לא עבד</strong> <small>[כמו שהיה ראוי לו</small> לפי עושרו <small>לא עשה].</small>
 וממשיכים בתיאור המעשה, <strong>אתיוהו</strong> <small>[הביאו]</small> את <strong>ר' אלעזר בן פרטא</strong> לדין, ו<strong>אמרו: מאי טעמא תנית, ומאי טעמא גנבת</strong> <small>[מה טעם שנית, ומה טעם גנבת]?</small> שאלה היו האשמות שהאשימוהו. <strong>אמר להו</strong> <small>[להם]:</small> <strong>אי סייפא לא ספרא</strong> <small>[אם</small> אדם הוא <small>סייף,</small> בעל חרב, גנב, <small>אינו סופר</small> העוסק בתורה<small>],</small> <strong>ואי ספרא לא סייפא</strong> <small>[ואם</small> הוא <small>סופר אינו סייף],</small> כלומר, אתם מאשימים אותי בשני דברים הסותרים זה את זה, שמי שמלאכתו בתורה אינו עוסק בגניבה, וכן להיפך, <strong>ומדהא ליתא הא נמי ליתא</strong> <small>[ומכיון שזה אינו גם זה אינו].</small> ושאלו אותו: <strong>ו</strong>אם כן <strong>מאי טעמא קרו לך</strong> <small>[מה הטעם קוראים לך]</small> <strong>"רבי"?</strong> אמר להם: <strong>רבן של תרסיים</strong> (אורגים) <strong>אני,</strong> גדול שבהם, ומלמדם, ומשום כך הם קוראים לי "רבי" בלשון כבוד.
  רצו לבדוק אם אכן הוא מומחה בדבר, <strong>אייתו ליה תרי קיבורי</strong> <small>[הביאו לו שתי פקעות</small> של צמר<small>],</small> <strong>אמרו ליה</strong> <small>[לו]:</small> <strong>הי דשתיא והי דערבא</strong> <small>[איזו של שתי ואיזו של ערב]?</small> שיש הבדל בין חוטי שתי וערב בעוביים ובחוזקם, ודבר זה יכולים המומחים להבחין בו מיד. <strong>איתרחיש ליה ניסא</strong> <small>[התרחש לו נס],</small> <strong>אתיא זיבוריתא אותיבא על דשתיא ואתאי זיבורא ויתיב על דערבא</strong> <small>[באה צירעה נקבה</small> <small>ישבה על</small> פקעת <small>השתי ובא צירעה זכר</small> <small>וישב על</small> פקעת <small>הערב],</small> <strong>אמר להו</strong> <small>[להם]:</small> <strong>האי דשתיא והאי דערבא</strong> <small>[זה של שתי וזה של ערב]</small> שהבין שמראים לו משמים דבר זה, שחוט השתי הקבוע בנול הוא המקבל את הערב, כמו הנקבה שמקבלת זכר.
 <strong>אמרו ליה</strong> <small>[לו]:</small> <strong>ומאי טעמא לא אתית לבי</strong> <small>[ומה טעם לא באת לבית]</small> <strong>אבידן?</strong> שזה היה המקום שבו היו דנים בענייני חכמה ואמונה! <strong>אמר להו</strong> <small>[להם]:</small> <strong>זקן הייתי ומתיירא אני שמא תרמסוני ברגליכם</strong> מרוב הקהל. <strong>[אמרו]: ועד האידנא</strong> <small>[עכשיו]</small> <strong>כמה סבי איתרמוס</strong> <small>[זקנים נרמסו</small> שם<small>],</small> שאתה חושש? <strong>אתרחיש ניסא, ההוא יומא אירמס חד סבא</strong> <small>[התרחש נס,</small> ו<small>אותו יום נרמס זקן אחד],</small> ונמצא שבטלה טענתם.
  שאלוהו:  <strong>ומאי טעמא קא שבקת</strong> <small>[ומה טעם שלחת]</small> את <strong>עבדך לחירות?</strong> והם גזרו שלא יעשו כן. <strong>אמר להו</strong> <small>[להם]:</small> <strong>לא היו דברים מעולם,</strong> לא עשיתי זאת. <strong>קם חד [מינייהו] לאסהודי ביה</strong> <small>[עמד אחד מהם להעיד בו],</small> <strong>אתא</strong> <small>[בא]</small> <strong>אליהו אידמי ליה כחד מחשובי דמלכותא</strong> <small>[נדמה להם כאחד מחשובי המלכות],</small> <strong>אמר ליה</strong> <small>[לו]:</small> <strong>מדאתרחיש ליה ניסא בכולהו, בהא נמי אתרחיש ליה ניסא</strong> <small>[מכיון שמתרחש לו נס בכולם, בזה גם כן יתרחש לו נס],</small> <strong>וההוא גברא בישותיה הוא דקא אחוי</strong> <small>[ואותו אדם,</small> אתה, את <small>רשעותו הוא מראה],</small> שלא תצליח בכך, ואינך מראה אלא את רצונך להרע.
 <strong>ולא אשגח ביה</strong> <small>[השגיח בו]</small> אותו אדם, <strong>קם למימר להו</strong> <small>[עמד לומר להם]</small> את עדותו. באותו זמן <strong>הוה כתיבא איגרתא</strong> <small>[היתה נכתבת אגרת]</small> <strong>דהוה כתיב מחשיבי דמלכות לשדורי לבי קיסר</strong> <small>[שהיתה כתובה מחשובי המלכות לשלוח לבית הקיסר],</small> <strong>ושדרוה על ידיה דההוא גברא</strong> <small>[ושלחו על ידי אותו אדם</small> שבא להעיד<small>],</small> <strong>אתא</strong> <small>[בא]</small> <strong>אליהו פתקיה ארבע מאה פרסי</strong> <small>[וזרקו ארבע מאות פרסות]</small> למרחק, <strong>אזל</strong> <small>[הלך]</small> <strong>ולא אתא</strong> <small>[חזר]</small> ונתבטלו איפוא ההאשמות כנגד ר' אלעזר בן פרטא.
 <strong>אתיוהו</strong> <small>[הביאו]</small> את <strong>ר' חנינא בן תרדיון</strong> לדין, <strong>אמרו ליה</strong> <small>[לו]:</small> <strong>אמאי קא עסקת באורייתא</strong> <small>[מדוע עסקת בתורה]?</small> <strong>אמר להו</strong> <small>[להם]</small> כלשון הכתוב: <strong>"כאשר צוני ה' אלהי"</strong> (דברים ד, ה ). <strong>מיד גזרו עליו ל</strong>מות ב<strong>שריפה, ועל אשתו</strong> גזרו <strong>להריגה</strong> בחרב, <strong>ועל בתו לישב בקובה של זונות.</strong> ומסבירים מדוע נגזרו עליו משמים העונשים הללו: <strong>עליו לשריפה</strong> — <strong>שהיה</strong>
## דף יח.
 <strong>הוגה את השם באותיותיו,</strong> שהיה מבטאו כמו שהיה כתוב. ושואלים: <strong>ו</strong>באמת <strong>הכי עביד הכי</strong> <small>[כיצד עשה כך]?</small> <strong>והתנן</strong> <small>[והרי שנינו</small> במשנה<small>],</small> <strong>אלו שאין להם חלק לעולם הבא: האומר אין תורה מן השמים, ואין תחיית המתים מן התורה. אבא שאול אומר: אף ההוגה את השם באותיותיו!</strong>
 ומשיבים: הוא <strong>להתלמד עבד</strong> <small>[עשה],</small> <strong>כדתניא</strong> <small>[כמו ששנויה</small> ברייתא<small>]</small> לגבי איסור כשפים: <strong>"לא תלמד לעשות"</strong> (דברים יח, ט) <strong>אבל אתה למד להבין ולהורות,</strong> משמע שיש דברים שמותר לעשות בדרך לימוד.
  ושואלים: אם כן,  <strong>אלא מאי טעמא אענש</strong> <small>[מה טעם נענש]?</small> ומשיבים: <strong>משום הוגה את השם בפרהסיא [דהוי</strong> <small>[שהיה]</small><strong>],</strong> שהיה צריך לעשות זאת בצינעה, ולא בפני הרבים. <strong>ו</strong>גזרו <strong>על אשתו להריגה,</strong> משום ש<strong>לא מיחה ביה</strong> <small>[מחתה בו]</small> שלא יעשה כן. <strong>מכאן אמרו: כל מי שיש בידו למחות</strong> בחבירו על עבירה שעובר, <strong>ואינו מוחה</strong> — <strong>נענש עליו. ו</strong>עוד גזרו
 <strong>על בתו לישב בקובה של זונות,</strong> מדוע? <strong>אמר ר' יוחנן: פעם אחת היתה בתו</strong> זאת <strong>מהלכת לפני גדולי רומי, אמרו</strong> בשיחה ביניהם: <strong>כמה נאות פסיעותיה</strong> (הליכתה) <strong>של ריבה</strong> (נערה) <strong>זו,</strong> כיון ששמעה כך <strong>מיד דקדקה</strong> (הקפידה) <strong>בפסיעותיה</strong> להלך כך, באופן שימצא חן בעיני הגברים, ולכן נענשה. <strong>והיינו</strong> <small>[וזהו]</small> ש<strong>אמר ר' שמעון בן לקיש, מאי דכתיב</strong> <small>[מהו שנאמר]:</small> <strong>"עון עקבי יסובני"</strong> (תהלים מט, ו)? <strong>עונות שאדם דש בעקביו בעולם הזה,</strong> כלומר, עוונות שאדם אינו שם לב אליהם, שהם עוונות קטנים שאינם נחשבים בעיניו, כגון דרך הליכתו, <strong>מסובין</strong> (סובבים) <strong>לו ליום הדין.</strong>
 ומסופר: <strong>בשעה שיצאו שלשתן</strong> מן הדין <strong>צדקו עליהם את הדין, הוא,</strong> ר' חנינא בן תרדיון, <strong>אמר: "הצור תמים פעלו</strong> כי כל דרכיו משפט" (דברים לב, ד), <strong>ואשתו אמרה</strong> את המשכו של כתוב זה: <strong>"אל אמונה ואין עול</strong> צדיק וישר הוא". <strong>בתו אמרה: "גדל העצה ורב העליליה אשר עיניך פקחות על כל דרכי</strong> בני אדם לתת לאיש כדרכיו" (ירמיהו לב, יט). <strong>אמר רבי: [כמה] גדולים צדיקים הללו, שנזדמנו להן שלש מקראות</strong> אלה <strong>של צדוק הדין בשעת צדוק הדין.</strong>
 <big>א</big> ובענין זה של ר' חנינא בן תרדיון <strong>תנו רבנן</strong> <small>[שנו חכמים]:</small> <strong>כשחלה ר' יוסי בן קיסמא, הלך ר' חנינא בן תרדיון לבקרו. אמר לו: חנינא אחי, (אחי) אי</strong> <small>[אין]</small> <strong>אתה יודע שאומה זו,</strong> רומי, <strong>מן השמים המליכוה? ש</strong>הרי <strong>החריבה את ביתו ושרפה את היכלו, והרגה את חסידיו ואבדה את טוביו, ועדיין היא קיימת,</strong> משמע שמן השמים נגזר כך, <strong>ואני שמעתי עליך שאתה יושב ועוסק בתורה [ומקהיל קהלות ברבים] וספר</strong> תורה <strong>מונח לך בחיקך</strong> בניגוד לגזירותיה של אומה זו!
 <strong>אמר לו: מן השמים ירחמו</strong> ולא יקרה לי דבר. <strong>אמר לו: אני אומר לך דברים של טעם</strong> עניינים של סברה, <strong>ואתה אומר לי "מן השמים ירחמו"? תמה אני אם לא ישרפו</strong> <strong>אותך ואת ספר תורה</strong> שמונח לך בחיקך <strong>באש! אמר לו</strong> ר' חנינא: <strong>רבי, מה אני לחיי העולם הבא,</strong> כלומר, האם ראוי אני לכך?
 <strong>אמר לו: כלום מעשה בא לידך?</strong> איזה מעשה מיוחד בא לידך שאתה יכול לראות בו סימן? <strong>אמר לו: מעות של פורים נתחלפו לי במעות של צדקה וחלקתים</strong> את כל הכסף שהייתי צריך לפורים <strong>ל</strong>צרכי <strong>עניים, אמר לו: אם כן, מחלקך יהי חלקי ומגורלך יהי גורלי.</strong>
 <strong>אמרו: לא היו</strong> (חלפו) <strong>ימים מועטים</strong> <strong>עד שנפטר ר' יוסי בן קיסמא</strong> מחוליו, <strong>והלכו כל גדולי רומי לקברו והספידוהו הספד גדול, ובחזרתן מצאוהו לר' חנינא בן תרדיון שהיה יושב ועוסק בתורה ומקהיל קהלות ברבים וספר תורה מונח לו בחיקו.</strong>
 <strong>הביאוהו</strong> לדין <strong>וכרכוהו בספר תורה, והקיפוהו בחבילי זמורות והציתו בהן את האור</strong> (אש), <strong>והביאו ספוגין של צמר ושראום במים והניחום על לבו, כדי שלא תצא נשמתו</strong> ב<strong>מהרה,</strong> אלא יתייסר הרבה בשריפה. <strong>אמרה לו בתו: אבא, אראך בכך</strong> ביסורים אלה? <strong>אמר לה: אילמלי אני נשרפתי לבדי, היה הדבר קשה לי. עכשיו שאני נשרף וספר תורה עמי, מי שמבקש עלבונה של ספר תורה הוא יבקש עלבוני.</strong>
 <strong>אמרו לו תלמידיו: רבי, מה אתה רואה? אמר להן:</strong> רואה אני <strong>גליון נשרפין ואותיות</strong> שבהם <strong>פורחות</strong> למרום. אמרו לו: <strong>אף אתה פתח פיך ותכנס [בך] האש,</strong> שתמות מהרה! <strong>אמר להן: מוטב שיטלנה</strong> את נשמתי <strong>מי שנתנה,</strong> הקב"ה, <strong>ואל יחבל הוא</strong> האדם <strong>בעצמו</strong> להקדים את מותו.
 <strong>אמר לו קלצטונירי</strong> (התליין): <strong>רבי, אם אני מרבה בשלהבת ונוטל ספוגין של צמר מעל לבך</strong> ובכך מקרב את מותך וממעט את יסוריך, <strong>אתה מביאני לחיי העולם הבא? אמר לו: הן.</strong> אמר לו התליין: <strong>השבע לי</strong> על כך! <strong>נשבע לו. מיד הרבה בשלהבת ונטל ספוגין של צמר מעל לבו, יצאה נשמתו במהרה. אף הוא</strong> התליין <strong>קפץ ונפל לתוך האור</strong> ומת.
 <strong>יצאה בת קול ואמרה: ר' חנינא בן תרדיון וקלצטונירי מזומנין הן לחיי העולם הבא. בכה רבי ואמר: יש קונה עולמו בשעה אחת</strong> כתליין זה, <strong>ויש קונה עולמו בכמה שנים</strong> כמו ר' חנינא בן תרדיון.
 <big>ב</big> מספרים כי <strong>ברוריא דביתהו</strong> <small>[אשתו]</small> של <strong>ר' מאיר, ברתיה</strong> <small>[בתו]</small> של <strong>ר' חנינא בן תרדיון הואי</strong> <small>[היתה],</small> <strong>אמרה ליה</strong> <small>[לו]</small> לר' מאיר: <strong>זילא בי מלתא דיתבא אחתאי</strong> <small>[מזולזל בי הדבר שאחותי יושבת]</small> <strong>בקובה של זונות,</strong> עשה משהו להצילה. <strong>שקל תרקבא דדינרי ואזל</strong> <small>[נטל תרקב של דינרים והלך</small> לשם<small>],</small> <strong>אמר: אי</strong> <small>[אם]</small> <strong>לא איתעביד</strong> <small>[נעשה]</small> <strong>בה איסורא</strong> <small>[איסור],</small> <strong>מיתעביד ניסא</strong> <small>[ייעשה</small> לה <small>נס],</small> <strong>אי עבדה איסורא</strong> <small>[אם עשתה איסור]</small> — <strong>לא איתעביד</strong> <small>[ייעשה]</small> <strong>לה ניסא</strong> <small>[נס].</small>
 <strong>אזל נקט נפשיה כחד פרשא</strong> <small>[הלך,</small> ו<small>עשה עצמו כאחד הפרשים],</small> <strong>אמר לה: השמיעני</strong> (היבעלי) <strong>לי, אמרה ליה</strong> <small>[לו]:</small> <strong>דשתנא אנא</strong> <small>[נידה אני]</small> ואיני יכולה. <strong>אמר לה: מתרחנא מרתח</strong> <small>[אני אחכה</small> לך<small>]</small> עד לאחר הזמן. <strong>אמרה לו: נפישין טובא, ואיכא טובא הכא דשפירן מינאי</strong> <small>[יש הרבה</small> נשים בקובה זו, <small>ויש כאן הרבה</small> נשים <small>ש</small>הן <small>יפות ממני],</small> שדחתה אותו. <strong>אמר: שמע מינה לא עבדה איסורא</strong> <small>[למד מכאן,</small> ש<small>לא עשתה איסור],</small> <strong>כל</strong> מי <strong>דאתי, אמרה ליה הכי</strong> <small>[שבא, אומרת לו כך].</small>
 <strong>אזל לגבי</strong> <small>[הלך אצל]</small> ה<strong>שומר דידה</strong> <small>[שלה],</small> <strong>אמר ליה</strong> <small>[לו]:</small> <strong>הבה ניהלה</strong> <small>[תן אותה</small> לי<small>],</small> <strong>אמר ליה</strong> <small>[לו]:</small> <strong>מיסתפינא ממלכותא</strong> <small>[מתיירא אני מן המלכות]</small> שלא יענישוני על כך. <strong>אמר ליה</strong> <small>[לו]:</small> <strong>שקול תרקבא דדינרא</strong> <small>[קח</small> את <small>תרקב הדינרים],</small> <strong>פלגא פלח ופלגא להוי לך</strong> <small>[חצי תיתן</small> לשלטונות כשידרשו ממך את הכסף <small>וחצי יהיה לך].</small> <strong>אמר ליה</strong> <small>[לו]:</small> <strong>וכי שלמי, מאי איעביד</strong> <small>[וכאשר יגמרו</small> הדינרים הללו, <small>מה אעשה</small> אז<small>]?</small> <strong>אמר ליה</strong> <small>[לו]:</small> <strong>אימא</strong> <small>[אמור]</small> <strong>"אלהא דמאיר</strong> <small>[אלהי מאיר]</small> <strong>ענני" ומתצלת</strong> <small>[ותינצל].</small> <strong>אמר ליה</strong> <small>[לו]</small> השומר:
## דף יח:
 <strong>ומי יימר דהכי איכא</strong> <small>[ומי יאמר שכך הוא]</small> שיש בכוח אמירה זו להצילני? <strong>אמר ליה</strong> <small>[לו]</small> ר' מאיר: <strong>השתא חזית</strong> <small>[עכשיו תראה]</small><strong>. הוו הנהו כלבי דהוו קא אכלי אינשי</strong> <small>[היו</small> שם <small>כלבים</small> טורפים <small>שהיו אוכלים אנשים],</small> <strong>שקל קלא שדא בהו, הוו קאתו למיכליה</strong> <small>[לקח רגב</small> אדמה <small>השליך בהם, היו באים לאוכלו],</small> <strong>אמר: אלהא דמאיר ענני</strong> <small>[אלוהי מאיר ענני]!</small> <strong>שבקוה</strong> <small>[הניחוהו].</small> ראה דבר זה, <strong>ויהבה ליה</strong> <small>[ונתנה לו]</small> את בת ר' חנינא בן תרדיון לר' מאיר.
 <strong>לסוף אשתמע מילתא בי מלכא</strong> <small>[נשמע הדבר בבית המלך],</small> <strong>אתיוה אסקוה לזקיפה</strong> <small>[הביאוהו</small> ו<small>העלוהו לתליה],</small> <strong>אמר: אלהא דמאיר ענני</strong> <small>[אלוהי מאיר ענני]!</small> <strong>אחתוה</strong> <small>[הורידו אותו],</small> שלא יכלו לתלותו. <strong>אמרו ליה</strong> <small>[לו]:</small> <strong>מאי האי</strong> <small>[מה זה]?</small> <strong>אמר להו</strong> <small>[להם]:</small> <strong>הכי הוה</strong> <small>[כך היה]</small> <strong>מעשה,</strong> וסיפר להם כל המעשה שקרה.
 <strong>אתו</strong> <small>[באו]</small> ו<strong>חקקו לדמותיה</strong> <small>[את דמותו]</small> של <strong>ר' מאיר אפיתחא דרומי</strong> <small>[על פתחה של רומי],</small> במקום בו עוברים כולם, <strong>אמרי</strong> <small>[אמרו]:</small> <strong>כל</strong> מי <strong>דחזי לפרצופא הדין</strong> <small>[שרואה את הפרצוף הזה]</small> — <strong>לייתיה</strong> <small>[שיביא אותו].</small> <strong>יומא חדא חזיוהי</strong> <small>[יום אחד ראו אותו],</small> <strong>רהט אבתריה</strong> <small>[רצו אחריו],</small> <strong>רהט מקמייהו</strong> <small>[רץ מפניהם],</small> <strong>על לבי</strong> <small>[נכנס לבית]</small> <strong>זונות</strong> להיחבא. <strong>איכא דאמרי</strong> <small>[יש שאומרים]</small> שכך התחמק: <strong>בשולי גוים חזא</strong> <small>[ראה],</small> <strong>טמש בהא ומתק בהא</strong> <small>[טבל</small> בתבשיל <small>ב</small>אצבע <small>זו וטעם ב</small>אצבע <small>זו]</small> כאילו הוא אוכל מתבשילם. <strong>איכא דאמרי</strong> <small>[יש שאומרים]:</small> <strong>אתא</strong> <small>[בא]</small> <strong>אליהו אדמי להו</strong> <small>[נדמה להם]</small> <strong>כזונה,</strong> <strong>כרכתיה</strong> <small>[חיבקה אותו],</small> את ר' מאיר, <strong>אמרי</strong> <small>[אמרו]</small> הרודפים אחריו: <strong>חס ושלום, אי</strong> <small>[אם]</small> <strong>ר' מאיר הוה</strong> <small>[היה],</small> <strong>לא הוה עביד הכי</strong> <small>[היה עושה כך],</small> וכך ניצל.
 <strong>קם ערק, אתא</strong> <small>[עמד ברח, ובא]</small> <strong>לבבל</strong> משום הסכנה. ומעירים: <strong>איכא דאמרי</strong> <small>[יש שאומרים]:</small> <strong>מהאי מעשה</strong> <small>[ממעשה זה]</small> ברח, <strong>ואיכא דאמרי</strong> <small>[ויש שאומרים]:</small> <strong>ממעשה</strong> של <strong>ברוריא</strong> אשתו שהתאבדה בגללו ברח, ומחמת הבושה.
 <big>א</big> <strong>תנו רבנן</strong> <small>[שנו חכמים]:</small> <strong>ההולך לאיצטדינין</strong> או <strong>לכרקום</strong> (מצור) שעושים לאנשי הצבא החונים שם מיני צחוק, <strong>וראה שם את הנחשים</strong> (המנחשים והמכשפים) <strong>ואת החברין</strong> (לוחשי לחשים), <strong>בוקיון ומוקיון ומוליון ולוליון, בלורין סלגורין</strong> שהם מיני ליצנים — <strong>הרי זה מושב לצים, ועליהם הכתוב אומר: "אשרי האיש אשר לא הלך וגו'</strong> ובמושב לצים לא ישב <strong>כי אם בתורת ה' חפצו"</strong> (תהלים א, א —ב), <strong>הא</strong> <small>[הרי]</small> <strong>למדת</strong> מכאן, <strong>שדברים הללו מביאין את האדם לידי ביטול תורה,</strong> שאם אינו יושב במושב לצים — תורת ה' חפצו.
 <strong>ורמינהי</strong> <small>[ומשליכים,</small> מראים סתירה<small>]</small> ממה ששנינו בברייתא: <strong>[הולכין] לאיצטדינין מותר, מפני שצווח</strong> בזמן הצורך <strong>ומציל</strong> אדם מישראל שעומד ליהרג שם, <strong>ולכרקום מותר</strong> ללכת <strong>מפני ישוב מדינה,</strong> שלפעמים הוא יכול להציל את בני העיר הנצורים כשהוא נמצא בין הצרים, <strong>ובלבד שלא יתחשב עמהם</strong> כאחד מהם, <strong>ואם נתחשב עמהם</strong> — <strong>אסור.</strong> ואם כן, <strong>קשיא</strong> <small>[קשה]</small> מ<strong>איצטדינין</strong> על <strong>איצטדינין,</strong> וכן <strong>קשיא</strong> <small>[קשה]</small> מ<strong>כרקום</strong> על <strong>כרקום!</strong>
 ומוסיפים: <strong>בשלמא</strong> <small>[נניח]</small> מ<strong>כרקום</strong> על <strong>כרקום לא קשיא</strong> <small>[אינו קשה],</small> אפשר לפרש: <strong>כאן</strong> שאסור — <strong>במתחשב עמהן, כאן</strong> שמותר — <strong>בשאין מתחשב עמהן,</strong> <strong>אלא</strong> מ<strong>איצטדינין</strong> על <strong>איצטדינין קשיא</strong> <small>[קשה]!</small>
 ומשיבים: <strong>תנאי</strong> <small>[</small>מחלוקת <small>תנאים]</small> <strong>היא,</strong> <strong>[דתניא</strong> <small>[ששנויה</small> ברייתא<small>]</small><strong>]: אין הולכין לאיצטדינין מפני</strong> שהוא <strong>מושב לצים. ור' נתן מתיר מפני שני דברים: אחד, מפני שצווח ומציל</strong> לפעמים אדם שעומדים להרגו. <strong>ואחד, מפני</strong> שאם גם אינו מציל, פעמים <strong>שמעיד עדות אשה להשיאה,</strong> שהוא רואה בעיניו שנהרג בעלה באיצטדיון.
 <strong>תנו רבנן</strong> <small>[שנו חכמים]:</small> <strong>אין הולכין לטרטיאות ולקרקסיאות</strong> (לתיאטראות ולבתי קרקס), <strong>מפני שמזבלין שם זיבול</strong> כלומר, זובחים שם זבח <strong>לעבודה זרה, דברי ר' מאיר. וחכמים אומרים:</strong> ללכת ל<strong>מקום שמזבלין</strong> — <strong>אסור מפני חשד עבודה זרה,       ומקום שאין מזבלין שם</strong> — <strong>אסור</strong> על כל פנים <strong>מפני מושב לצים.</strong>
 ושואלים: <strong>מאי בינייהו</strong> <small>[מה</small> ההבדל <small>ביניהם]</small> בין טעם זה לטעם אחר, שהרי לדעת שניהם אסור? ומשיבים, <strong>אמר ר' חנינא מסורא:</strong> אם <strong>נשא ונתן</strong> שם <strong>איכא בינייהו</strong> <small>[יש ביניהם</small> הבדל<small>],</small> שלדעת ר' מאיר כל מה שעושה שם מסחר יש בו חשש של דמי עבודה זרה, ולדעת חכמים לאו דווקא.
 <big>ב</big> לאחר שהוזכר ענין מושב לצים, מביאים כמה דברים בגנות הליצנות. <strong>דרש ר' שמעון בן פזי, מאי דכתיב</strong> <small>[מהו שנאמר]:</small> <strong>"אשרי האיש אשר לא הלך בעצת רשעים ובדרך חטאים לא עמד ובמושב לצים לא ישב"</strong> (תהלים א, א)? ויש לשאול: <strong>וכי מאחר שלא הלך, היכן עמד? ומאחר שלא עמד, היכן ישב? ומאחר שלא ישב, היכן לץ?</strong> שהרי אם לא הולך כלל, ממילא אינו מגיע לכל אותו ענין!
 <strong>[אלא] לומר לך, שאם הלך</strong> — אז <strong>סופו לעמוד</strong> שם, <strong>ואם עמד</strong> — <strong>סופו לישב, ואם ישב</strong> — <strong>סופו ללוץ</strong> עימם, <strong>ואם לץ</strong> — <strong>עליו הכתוב אומר: "אם חכמת חכמת לך ו</strong>אם <strong>לצת לבדך תשא"</strong> (משלי ט, יב).
 <strong>אמר ר' אליעזר: כל המתלוצץ יסורין באין עליו, שנאמר: "ועתה אל תתלוצצו פן יחזקו מוסריכם"</strong> (ישעיהו כח, כב), ו"מוסריכם" מלשון יסורים. וכן <strong>אמר להו</strong> <small>[להם]</small> <strong>רבא לרבנן</strong> <small>[לחכמים]</small> שישבו לפניו: <strong>במטותא</strong> <small>[בבקשה],</small> <strong>בעינא מינייכו</strong> <small>[אני מבקש מכם]</small> ש<strong>לא תתלוצצו,</strong> כדי ש<strong>לא ליתו עלייכו</strong> <small>[יבואו עליכם]</small> <strong>יסורין.</strong>
 <strong>אמר רב קטינא: כל המתלוצץ מזונותיו מתמעטין, שנאמר: "משך ידו את לצצים"</strong> (הושע ז, ה), לומר שכל המתלוצץ הקב"ה מושך ידו ממנו ואינו מפרנסו. <strong>אמר ר' שמעון בן לקיש: כל המתלוצץ נופל בגיהנם, שנאמר: "זד יהיר לץ שמו עושה בעברת זדון"</strong> (משלי כא, כד), <strong>ואין עברה אלא גיהנם, שנאמר</strong> בתיאור יום הדין הגדול ועונשיו: <strong>"יום עברה היום ההוא"</strong> (צפניה א, טו).
  וכן <strong>אמר ר' אושעיא</strong> על פרט אחר בפסוק זה: <strong>כל המתייהר</strong> (המתגאה) <strong>נופל בגיהנם, שנאמר: "זד יהיר לץ שמו עושה בעברת זדון", ואין עברה אלא גיהנם, שנאמר: "יום עברה היום ההוא". אמר ר' חנילאי בר חנילאי: כל המתלוצץ גורם כלייה לעולם, שנאמר: "ועתה אל תתלוצצו פן יחזקו מוסריכם [כי] כלה</strong> (כלייה) <strong>ונחרצה שמעתי</strong> מאת ה' " (ישעיה כח, כד).
 <strong>אמר ר' אליעזר: קשה היא</strong> הליצנות, <strong>שתחילתה יסורין וסופו כלייה. דרש ר' שמעון בן פזי:</strong> נאמר: <strong>"אשרי האיש אשר לא הלך</strong> בעצת רשעים" — כוונתו <strong>לטרטיאות ולקרקסיאות של גוים, "ובדרך חטאים לא עמד"</strong> — <strong>זה שלא עמד בקנגיון</strong> (במקום ציד), <strong>"ובמושב לצים לא ישב"</strong> — <strong>שלא ישב בתחבולות</strong> במקום בו אנשים יושבים ועוסקים בהתחכמות וליצנות.
 <strong>שמא יאמר אדם: הואיל ולא הלכתי לטרטיאות ולקרקסיאות ולא עמדתי בקנגיון, אלך ואתגרה בשינה.</strong> כלומר, ארבה בשינה ולא אעשה דבר? <strong>תלמוד לומר: "ובתורתו יהגה יומם ולילה"</strong> (תהלים א, ב), כלומר, לא די לו להימנע מעבירה, אלא צריך לעסוק בפועל בלימוד התורה.
 <big>ג</big> כיוון שהוזכר כתוב זה, מביאים דרשה אחרת עליו. <strong>אמר רב שמואל בר נחמני אמר ר' יונתן: "אשרי האיש אשר לא הלך בעצת רשעים"</strong> (תהלים א, א) — <strong>זה</strong>
## דף יט.
 <strong>אברהם אבינו, שלא הלך בעצת אנשי דור הפלגה, שרשעים היו, שנאמר</strong> בהם שנועצו ואמרו זה לזה: <strong>"הבה נבנה לנו עיר</strong> ומגדל וראשו בשמים" (בראשית יא, ד), וכיוונו להרע. <strong>"ובדרך חטאים לא עמד"</strong> (תהלים א, א) — <strong>שלא עמד בעמידת סדום, שחטאים היו, שנאמר: "ואנשי סדם רעים וחטאים לה' מאד"</strong> (בראשית יג, יג),
 <strong>"ובמושב לצים לא ישב"</strong> (תהלים א, א) — <strong>שלא ישב במושב אנשי פלשתים, מפני שלצנים היו,</strong> עוסקים במעשי ליצנות ושחוק, <strong>ש</strong>כן <strong>נאמר</strong> בהם אף בתקופה מאוחרת יותר: <strong>"ויהי כטוב לבם ויאמרו קראו לשמשון וישחק לנו"</strong> (שופטים טז, כה).
 לאחר שנדרש הפסוק "אשרי האיש" שבתחילת ספר תהלים, מביאים כאן דרשה על פסוק דומה: <strong>"אשרי איש ירא [את] ה'</strong> במצוותיו חפץ מאד" (תהלים קיב, א), ויש לשאול: וכי <strong>אשרי איש ולא אשרי אשה?</strong> מדוע מדגיש הכתוב דווקא איש? <strong>אמר רב עמרם אמר רב: אשרי מי שעושה תשובה כשהוא איש,</strong> כשעודו "איש" — במלוא אונו וכוחו, ולא כשהוא זקן. <strong>ר' יהושע בן לוי אמר: אשרי מי שמתגבר על יצרו</strong> <strong>כאיש</strong> בתוקף ועוז.
  עוד נאמר שם: <strong>"במצותיו חפץ מאד"</strong> — <strong>אמר ר' אלעזר: במצותיו</strong> עצמן, <strong>ולא בשכר מצותיו. והיינו דתנן</strong> <small>[וזהו ששנינו]</small> במשנה במסכת אבות דברי אנטיגנוס איש סוכו, <strong>הוא היה אומר: אל תהיו כעבדים המשמשין את הרב</strong> (האדון) <strong>על מנת לקבל פרס</strong> (שכר), <strong>אלא היו כעבדים המשמשין את הרב שלא על מנת לקבל פרס.</strong>
 <big>א</big> ושבים לדרוש את הפסוק שעסקנו בו מתחילה: <strong>"כי אם בתורת ה' חפצו"</strong> (תהלים א, ב), <strong>אמר רב: אין אדם לומד תורה אלא ממקום</strong> בתורה <strong>ש</strong>בו <strong>לבו חפץ, שנאמר: "כי אם בתורת ה' חפצו",</strong> בתורה שבה הוא חפץ ללמוד.
  מסופר, <strong>לוי ור' שמעון ברבי</strong> (בנו של רבי) <strong>יתבי קמיה</strong> <small>[</small>היו <small>יושבים לפני]</small> <strong>רבי, וקא פסקי סידרא</strong> <small>[והיו לומדים בסדרי המקרא],</small> <strong>סליק ספרא</strong> <small>[נסתיים הספר]</small> שלמדו, והיו צריכים להתחיל אחר, <strong>לוי אמר: לייתו [לן]</strong> <small>[יביאו לנו]</small> ספר <strong>משלי</strong> ללמוד בו, <strong>ר' שמעון ברבי אמר: לייתו [לן] תילים</strong> <small>[יביאו לנו</small> ספר <small>תהלים],</small> <strong>כפייה ללוי ואייתו תילים</strong> <small>[כפה אותו</small> ר' שמעון <small>את לוי והביאו</small> ספר <small>תהלים].</small> <strong>כי מטו הכא</strong> <small>[כאשר הגיעו לכאן]</small> לפסוק: <strong>"כי אם בתורת ה' חפצו", פריש</strong> <small>[פירש]</small> <strong>רבי ואמר: אין אדם לומד תורה אלא ממקום שלבו חפץ. אמר לוי: רבי, נתת לנו</strong> (כלומר: לי) <strong>רשות לעמוד</strong> ולצאת, מתוך דבריך אלו, שהרי אני חפץ ללמוד בספר משלי ולא בספר תהלים.
 ועוד בדרשת פסוק זה, <strong>אמר ר' אבדימי בר חמא: כל העוסק בתורה</strong> — <strong>הקדוש ברוך הוא עושה לו</strong> את <strong>חפציו</strong> (רצונו), <strong>שנאמר: "כי אם בתורת ה' חפצו",</strong> מי שעוסק בתורת ה' — ה' עושה לו חפצו. וכדברי רבי לעיל גם <strong>אמר רבא: לעולם ילמוד אדם תורה במקום שלבו חפץ, שנאמר: "כי אם בתורת ה' חפצו". ו</strong>עוד
 <strong>אמר רבא</strong> בדרשה על אותו הפסוק: <strong>בתחילה נקראת</strong> התורה <strong>על שמו של הקדוש ברוך הוא ולבסוף</strong> היא <strong>נקראת על שמו</strong> של הלומד בה, <strong>שנאמר</strong> בתחילה: <strong>"בתורת ה' חפצו",</strong> ובהמשך — <strong>"ובתורתו יהגה יומם ולילה",</strong> נמצא שעל ידי שהוגה בה נקראת התורה תורתו של הלומד.
 <strong>ו</strong>עוד <strong>אמר רבא</strong> בדרשת פסוק זה: <strong>לעולם ילמד אדם תורה</strong> ירבה בידיעתה, <strong>ואחר כך יהגה</strong> יעיין ויתעמק בה, <strong>שנאמר</strong> בתחילה: <strong>"בתורת ה'</strong> חפצו", שלומד את התורה כמות שהיא, <strong>והדר</strong> <small>[ואחר כך]</small> נאמר <strong>"ובתורתו יהגה",</strong> יעיין.
 <strong>ו</strong>עוד <strong>אמר רבא</strong> בדרך לימוד התורה: <strong>לעולם ליגריס איניש</strong> <small>[יגרוס אדם],</small> יחזור על משנתו, <strong>ואף על גב דמשכח, ואף על גב דלא ידע מאי קאמר</strong> <small>[ואף על פי ש</small>הוא <small>שוכח, ואף על פי שאינו יודע מה הוא אומר],</small> <strong>שנאמר</strong> על לימוד התורה: <strong>"גרסה נפשי לתאבה</strong> אל משפטיך בכל עת" (תהלים קיט, כ), <strong>"גרסה" כתיב</strong> <small>[נאמר],</small> <strong>ולא כתיב</strong> <small>[נאמר]</small> <strong>"טחנה",</strong> שאפילו גריסה בלבד (כעין טחינה גסה) גם היא דבר טוב שהנפש רוצה וצריכה לו.
 <strong>רבא רמי</strong> <small>[השליך,</small> הראה סתירה<small>]</small> בין מקראות, <strong>כתיב</strong> <small>[נאמר]</small> על התורה שהיא קוראת לו לאדם <strong>"על גפי</strong> מרומי קרת" (משלי ט, ג), <strong>וכתיב</strong> <small>[ונאמר]:</small> <strong>"על כסא</strong> מרומי קרת" (משלי ט, יד)! ומסביר: <strong>בתחלה</strong> לומד התורה הריהו <strong>על גפי</strong> שנמצא כאילו על הכנפיים, בצד, <strong>ולבסוף,</strong> כאשר הוא מתקדם בלימודו, הריהו <strong>על כסא,</strong> במקום מיושב ומכובד.
  ועוד סתירה דומה: <strong>כתיב</strong> <small>[נאמר]</small> על התורה שהיא <strong>"בראש מרומים"</strong> (משלי ח, ב), <strong>וכתיב</strong> <small>[ונאמר]</small> בה שהיא <strong>"עלי דרך"</strong> (משלי ח, ב)! ומסבירים: <strong>בתחלה</strong> לומד אדם <strong>בראש מרומים</strong> במקום נסתר, <strong>ולבסוף</strong> מגיע לכך שהוא אומר את הדברים <strong>עלי דרך</strong> בפרסום.
 <strong>עולא רמי</strong> <small>[השליך,</small> הראה סתירה<small>],</small> בין מקראות, <strong>כתיב</strong> <small>[נאמר]</small> במקום אחד <strong>"שתה מים מבורך"</strong> (משלי ה, טו), <strong>וכתיב</strong> <small>[ונאמר]</small> אחרי כן: <strong>"ונוזלים מתוך בארך"</strong> (משלי ה, טו)! והסביר: <strong>בתחלה שתה מבורך</strong> שבבור יש מים מכונסים ממקום אחר, שתחילה לומד את הקיים והידוע, <strong>ולבסוף "ונוזלים מתוך בארך"</strong> שהתורה תהיה נובעת ממנו, ויחדש בה דברים שלא שמע.
  ועוד בעניין לימוד תורה, <strong>אמר רבא אמר רב סחורה אמר רב הונא, מאי דכתיב</strong> <small>[מהו שנאמר]:</small> <strong>"הון מהבל ימעט וקבץ על יד ירבה"</strong> (משלי יג, יא)? <strong>אם עושה אדם תורתו חבילות חבילות</strong> ("מהבל" כמו "מחבל") שלומד הרבה, ואינו חוזר ואינו זוכר — הרי הוא <strong>מתמעט, ואם קובץ על יד</strong> שלומד מעט מעט, וחוזר כל פעם על מה שלמד — <strong>ירבה</strong> ויתגדל בה.
 <strong>אמר רבא: ידעי רבנן להא מילתא ועברי עלה</strong> <small>[יודעים חכמים את הדבר הזה ועוברים עליו].</small> <strong>אמר רב נחמן בר יצחק: אנא עבידתה</strong> <small>[אני עשיתי זאת]</small> <strong>ו</strong>אכן נשאר <strong>קיים בידי.</strong>
 <strong>אמר רב שיזבי משמיה</strong> <small>[משמו]</small> של <strong>ר' אלעזר בן עזריה, מאי דכתיב</strong> <small>[מהו שנאמר]:</small> <strong>"לא יחרך רמיה צידו"</strong> (משלי יב, כג)? <strong>לא יחיה ולא יאריך ימים</strong> ("יחרוך" כעין נוטריקון של "יחיה" ו"יאריך") <strong>צייד הרמאי</strong> כלומר, מי שמראה עצמו כלומד הרבה, וכל זה רק כדי להראות לאחרים.
 <strong>ורב ששת אמר:</strong> הכוונה בפסוק זה הפוכה היא, ש<strong>צייד הרמאי יחרוך</strong> צידו, צייד הנוהג בערמה יגרום לצידו שלא יוכל עוד לברוח ממנו. <strong>כי אתא</strong> <small>[כאשר בא]</small> <strong>רב דימי</strong> מארץ ישראל לבבל <strong>אמר</strong> בהסבר הפסוק על דרך זו: <strong>משל לאדם שצד צפרין</strong> (ציפורים), <strong>אם משבר כנפיה של ראשונה</strong> שהוא צד שלא תוכל לעוף ממנו — <strong>כולם</strong> כל הציפורים שהוא צד <strong>מתקיימות בידו, ואם לאו</strong> <small>[לא]</small> — <strong>אין מתקיימות בידו,</strong> וכשתופס את השניה הראשונה פורחת. וכן בדברים שלומד.
 <big>ב</big> נאמר בהמשך הפסוק שנדרש לעיל: <strong>"והיה כעץ שתול על פלגי מים"</strong> (תהלים א, ב), <strong>אמרי דבי</strong> <small>[אמרו</small> החכמים של <small>בית]</small> <strong>ר' ינאי: כעץ שתול</strong> שנעקר ממקומו הראשון ונשתל במקום אחר, <strong>ולא כעץ נטוע</strong> הנשאר קבוע במקומו. לומר ש<strong>כל הלומד תורה מרב אחד</strong> — <strong>אינו רואה סימן ברכה לעולם,</strong> אלא צריך ללמוד תורה מאנשים שונים, שעל ידי כך תרבה חכמתו.
  ובעניין זה <strong>אמר להו</strong> <small>[להם]</small> <strong>רב חסדא לרבנן</strong> <small>[לחכמים]:</small> <strong>בעינא דאימא לכו מלתא, ומסתפינא דשבקיתו לי ואזליתו</strong> <small>[רצוני לומר לכם דבר, ואני מפחד שתעזבו אותי ותלכו],</small> ומהו הדבר? <strong>כל הלומד תורה מרב אחד</strong> — <strong>אינו רואה סימן ברכה לעולם,</strong> ומסופר כי כששמעו זאת חכמים אכן <strong>שבקוהו ואזול קמיה</strong> <small>[עזבוהו והלכו</small> ללמוד <small>לפני]</small> <strong>רבא. אמר להו</strong> <small>[להם]</small> רב חסדא לחכמים: <strong>הני מילי סברא</strong> <small>[דברים אלה</small> שאמרתי הינם לעניין <small>סברה]</small> שלשם חידוד הסברה ראוי להתבונן ולהקשיב לשיטות שונות מפי אנשים שונים, <strong>אבל גמרא</strong> <small>[</small>עיקר <small>הלימוד,</small> הגרסה<small>]</small> — <strong>מרב אחד עדיף,</strong> <strong>כי היכי</strong> <small>[כדי]</small>
## דף יט:
 ש<strong>לא ליפלוג לישני</strong> <small>[ייחלקו הלשונות],</small> שכל אחד מהם גורס את השמועה בלשון אחרת קצת, ואם לא תהיה לאדם גרסה ברורה ממקור אחד יתבלבלו הדברים בידו. ושבים לדרוש את הפסוק שעסקנו בו, שנאמר "והיה כעץ שתול <strong>על פלגי מים"</strong> (תהלים א, ג) <strong>אמר ר' תנחום בר חנילאי:</strong> יש לדרוש "פלגי" במובן חלוקה, <strong>לעולם ישלש</strong> <strong>אדם שנותיו</strong> לשלושה חלקים: ב<strong>שליש</strong> מהם יעסוק <strong>במקרא,</strong> ב<strong>שליש</strong> האחר יעסוק <strong>במשנה,</strong> וב<strong>שליש</strong> האחר יעסוק <strong>בתלמוד,</strong> כלומר, משא ומתן והבנה של המשנה.
  ותמהים:  <strong>מי ידע איניש</strong> <small>[והאם יודע אדם]</small> <strong>כמה חיי</strong> <small>[כמה</small> הוא <small>חי]</small> כדי שידע לחלק את שנותיו? ומשיבים: <strong>כי קאמרינן</strong> <small>[כאשר אנו אומרים]</small> לחלק — הרי זה <strong>ביומי</strong> <small>[בימים],</small> כלומר שיחלק את הימים באופן זה.
  נאמר בהמשך הפסוק: <strong>"אשר פריו יתן בעתו", אמר רבא</strong> בפירוש הפסוק: <strong>אם "פריו יתן בעתו"</strong> כלומר, אם יוציא פרי מתורתו, כלומר שיעשה מה שלמד, הרי אז — <strong>"ועלהו לא יבול",</strong> התורה מחיה אותו, <strong>ואם לאו</strong> <small>[לא]</small> לומד לשם מעשה — <strong>על הלומד ועל המלמד עליהם</strong> באופן זה <strong>הכתוב אומר: "לא כן הרשעים כי אם</strong> כמוץ אשר תדפנו רוח" (תהלים א, ד).
 <strong>אמר ר' אבא אמר רב הונא אמר רב, מאי דכתיב</strong> <small>[מהו שנאמר]:</small> <strong>"כי רבים חללים הפילה"</strong> (משלי ז, כו)? <strong>זה תלמיד שלא הגיע ל</strong>שלב של <strong>הוראה</strong> לאחרים, <strong>ומורה</strong> לרבים, שהוא כעין נפל ("הפילה"), <strong>"ועצמים כל הרוגיה"</strong> — <strong>זה תלמיד שהגיע להוראה</strong> שהוא כבר התעצם בתורה <strong>ואינו מורה</strong> לאחרים.
 <strong>ועד כמה?</strong> עד איזה גיל אינו נחשב ראוי להוראה? <strong>עד ארבעין שנין</strong> <small>[שנים].</small> ומקשים: <strong>והא</strong> <small>[והרי]</small> <strong>רבא אורי</strong> <small>[הורה]</small> לרבים עוד לפני גיל ארבעים! ומשיבים: <strong>התם</strong> <small>[שם]</small> מדובר שהם <strong>שוין,</strong> כאשר אין מי שהוא גדול ממנו, מותר לו להורות קודם שימלאו לו שנים אלה.
  ועוד על מה שנאמר: <strong>"ועלהו לא יבול"</strong> (תהלים א, ג), <strong>אמר רב אחא בר אדא אמר רב, ואמרי לה</strong> <small>[ויש אומרים]</small> ש<strong>אמר</strong> זאת <strong>רב אחא בר אבא אמר רב המנונא אמר רב:</strong> יש כאן רמז <strong>שאפילו שיחת חולין של תלמידי חכמים</strong> שהיא בגדר עלים ולא בגדר פירות, גם היא <strong>צריכה תלמוד, שנאמר: "ועלהו לא יבול".</strong>
 ובהמשך הפסוק נאמר: <strong>"וכל אשר יעשה יצליח", אמר ר' יהושע בן לוי: דבר זה כתוב בתורה ושנוי בנביאים ומשולש בכתובים,</strong> ש<strong>כל העוסק בתורה</strong> — <strong>נכסיו מצליחין לו.</strong> ומפרטים: <strong>כתוב בתורה</strong> — <strong>דכתיב</strong> <small>[שנאמר]:</small> <strong>"ושמרתם את דברי הברית הזאת ועשיתם אתם למען תשכילו את כל אשר תעשון"</strong> (דברים כט, ח), לומר שיש לאדם הצלחה ("תשכילו") במעשיו ובקנייניו ("כל אשר תעשון") כאשר הוא עוסק בתורה.
 <strong>שנוי בנביאים</strong> — <strong>דכתיב</strong> <small>[שנאמר]:</small> <strong>"לא ימוש ספר התורה [הזה] מפיך והגית בו יומם ולילה למען תשמר לעשות ככל הכתוב בו כי אז תצליח את דרכיך ואז תשכיל"</strong> (יהושע א, ח). <strong>משולש בכתובים</strong> — <strong>דכתיב</strong> <small>[שנאמר]:</small> <strong>"כי אם בתורת ה' חפצו ובתורתו יהגה יומם ולילה, והיה כעץ שתול על פלגי מים אשר פריו יתן בעתו ועלהו לא יבול וכל אשר יעשה יצליח"</strong> (תהלים א, ב—ג).
  מסופר, היה <strong>מכריז</strong> ברבים <strong>ר' אלכסנדרי,</strong> כדרך המוכרים: <strong>מאן בעי חיי, מאן בעי חיי</strong> <small>[מי רוצה חיים, מי רוצה חיים]?</small> <strong>כנוף ואתו כולי עלמא לגביה</strong> <small>[התאספו ובאו הכל אליו]</small> לקנות ממנו<small>,</small> <strong>אמרי ליה</strong> <small>[אמרו לו]:</small> <strong>הב לן חיי</strong> <small>[תן לנו חיים],</small> <strong>אמר להו</strong> <small>[להם]</small> את הפסוק: <strong>"מי האיש החפץ חיים</strong> אוהב ימים לראות טוב <strong>נצר לשונך מרע</strong> ושפתיך מדבר מרמה" (תהלים לד, יג —יד).
  
   
 ומסבירים מה שנאמר בהמשך פסוק זה: <strong>"סור מרע ועשה טוב", שמא יאמר</strong> אדם: <strong>נצרתי לשוני מרע ושפתי מדבר מרמה, [אלך] ואתגרה בשינה</strong> ולא אעשה דבר? <strong>תלמוד לומר: "סור מרע ועשה טוב",</strong> שצריך אדם גם לעשות טוב בפועל, ולא די לו בזה שהוא נמנע מעבירה, ו<strong>אין "טוב" אלא תורה, שנאמר: "כי לקח טוב נתתי לכם תורתי אל תעזבו"</strong> (משלי ד, ב).
 <big>א</big> שנינו במשנה: בונים עמהם בימוסיאות ומרחצאות, <strong>הגיע לכיפה מקום שמעמידין בה עבודה זרה</strong> מושך הבנאי היהודי ידו ואינו משתתף בבניה. <strong>אמר ר' אלעזר אמר ר' יוחנן:</strong> מכל מקום <strong>אם בנה</strong> את הכיפה — <strong>שכרו מותר.</strong> ותוהים: <strong>פשיטא</strong> <small>[פשוט]</small> הדבר, הלוא כיפה זו רק <strong>משמשי עבודה זרה הן,</strong> דברים שמשתמשים בהם לעבודה זרה, <strong>ומשמשי עבודה זרה בין ל</strong>דעת <strong>ר' ישמעאל בין ל</strong>דעת <strong>ר' עקיבא,</strong> שנחלקו בענין עבודה זרה לעצמה להלן (עבודה זרה נא,ב) — <strong>אינן אסורין</strong> בהנאה <strong>עד שיעבדו</strong> בהם עבודה זרה.
 <strong>אמר ר' ירמיה: לא נצרכה</strong> הלכה זו שאמר ר' אלעזר, <strong>אלא לעבודה זרה עצמה,</strong> ששכרה מותר אם עשאה. ושואלים: <strong>הניחא למאן דאמר</strong> <small>[זה נוח ל</small>שיטת <small>מי שאומר]:</small> <strong>עבודה זרה של ישראל אסורה מיד</strong> כשעושה אותה, <strong>ושל גוי</strong> אינה אסורה בהנאה <strong>עד שתעבד</strong> — <strong>שפיר</strong> <small>[יפה],</small> משום שעבודה זרה זו שבנה אותו ישראל עבור גוים עדיין לא נעבדה, ולכן היא מותרת בהנאה. <strong>אלא למאן דאמר</strong> <small>[ל</small>דעת <small>מי שאומר]:</small> עבודה זרה <strong>של גוי אסורה מיד</strong> כשהיא נעשית, <strong>מאי איכא למימר</strong> <small>[מה יש לומר]?</small>
 <strong>אלא אמר רבה בר עולא: לא נצרכה</strong> הלכה זו ששכרה מותרת <strong>אלא במכוש אחרון</strong> כלומר, במעשה האחרון שהוא עושה בה להשלים את עבודתה. וטעם הדבר, כי <strong>עבודה זרה מאן קא גרים</strong> <small>[מי גורם]</small> <strong>לה</strong> שתיעשה לעבודה זרה? <strong>גמר מלאכה, ואימת הויא</strong> <small>[ואימתי הוא]</small> <strong>גמר</strong> ה<strong>מלאכה? במכוש אחרון,</strong> ואולם <strong>מכוש אחרון</strong> שמכה <strong>לית ביה</strong> <small>[אין בו]</small> <strong>שוה פרוטה,</strong> והשכר שהוא מקבל הריהו על כל מה שעשה קודם לכן, קודם שנאסרה.
  ומעירים:  <strong>אלמא קסבר</strong> <small>[מכאן שהוא סבור]</small> ש<strong>ישנה לשכירות מתחלה ועד סוף</strong> כלומר, שזכות השכיר לשכר העבודה חלה בכל רגע ורגע של המלאכה ולא רק בגמר המלאכה, ולכן השכר שהוא מקבל נחשב כשכר עבור כל חלק וחלק שעשה במשך הזמן.
 <big>ב משנה</big> <strong>ואין עושין תכשיטין לעבודה זרה, קטלאות</strong> (שרשרות) <strong>ונזמים וטבעות. ר' אליעזר אומר:</strong> אם עושה זאת <strong>בשכר</strong> — <strong>מותר.</strong> ועוד בענייני מכירה לגוי: <strong>אין מוכרין להם</strong> דבר <strong>במחובר לקרקע, אבל מוכר הוא משיקצץ. ר' יהודה אומר:</strong> אינו צריך שייקצץ בפועל, אלא די לו אם <strong>מוכר הוא על מנת לקוץ.</strong>
 <big>ג גמרא</big> ושואלים: <strong>מנהני מילי</strong> <small>[מנין הדברים הללו]</small> שאסור למכור להם דבר המחובר לקרקע? <strong>אמר ר' יוסי בר חנינא:</strong>
## דף כ.
 ש<strong>אמר קרא</strong> <small>[הכתוב]:</small> <strong>"לא תחנם"</strong> (דברים ז, ב), וכוונתו: <strong>לא תתן להם חנייה בקרקע.</strong> ושואלים: <strong>האי</strong> <small>[זה]</small> הכתוב <strong>"לא תחנם" מיבעי ליה</strong> <small>[צריך אותו]</small> לענין אחר, <strong>דהכי קאמר רחמנא</strong> <small>[שכך אמרה התורה]:</small> <strong>לא תתן להם חן</strong> כלומר, שאסור לדבר בשבחם ולומר כמה הם יפים או טובים!
  ומשיבים:  <strong>אם כן,</strong> אם לדבר זה בלבד כוונת הכתוב, <strong>לימא קרא</strong> <small>[שיאמר הכתוב]:</small> <strong>"לא תחונם",</strong> שאז יהיה ברור שהוא מלשון חנינה וחן, <strong>מאי</strong> <small>[מה]</small> הדיוק בכתיבה <strong>"לא תחנם"</strong> בחסר? <strong>שמע מינה תרתי</strong> <small>[למד מכאן שניים],</small> לעניין חן ולעניין חניה.
 וחוזרים ושואלים: <strong>ואכתי מיבעי ליה</strong> <small>[ועדיין נזקק לו]</small> הפסוק לענין אחר, <strong>דהכי אמר רחמנא</strong> <small>[שכך אמרה התורה]:</small> <strong>לא תתן להם מתנת של חנם!</strong> ואומרים: <strong>אם כן, לימא קרא</strong> <small>[שיאמר הכתוב]</small> בצורה ברורה: <strong>"לא תחינם", מאי</strong> <small>[מה]</small> הדיוק: <strong>"לא תחנם"? שמע מינה כולהו</strong> <small>[למד מכאן</small> את <small>כולם],</small> כל הדרשות.
  ומעירים:  <strong>תניא נמי הכי</strong> <small>[שנויה</small> ברייתא <small>גם כן כך],</small> כדרשות הללו: <strong>"לא תחנם"</strong> — <strong>לא תתן להם חנייה בקרקע, דבר אחר: "לא תחנם"</strong> — <strong>לא תתן להם חן, דבר אחר: "לא תחנם"</strong> — <strong>לא תתן להם מתנת חנם. ו</strong>מעירים: ו
 <strong>מתנת חנם גופה</strong> <small>[עצמה]</small> <strong>תנאי</strong> <small>[</small>מחלוקת <small>תנאים]</small> <strong>היא, דתניא</strong> <small>[ששנויה</small> ברייתא<small>]:</small> <strong>"לא תאכלו כל נבלה לגר אשר בשעריך תתננה ואכלה או מכר לנכרי"</strong> (דברים יד, כ), <strong>אין לי אלא לגר בנתינה ולגוי במכירה, לגר במכירה מנין? תלמוד לומר: "תתננה</strong> ואכלה <strong>או מכר",</strong>
 <strong>לגוי בנתינה מנין? תלמוד לומר: "תתננה ואכלה או מכר לנכרי", נמצא אתה אומר: אחד גר ואחד גוי בין בנתינה בין במכירה,</strong> אלו <strong>דברי ר' מאיר. 
   
 ר' יהודה אומר: דברים ככתבן, לגר</strong> — <strong>בנתינה, ולגוי</strong> — <strong>במכירה</strong> אבל לא בנתינה, שלדעתו אין נותנים להם מתנת חינם.
  ומעירים:  <strong>שפיר קאמר</strong> <small>[יפה אמר]</small> <strong>ר' מאיר,</strong> שהרי מן הכתוב משמע ששני הדברים הם ראויים! <strong>ור' יהודה אמר לך</strong> <small>[היה אומר לך]</small> בתשובה לכך: <strong>אי סלקא דעתך כדקאמר</strong> <small>[אם עולה על דעתך כמו שאמר]</small> <strong>ר' מאיר, לכתוב רחמנא</strong> <small>[שתכתוב התורה]:</small> <strong>"תתננה ואכלה ומכר"</strong> בו' החיבור, <strong>"או</strong> מכור" שנאמר שם <strong>למה לי? שמע מינה</strong> <small>[למד מכאן]</small> <strong>לדברים ככתבן הוא דאתא</strong> <small>[שבא]</small> לחלק ביניהם.
  ומן הצד השני, <strong>ור' מאיר,</strong> מה הוא משיב לכך? <strong>ההוא</strong> <small>[אותו]</small> "או" בא להבהיר שבכל זאת יש חילוק בין הדברים, לומר שיש <strong>לאקדומי</strong> <small>[להקדים]</small> <strong>נתינה</strong> במתנה ל<strong>גר ל</strong>פני <strong>מכירה</strong> ל<strong>גוי. ור' יהודה</strong> סבור: <strong>כיון</strong> ש<strong>גר אתה מצווה להחיותו,</strong> שנאמר "וחי עמך" (ויקרא כה, לה), <strong>וגוי אי</strong> <small>[אין]</small> <strong>אתה מצווה להחיותו,</strong> אם כן <strong>להקדים</strong> גר לגוי <strong>לא צריך קרא</strong> <small>[פסוק],</small> שהדבר ידוע לנו ממקור אחר.
 <big>א</big> שנינו בברייתא שהובאה קודם, <strong>דבר אחר: "לא תחנם"</strong> — <strong>לא תתן להם חן.</strong> ומעירים: <strong>מסייע ליה</strong> <small>[לו]</small> הדבר <strong>לרב,</strong> ש<strong>אמר רב: אסור לאדם שיאמר "כמה נאה גויה זו".</strong>
 <strong>מיתיבי</strong> <small>[מקשים]</small> ממה ששנינו: <strong>מעשה ברבן שמעון בן גמליאל שהיה על גבי מעלה</strong> (מקום מוגבה) <strong>בהר הבית, וראה גויה אחת נאה ביותר, אמר: "מה רבו מעשיך ה'"</strong> (תהלים קד, כד)! <strong>ואף ר' עקיבא ראה</strong> את <strong>אשת טורנוסרופוס הרשע, רק</strong> (ירק) <strong>שחק ובכה,</strong> ומסבירים: <strong>רק</strong> — משום <strong>שהיתה באה</strong> (נוצרה) <strong>מטיפה סרוחה, שחק</strong> — משום שידע ש<strong>עתידה</strong> היא <strong>דמגיירא ונסיב לה</strong> <small>[להתגייר ו</small>הוא <small>ישא אותה]</small> לאשה, <strong>בכה</strong> — <strong>דהאי שופרא בלי עפרא</strong> <small>[שיופי זה</small> סופו ש<small>יבלה בעפר]!</small>
 <strong>ורב,</strong> כיצד מסביר הוא את מעשהו של רבן שמעון בן גמליאל? ומשיבים: <strong>אודויי הוא דקא מודה</strong> <small>[הודאה הוא שמודה]</small> לה' על מעשיו, ואינו משבח את הגוי לעצמו, וכפי ש<strong>אומר מר</strong> <small>[החכם]:</small> <strong>הרואה בריות טובות</strong> כלומר, יצורים יפים ונאים, <strong>אומר: "ברוך שככה ברא בעולמו".</strong>
 ושואלים: <strong>ולאסתכולי מי שרי</strong> <small>[ולהסתכל</small> באישה <small>האם מותר]?</small> <strong>מיתיבי</strong> <small>[מקשים]</small> הרי פירשו את הכתוב <strong>"ונשמרת מכל דבר רע"</strong> (דברים כג, י) — <strong>שלא יסתכל אדם באשה נאה ואפילו</strong> היא <strong>פנויה,</strong> ולא יסתכל <strong>באשת איש ואפילו</strong> היא <strong>מכוערת,</strong>
## דף כ:
 <strong>ולא בבגדי צבע [של] אשה, ולא בחמור ולא בחמורה, ולא בחזיר ולא בחזירה, ולא בעופות, בזמן שנזקקין</strong> <strong>זה לזה</strong> (מזדווגים), <strong>ואפילו</strong> היה <strong>מלא עינים כמלאך המות</strong> ורואה מכל צד — לא יסתכל.
 <strong>אמרו עליו על מלאך המות, שכולו מלא עינים, בשעת פטירתו של חולה עומד</strong> מלאך המות <strong>מעל מראשותיו וחרבו שלופה בידו, וטיפה של מרה</strong> (ארס) <strong>תלויה בו</strong> בקצה החרב, <strong>כיון שחולה רואה אותו</strong> הריהו <strong>מזדעזע</strong> מפניו <strong>ו</strong>מתוך כך <strong>פותח פיו, וזורקה</strong> מלאך המות לאותה טיפה <strong>לתוך פיו, ממנה</strong> מטיפה זו <strong>מת</strong> החולה, <strong>ממנה מסריח, ממנה פניו מוריקות!</strong>
 ומשיבים: רבן גמליאל לא הסתכל באישה בכוונה, אלא <strong>קרן זוית הואי</strong> <small>[היתה]</small> שם, שהאשה באה לקראתו מעבר לקרן הזוית, וראה אותה.
  ועל מה שנאמר בברייתא: <strong>ולא</strong> יסתכל <strong>בבגדי צבע [של] אשה, אמר רב יהודה אמר שמואל: אפילו</strong> כשהבגדים <strong>שטוחין על גבי כותל,</strong> ולא רק כשהיא לבושה בהם. ומן הצד האחר <strong>אמר רב פפא: ו</strong>מה שנאסר הוא דווקא <strong>במכיר בעליהן</strong> את האשה הלובשת בגדים אלה, ולא בבגדים סתם. <strong>אמר רבא: דיקא נמי</strong> <small>[מדוייק גם כן]</small> הדבר בלשון הברייתא, <strong>דקתני</strong> <small>[שהוא שונה]:</small> <strong>"ולא בבגדי צבע [של] אשה", ולא קתני</strong> <small>[ואינו שונה]</small> סתם <strong>"ולא בבגדי צבעונין",</strong> משמע שמדובר בבגדי אישה הידועה לו. ומסכמים: אכן, <strong>שמע מינה</strong> <small>[למד מכאן]</small> שכך הוא.
  ועוד בעניין ברייתא זו, <strong>אמר רב חסדא: הני מילי</strong> <small>[דברים אלה],</small> שאסור להסתכל בבגדי צבע של אשה, אמורים <strong>בעתיקי</strong> <small>[ב</small>בגדים <small>ישנים]</small> שכבר לבשה אותם האישה, <strong>אבל בחדתי, לית לן בה</strong> <small>[ב</small>בגדים <small>חדשים, אין לנו</small> כלום <small>בכך],</small> <strong>דאי לא תימא הכי</strong> <small>[שאם לא תאמר כן],</small> <strong>אנן מנא לאשפורי היכי יהבינן</strong> <small>[אנו בגד לכבס</small> לפני שימוש <small>איך אנו נותנים]?</small> <strong>הא קא</strong> <small>[הרי הוא]</small> הכובס <strong>מסתכל</strong> בהם!
  ודוחים:  <strong>ולטעמיך</strong> <small>[ולשיטתך]</small> שאתה מוכיח מכובס לכל אדם, <strong>הא</strong> <small>[זה]</small> ש<strong>אמר רב יהודה:</strong> בעלי חיים שהם <strong>מין במינו</strong> ואין בהם משום הרבעת כלאים — <strong>מותר</strong> לעסוק בהרבעה שלהם ו<strong>להכניס</strong> את איבר הזכר בנקבה <strong>כ</strong>מכניס <strong>מכחול בשפופרת</strong> צבע — יש לשאול על כך: <strong>הא קא</strong> <small>[הרי הוא]</small> <strong>מסתכל,</strong> ואמרנו שאסור להסתכל בהם בשעת תשמישם! <strong>אלא</strong> יש לומר כי <strong>בעבידתיה טריד</strong> <small>[בעבודתו טרוד],</small> ולכן אינו מהרהר, <strong>הכי נמי בעבידתיה טריד</strong> <small>[כך גם כן</small> הכובס <small>בעבודתו</small> הוא <small>טרוד],</small> ואין להוכיח מכאן לכל אדם.
 <strong>אמר מר</strong> <small>[החכם]</small> באותה ברייתא: מטיפה זו של מרה שבקצה חרבו של מלאך המות, <strong>ממנה</strong> הוא <strong>מת.</strong> ושואלים: <strong>נימא, פליגא דאבוה</strong> <small>[האם נאמר,</small> ש<small>חלוק</small> הדבר <small>על אביו]</small> של <strong>שמואל,</strong> ש<strong>אמר אבוה</strong> <small>[אביו]</small> של <strong>שמואל, אמר לי מלאך המות: אי לא דחיישנא ליקרא דברייתא</strong> <small>[אם לא שהייתי חושש לכבוד הבריות],</small> <strong>הוה פרענא</strong> <small>[הייתי פורע,</small> מגלה<small>]</small> את <strong>בית השחיטה כ</strong>דרך שעושים ל<strong>בהמה</strong> הנשחטת; משמע שמלאך המות שוחט בחרבו את אלה שהוא הורג, ואין הוא ממית בהטלת טיפת המרה! ודוחים: <strong>דלמא</strong> <small>[שמא]</small> <strong>ההיא</strong> <small>[אותה]</small> <strong>טיפה</strong> של מרה <strong>מחתכה להו</strong> <small>[מחתכת אותם]</small> את ה<strong>סימנין</strong> את הקנה והושט שבצואר האדם, כעין שחיטה.
  ועוד מעירים כי מה ששנינו בברייתא: <strong>ממנה מסריח, מסייע ליה</strong> <small>[לו]</small> <strong>לר' חנינא בר כהנא,</strong> ש<strong>אמר ר' חנינא בר כהנא, אמרי בי</strong> <small>[אומרים בבית</small> מדרשו של<small>]</small> <strong>רב: הרוצה שלא יסריח מתו, יהפכנו על פניו</strong> תחילה, משום שהטיפה המרה נכנסת לפיו, ומשם הוא מסריח.
 <big>א</big> ומביאים ברייתא נוספת על הפסוק שדרשנו. <strong>תנו רבנן</strong> <small>[שנו חכמים]:</small> הכתוב <strong>"ונשמרת מכל דבר רע"</strong> (דברים כב, י), שהמשכו: "כי יהיה בך איש אשר לא יהיה טהור מקרה לילה", בא ללמדנו <strong>שלא יהרהר אדם ביום ויבוא לידי טומאה בלילה.</strong>
 <strong>מכאן</strong> שהזהירה התורה בענין זה. <strong>אמר ר' פנחס בן יאיר: תורה מביאה לידי זהירות</strong> במצוות, <strong>זהירות מביאה לידי זריזות</strong> בהן, <strong>זריזות מביאה לידי נקיות</strong> הנפש, <strong>נקיות מביאה לידי פרישות</strong> התרחקות מכל רע, <strong>פרישות מביאה לידי טהרה</strong> והסרת כל תאוה, <strong>טהרה מביאה לידי חסידות, חסידות מביאה לידי ענוה, ענוה מביאה לידי יראת חטא, יראת חטא מביאה לידי קדושה, קדושה מביאה לידי רוח הקודש, רוח הקודש מביאה לידי תחיית המתים, וחסידות גדולה מכולן, שנאמר: "אז דברת בחזון לחסידיך"</strong> (תהלים פט, כ).
  ומעירים:  <strong>ופליגא</strong> <small>[וחלוק</small> הדבר<small>]</small> על שיטת <strong>ר' יהושע בן לוי,</strong> ש<strong>אמר ר' יהושע בן לוי: ענוה</strong> היא מעלה <strong>גדולה מכולן, שנאמר: "רוח ה' אלהים עלי יען משח ה' אתי לבשר ענוים"</strong> (ישעיהו סא, א), <strong>"חסידים" לא נאמר אלא "ענוים", הא</strong> <small>[הרי]</small> <strong>למדת</strong> מכאן <strong>שענוה גדולה מכולן.</strong>
 <big>ב</big> שנינו במשנה ש<strong>אין מוכרין להן</strong> דבר המחובר לקרקע. <strong>תנו רבנן</strong> <small>[שנו חכמים]:</small> <strong>מוכרין להן אילן על מנת לקוץ וקוצץ</strong> אותו, <strong>דברי ר' יהודה. ר' מאיר אומר: אין מוכרין להן אלא קצוצה.</strong> וכן מוכר להם <strong>שחת על מנת לגזוז וגוזז, דברי ר' יהודה. ר' מאיר אומר: אין מוכרין להן אלא גזוזה.</strong> וכן מוכרים להם <strong>קמה על מנת לקצור וקוצר, דברי ר' יהודה. ר' מאיר אומר: אין מוכרין אלא קצורה.</strong>
 ומעירים: <strong>וצריכא</strong> <small>[וצריך]</small> שייאמרו כל האופנים הללו, אף שלכאורה עניינם אחד, <strong>דאי אשמעינן</strong> <small>[שאילו היה משמיע לנו]</small> את מחלוקתם ב<strong>אילן</strong> בלבד, היינו אומרים: דווקא <strong>בהא קאמר</strong> <small>[בזו אמר]</small> <strong>ר' מאיר</strong> שאין מוכרים אלא קצוץ, כי יש לחשוש ש<strong>כיון דלא פסיד, משהי ליה</strong> <small>[שאינו נפסד</small> אם ישאר במקומו, <small>משהה אותו]</small> הגוי מחובר לקרקע, <strong>אבל האי דכי משהי לה, פסיד</strong> <small>[זה,</small> הקמה, <small>שאם ישהה אותה, יפסיד]</small> — <strong>אימא מודי ליה</strong> <small>[אמור</small> ש<small>מודה לו]</small> <strong>לר' יהודה,</strong> שיכול למכור בעודנה מחוברת
 על מנת לקוצרה, משום שוודאי יקצור אותה. ומן הצד השני <strong>ואי אשמעינן בהני תרתי</strong> <small>[ואם היה משמיע לנו בשני אלה],</small> הייתי אומר כי דווקא בהם מתיר ר' יהודה למכור על מנת לקצוץ ולקצור, ואין לחשוש שמא ישהה אותם הגוי, <strong>משום</strong> ש<strong>לא ידיע שבחייהו</strong> <small>[ידוע שבחם]</small> אם ישארו יותר זמן בקרקע, <strong>אבל</strong> ב<strong>שחת דידיע שבחייהו</strong> <small>[שידוע השבח שלהם]</small> — <strong>אימא מודי ליה</strong> <small>[אמור</small> ש<small>מודה לו]</small> ר' יהודה <strong>לר' מאיר</strong> שיש לחשוש שמא ישהה הקונה את הגזיזה.
  ולהיפך, <strong>ואי אשמעינן בהא</strong> <small>[ואם היה משמיע לנו</small> את מחלוקתם רק <small>בזו,</small> בשחת<small>],</small> היינו אומרים: <strong>בהא קאמר</strong> <small>[בזו</small> דווקא <small>אמר]</small> <strong>ר' מאיר</strong> שצריך לגזוז קודם המכירה, <strong>אבל בהנך אימא מודי ליה</strong> <small>[באלה</small> שמא <small>מודה לו]</small> <strong>לר' יהודה,</strong> משום שאין שבחם ידוע, על כן <strong>צריכא</strong> <small>[צריך]</small> שייאמרו כולם.
 <strong>איבעיא להו</strong> <small>[נשאלה להם</small> לחכמים<small>]:</small> <strong>בהמה</strong> גסה, שאסור למוכרה שמא יעבוד בה (ראה לעיל עבודה זרה יד,ב), אם מכר לו <strong>על מנת לשחוט, מהו?</strong>
 ונברר: <strong>התם טעמא מאי שרי</strong> <small>[שם,</small> במשנתנו, <small>מה טעם התיר]</small> <strong>ר' יהודה</strong> למכור אילן על מנת לקצוץ? משום <strong>דלאו ברשותיה קיימי ולא מצי משהי להו</strong> <small>[שלא ברשותו</small> של הגוי הם <small>עומדים, ואינו יכול להשהות אותם],</small> והיהודי בעל הקרקע דוחק בו שיחתוך, <strong>אבל בהמה, כיון דברשותיה דגוי קיימא</strong> <small>[שברשותו של הגוי</small> היא <small>עומדת]</small> לאחר מכירתה, האם יש לחשוש שמא <strong>משהי לה</strong> <small>[משהה אותה],</small> <strong>או דלמא לא שנא</strong> <small>[שמא אינו שונה]?</small>
 ומציעים, <strong>תא שמע</strong> <small>[בוא ושמע]</small> תשובה לדבר, <strong>דתניא</strong> <small>[ששנויה</small> ברייתא<small>]:</small> מותר לו למכור לו <strong>בהמה על מנת לשחוט ושוחט, דברי ר' יהודה. ר' מאיר אומר: אין מוכרין לו אלא שחוטה.</strong> משמע שאף בזה נחלקו.
 <big>ג משנה</big> <strong>אין משכירין להם</strong> לגוים <strong>בתים בארץ ישראל, ואין צריך לומר</strong> שאין משכירין להם <strong>שדות,</strong> כאשר יבואר בגמרא. <strong>ובסוריא</strong>
## דף כא.
 <strong>משכירין להם בתים אבל לא שדות, ובחוצה לארץ מוכרין להם בתים ומשכירין שדות, דברי ר' מאיר. ר' יוסי אומר: בארץ ישראל משכירין להם בתים אבל לא שדות, ובסוריא מוכרין בתים ומשכירין שדות, ובחוצה לארץ מוכרין אלו ואלו.</strong>
 ומוסיפים: <strong>אף במקום שאמרו</strong> שמותר <strong>להשכיר, לא לבית דירה אמרו, מפני שהוא</strong> (הגוי) <strong>מכניס לתוכו עבודה זרה,</strong> והדבר אסור, <strong>שנאמר: "לא תביא תועבה אל ביתך"</strong> (דברים ז, כו), והרי ביתו של ישראל הוא. ועוד אמרו בענין דומה, <strong>ובכל מקום לא ישכיר לו את המרחץ, מפני שהוא נקרא על שמו</strong> של המשכיר, והרואים סבורים שהוא עצמו משתמש בו בשבת.
 <big>א גמרא</big> ומבררים את משנתנו: <strong>מאי</strong> <small>[מה]</small> טעם נקטה המשנה בלשון <strong>"אין צריך לומר שדות"?</strong> מדוע דין שדות ברור יותר מדין בתים? <strong>אילימא</strong> <small>[אם תאמר]</small> <strong>משום דאית</strong> <small>[שיש]</small> <strong>בה</strong> בשדה רגיל <strong>תרתי</strong> <small>[שני</small> דברים<small>]:</small> <strong>חדא</strong> <small>[אחת],</small> שהוא נותן להם <strong>חניית קרקע; וחדא, דקא מפקע לה</strong> <small>[ואחת, שהוא מפקיע אותה]</small> את הקרקע <strong>ממעשר;</strong>
 <strong>אי הכי</strong> <small>[אם כך],</small> <strong>בתים נמי איכא תרתי</strong> <small>[גם כן יש שניים]:</small> <strong>חדא</strong> <small>[אחת],</small> <strong>חניית קרקע; וחדא, דקא מפקע לה</strong> <small>[ואחת, שהוא מפקיע אותה]</small> <strong>ממזוזה! אמר רב משרשיא: מזוזה חובת הדר</strong> בבית <strong>הוא,</strong> ואינה חובת הבית לעצמו, ולכן בבית שאין ישראל דר בו ממילא אין שייכת מצות מזוזה, ואין השכרת הבית לגוי מפקיעתו ממצות מזוזה.
 עוד שנינו: <strong>בסוריא משכירין בתים</strong> וכו', ושואלים: <strong>מאי שנא</strong> <small>[מה שונה]</small> <strong>מכירה</strong> ש<strong>לא</strong> ימכור בתים שם? גזירה <strong>משום מכירה</strong> של בתים ב<strong>ארץ ישראל; אי הכי</strong> <small>[אם כך],</small> <strong>משכירות נמי</strong> <small>[גם כן]</small> <strong>נגזור,</strong> שלא ישכירו להם בתים בסוריא, מחשש השכרת בתים בארץ ישראל! ומשיבים: השכרת בתים בארץ ישראל <strong>היא גופה</strong> <small>[עצמה]</small> אינה אלא <strong>גזרה</strong> שמא יבוא למכור, <strong>ואנן ניקום</strong> <small>[ואנו נעמוד]</small> <strong>וניגזור גזרה לגזרה,</strong> שיהא כן גם בסוריא?
  ומקשים:  <strong>והא</strong> <small>[והרי]</small> <strong>שכירות שדה</strong> ש<strong>בסוריא,</strong> שגם היא <strong>גזרה לגזרה היא,</strong> שהרי שכירות שדה גם בארץ ישראל היא רק גזירה, ונמצא שיש פה גזירה לגזירה, <strong>ו</strong>בכל זאת <strong>קא גזרינן</strong> <small>[אנו גוזרים]!</small> ומשיבים: לדעת ר' מאיר יש להבין אחרת את עצם איסור מכירת בתים ושדות בסוריא, <strong>התם</strong> <small>[שם]</small> בסוריא <strong>לאו</strong> <small>[לא]</small> <strong>גזרה הוא</strong> משום ארץ ישראל, אלא איסור לעצמו, <strong>קסבר</strong> <small>[סבור הוא]</small> ר' מאיר: <strong>כיבוש יחיד שמיה</strong> <small>[שמו</small> נקרא, נחשב<small>]</small> <strong>כיבוש,</strong> שכאשר כבש דוד המלך את סוריה — על ידי כיבושו זה נתקדשה בקדושת ארץ ישראל, ולכן
 <strong>שדה דאית ביה תרתי</strong> <small>[שיש בו שני</small> נימוקים<small>]</small> לאיסור, משום "לא תחנם" ומשום הפקעת מעשר — <strong>גזרו ביה רבנן</strong> <small>[בו חכמים]</small> גם שכירות, כמו ארץ ישראל. <strong>בתים דלית בהו תרתי</strong> <small>[שאין בהם שני</small> נימוקים<small>]</small> — <strong>לא גזרו בהו רבנן</strong> <small>[בהם חכמים].</small>
 ועוד שנינו כי לדעת ר' מאיר <strong>בחוצה לארץ</strong> מוכרים להם בתים, ומשכירים להם שדות אבל לא מוכרים. ומסבירים: <strong>שדה דאית ביה תרתי</strong> <small>[שיש בו שני</small> טעמים לאיסור<small>]</small> בארץ ישראל — <strong>גזרו בהו רבנן</strong> <small>[בהם חכמים]</small> שלא למכור אף בחוצה לארץ, <strong>בתים דלית בהו תרתי</strong> <small>[שאין בהם שני</small> נימוקים<small>]</small> — <strong>לא גזרו בהו רבנן</strong> <small>[בהם חכמים]</small> שלא למכור.
  ועוד שנינו במשנה, <strong>ר' יוסי אומר: בארץ ישראל משכירין להם בתים</strong> אבל לא שדות. ומסבירים: <strong>מאי טעמא</strong> <small>[מה הטעם]?</small> <strong>שדות דאית בהו תרתי</strong> <small>[שיש בהם שני</small> נימוקים<small>]</small> — <strong>גזרו בהו רבנן</strong> <small>[בהם חכמים]</small> שלא להשכיר, <strong>בתים דלית בהו תרתי</strong> <small>[שאין בהם שני</small> נימוקים<small>]</small> — <strong>לא גזרו בהו רבנן</strong> <small>[בהם חכמים].</small>
 ועוד שנינו כי לשיטתו של ר' יוסי, <strong>ובסוריא מוכרין</strong> בתים ומשכירים שדות, אבל לא מוכרים. ומסבירים: <strong>מאי טעמא</strong> <small>[מה הטעם]?</small> <strong>קסבר</strong> <small>[סבור הוא]:</small> <strong>כיבוש יחיד לא שמיה</strong> <small>[אין שמו]</small> <strong>כיבוש,</strong> ולכן אין בה איסור "לא תחנם" ולא הפקעה ממעשר, <strong>ושדה דאית בה תרתי</strong> <small>[שיש בו שנים</small> טעמים לאיסור<small>]</small> בארץ ישראל — <strong>גזרו בה רבנן</strong> <small>[חכמים]</small> שלא למכור אף בסוריא, <strong>בתים דלית בהו תרתי</strong> <small>[שאין בהם שני</small> נימוקים<small>]</small> — <strong>לא גזרו בהו רבנן</strong> <small>[בהם חכמים].</small>
 <strong>"ובחוצה לארץ מוכרין</strong> בתים ושדות". <strong>מאי טעמא</strong> <small>[מה הטעם]?</small> <strong>כיון דמרחק</strong> <small>[שמרוחק]</small> המקום מארץ ישראל, ששם עיקר האיסור — <strong>לא גזרינן</strong> <small>[אין אנו גוזרים]</small> כלל כמו שגזרו בסוריא.
 ובמסקנת ההלכה בעניין זה, <strong>אמר רב יהודה אמר שמואל: הלכה כר' יוסי</strong> שמותר למכור בתים לגוי בחוצה לארץ. <strong>אמר רב יוסף: ובלבד שלא יעשנה שכונה</strong> של גוים. <strong>וכמה</strong> היא <strong>שכונה? תנא</strong> <small>[שנה</small> החכם<small>]:</small> <strong>אין שכונה פחותה משלשה בני אדם.</strong>
 ושואלים: <strong>ולחוש</strong> <small>[ונחשוש]</small> <strong>דלמא אזיל האי ישראל ומזבין לחד גוי</strong> <small>[שמא הולך ישראל זה ומוכר לגוי אחד],</small> <strong>ואזיל היאך ומזבין לה לתרי</strong> <small>[והולך האחר ומוכר לשניים]</small> ונמצא שיהיו שם שלושה גוים, ונעשתה שכונה! <strong>אמר אביי:</strong> על <strong>"לפני</strong> עור לא תתן מכשול" (ויקרא יט, יד) <strong>מפקדינן</strong> <small>[אנו מצווים],</small> על <strong>"לפני"</strong> של <strong>"לפני" לא מפקדינן</strong> <small>[אין אנו מצווים]</small> כלומר, אנו מצווים רק כאשר המוכר גורם מכשול באופן ישיר, אבל אם זה דבר שנעשה בעקיפין אין בו איסור.
 <big>ב</big> שנינו במשנה ש<strong>אף במקום שאמרו</strong> והתירו <strong>להשכיר</strong> לגוי, לא לבית דירה אמרו. ומעירים: <strong>מכלל דאיכא דוכתא דלא מוגרי</strong> <small>[מכאן שיש מקום שאין משכירים]</small> דירות כלל.
## דף כא:
 <strong>וסתמא</strong> <small>[</small>נמצא ש<small>סתמה</small> של המשנה<small>]</small> <strong>כ</strong>דעת <strong>ר' מאיר</strong> היא, שאמר שבארץ ישראל אין משכירים. <strong>דאי</strong> <small>[שאם]</small> תאמר שהיא כדעת <strong>ר' יוסי,</strong> הלוא <strong>בכל דוכתא מוגרי</strong> <small>[מקום משכירים],</small> אפילו בארץ ישראל.
 <big>א</big> שנינו במשנה, <strong>ובכל מקום לא ישכור</strong> (ישכיר) את המרחץ לגוי, מפני שהוא נקרא על שמו. ועוד <strong>תניא</strong> <small>[שנויה</small> ברייתא<small>],</small> <strong>רבן שמעון בן גמליאל אומר: לא ישכור אדם מרחצו לגוי, מפני שנקרא</strong> המרחץ <strong>על שמו</strong> של היהודי, <strong>וגוי זה עושה בו מלאכה בשבתות ובימים טובים.</strong>
 ומדייקים: דווקא לגוי, <strong>אבל לכותי</strong> (שומרוני), <strong>מאי</strong> <small>[מה]</small> יהא הדין? <strong>שרי</strong> <small>[מותר],</small> ויש לשאול: הלא <strong>כותי אימר עביד ביה</strong> <small>[אמור</small> ש<small>יעשה בה]</small> <strong>מלאכה בחולו של מועד!</strong> ודוחים: <strong>בחולו של מועד אנן נמי עבדינן</strong> <small>[אנו גם כן עושים]</small> ומחממים מרחץ.
  ועוד מדייקים: לא ישכיר מרחץ לגוי, <strong>אבל</strong> להשכיר <strong>שדהו לגוי מאי</strong> <small>[מה]</small> הדין? <strong>שרי</strong> <small>[מותר],</small> <strong>מאי טעמא</strong> <small>[מה טעם</small> הדבר<small>]?</small> אין זה קרוי על שמו של היהודי המשכיר, משום שכולם יודעים כי <strong>אריסא, אריסותיה קעביד</strong> <small>[האריס,</small> את <small>אריסותו עושה],</small> ועובד עבור עצמו, ואחר כך ישלם ליהודי חלקו שלו. ויש לשאול: <strong>מרחץ נמי אמרי</strong> <small>[גם כן אומרים]:</small> <strong>אריסא אריסותיה קעביד</strong> <small>[האריס, אריסותו הוא עושה],</small> ומדוע ייאסר? 
   
ומשיבים: <strong>אריסא דמרחץ לא עבדי אנשי</strong> <small>[אריס של מרחץ אין אנשים עושים]</small> כרגיל, ולכן הרואים מניחים שהגוי הוא רק שכיר העובד עבור היהודי.
  ועוד בענין זה <strong>תניא</strong> <small>[שנויה</small> ברייתא<small>],</small> <strong>ר' שמעון בן אלעזר אומר: לא ישכיר אדם שדהו לכותי, מפני שנקראת על שמו, וכותי זה עושה בו מלאכה בחולו של מועד.</strong> ומדייקים: דווקא לכותי לא ישכיר <strong>אבל גוי מאי</strong> <small>[מה]</small> יהא דינו? <strong>שרי</strong> <small>[מותר]</small> להשכיר, <strong>דאמרי</strong> <small>[שאומרים]:</small> <strong>אריסא, אריסותיה עביד</strong> <small>[האריס,</small> את <small>אריסותו עושה]</small> ואינו עושה עבור היהודי. ויש לשאול: <strong>אי הכי</strong> <small>[אם כן],</small> <strong>כותי נמי אמרי</strong> <small>[גם כן אומרים]:</small> <strong>אריסא, אריסותיה עביד</strong> <small>[האריס,</small> את <small>אריסותו עושה]!</small>
## דף כב.
 ומשיבים: הטעם הזה של <strong>אריסותא</strong> <small>[אריסות],</small> שהאריס עושה את אריסותו, ואינו עושה עבור ישראל, <strong>לר' שמעון בן אלעזר לית ליה</strong> <small>[אין לו,</small> אינו מקבל<small>]</small> נימוק זה. ושואלים: <strong>אלא</strong> על דרך זו, <strong>גוי מאי טעמא</strong> <small>[מה טעם]</small> <strong>מותר</strong> להשכיר לו? ומשיבים: <strong>דאמרינן ליה</strong> <small>[שאנו אומרים לו]</small> שביום זה אסור לעשות מלאכה <strong>וציית</strong> <small>[ו</small>הוא <small>מציית],</small> ואינו עושה מלאכה. ושואלים: <strong>כותי נמי אמרינן ליה וציית</strong> <small>[גם כן אומרים אנו לו ו</small>הוא <small>מציית]!</small> ומשיבים: <strong>כותי לא ציית</strong> <small>[אינו מציית],</small> משום <strong>דאמר</strong> <small>[ש</small>הוא <small>אומר]:</small> <strong>אנא גמירנא טפי מינך</strong> <small>[אני מלומד יותר ממך]</small> בדין, ואני יודע שהדבר מותר.
  ושואלים:  <strong>אי הכי</strong> <small>[אם כך]</small> אתה מסביר, <strong>מאי איריא</strong> <small>[מה שייך]</small> מדוע נתן ר' שמעון בן אלעזר את הטעם שאסור להשכיר את שדהו לכותי <strong>מפני שנקראת על שמו? תיפוק ליה</strong> <small>[תצא לו]</small> הלכה זו מטעם אחר <strong>משום "לפני עור לא תתן מכשל"</strong> (ויקרא יט, יד), שהרי אף הכותי מצווה (כישראל) שלא לעשות מלאכה בחול המועד, והוא עובר על כך! ומשיבים: אכן, סיבה <strong>חדא</strong> <small>[אחת]</small> <strong>ועוד</strong> סיבה <strong>קאמר</strong> <small>[אמר]:</small> <strong>חדא</strong> <small>[אחת]</small> — <strong>משום "לפני עור", ועוד</strong> — <strong>מפני שנקראת על שמו</strong> של היהודי.
  מסופר, <strong>הנהו מוריקאי</strong> <small>[מגדלי כרכום]</small> שהיו שותפים בשדה באופן שה<strong>גוי נקיט</strong> <small>[היה מחזיק]</small> בשדה ועובד בה <strong>בשבתא</strong> <small>[בשבת]</small> <strong>וישראל בחד בשבתא</strong> <small>[באחד בשבת],</small> <strong>אתו לקמיה</strong> <small>[באו לפני]</small> <strong>רבא</strong> לשאול האם מותר ליהודי להתחלק בשכר בשווה, <strong>שרא להו</strong> <small>[התיר להם].</small>
 <strong>איתיביה</strong> <small>[הקשה לו]</small> <strong>רבינא לרבא</strong> ממה ששנינו: <strong>ישראל וגוי שקיבלו שדה בשותפות</strong> לעבוד בה וליטול מתבואתה, <strong>לא יאמר ישראל לגוי: "טול</strong> אתה את <strong>חלקך</strong> בעבודה <strong>בשבת, ואני</strong> אטול את חלקי <strong>בחול",</strong> שנמצא הגוי עושה גם את חלקו של היהודי בשבת, <strong>ואם התנו מתחלה</strong> כשנכנסו לשותפות, שזה יטול חלקו בשבת וזה באחד מימי החול — <strong>מותר,</strong> שאז כל אחד מהם עובד בשלו.
 <strong>ואם</strong> עשו בסתם, הגוי בשבת והיהודי ביום אחר, ולבסוף <strong>באו לחשבון</strong> כמה עבד היהודי בחול — <strong>אסור,</strong> משום שהיהודי גילה בכך את דעתו שהגוי היה שלוחו בשבת. <strong>איכסיף</strong> <small>[התבייש]</small> רבא שנמצא שפסק שלא כדין. <strong>לסוף איגלאי מלתא דהתנו מעיקרא הוו</strong> <small>[לבסוף התגלה הדבר שמתחילה התנו],</small> וגם לפי הברייתא מותר הדבר.
 <strong>רב גביהה מבי כתיל אמר,</strong> לא כך היה מעשה, אלא קיבלו בשותפות <strong>הנהו שתילי</strong> <small>[אותם שתילים]</small> של <strong>ערלה</strong> לעבוד בהם ולמוכרם, <strong>הוה גוי אכיל שני דערלה</strong> <small>[היה הגוי אוכל</small> את <small>השנים של הערלה]</small> <strong>וישראל</strong> אוכל <strong>שני דהתירא</strong> <small>[</small>את <small>השנים של ההיתר],</small> <strong>אתו לקמיה</strong> <small>[באו לפני]</small> <strong>רבא, שרא להו</strong> <small>[התיר להם].</small>
 ומקשים: <strong>והא אותביה</strong> <small>[והרי הקשה לו]</small> <strong>רבינא לרבא!</strong> ומשיבים: לא להקשות לו בא אלא <strong>לסיועי סייעיה</strong> <small>[לסייע לו],</small> שאם היתנו שכל אחד יעבור וירויח בשנים מסוימות — מותר. ומקשים: <strong>והא אכסיף</strong> <small>[והרי התבייש]</small> רבא בדבר! ומשיבים: לא התבייש, כי <strong>לא היו דברים מעולם.</strong>
 <strong>איבעיא להו</strong> <small>[נשאלה להם</small> לחכמים<small>]:</small> <strong>סתמא מאי</strong> <small>[סתם מהו],</small> מה דינו? כשלא התנו מתחילה במפורש שהם מחלקים את הימים, וגם לא באו בחשבון להתחלק ברווחים בשווה, יום כנגד יום? <strong>תא שמע</strong> <small>[בוא ושמע]</small> ממה ששנינו בברייתא: <strong>אם התנו מתחילה</strong> — <strong>מותר,</strong> ונדייק מכאן: <strong>הא סתמא</strong> <small>[הרי בסתם]</small> — <strong>אסור.</strong>
 ודוחים, <strong>אימא סיפא</strong> <small>[אמור</small> את <small>הסוף]:</small> <strong>אם באו לחשבון</strong> — <strong>אסור,</strong> ונדייק מכאן: <strong>הא סתמא</strong> <small>[הרי סתם]</small> — <strong>מותר! אלא</strong> מכיון שהדיוקים סותרים זה את זה, <strong>מהא ליכא למשמע מינה</strong> <small>[מזו אי אפשר לשמוע</small> ללמוד <small>ממנה].</small>
 
 <big>א משנה</big> <strong>אין מעמידין בהמה בפונדקאות של גוים, מפני שחשודין על הרביעה,</strong> שמא הנמצאים בפונדק ירבעו את הבהמה, והדבר אסור להם, ונמצא שבהעמדת הבהמה שם הריהו נותן מכשול בפני עיוור. <strong>ולא תתייחד אשה עמהן, מפני שחשודין על העריות. ולא יתייחד אדם</strong> מישראל <strong>עמהן, מפני שחשודין על שפיכות דמים.</strong>
## דף כב:
 <big>א גמרא</big> מן המשנה עולה שגוים חשודים על רביעת בהמות. <strong>ורמינהי</strong> <small>[ומשליכים,</small> מראים סתירה<small>]</small> ממה ששנינו: <strong>לוקחין</strong> (קונים) <strong>מהן</strong> מן הגוים <strong>בהמה לקרבן, ואין חוששין</strong> באותה בהמה <strong>לא משום רובע</strong> אדם <strong>ולא משום נרבע</strong> לאדם, <strong>ולא משום מוקצה</strong> שייחדה לעבודה זרה, <strong>ולא משום נעבד</strong> שעבדו אותו כעבודה זרה, שכל אלה פסולים לקרבן.
  ונדון:  <strong>בשלמא</strong> <small>[נניח]</small> שבהמה זו היתה <strong>מוקצה ונעבד</strong> אין חוששים, לפי ש<strong>אם איתא דאקצייה</strong> <small>[אכן הקצה אותו]</small> לעבודה זרה <strong>ואם איתא דפלחיה</strong> <small>[אכן עבד אותו]</small> <strong>לא הוה מזבין ליה</strong> <small>[היה מוכר אותו],</small> ואם מכרו משמע שלא ייחדו ולא עבדו לעבודה זרה, <strong>אלא</strong> לפסול <strong>רובע ונרבע לחוש</strong> <small>[נחשוש],</small> שהרי שנינו במשנתנו שאנו חוששים לכך בגוים! <strong>אמר רב תחליפא אמר רב שילא בר אבינא משמיה</strong> <small>[משמו]</small> של <strong>רב:</strong> אין לחשוש לכך, מפני ש<strong>גוי חס על בהמתו שלא תעקר,</strong> ורביעה זו עשויה לעקר אותה. אבל במשנתנו הרי מדובר על בהמה של ישראל.
  ושואלים:  <strong>התינח</strong> <small>[</small>דבר <small>זה נוח]</small> בבהמות <strong>נקבות</strong> שהן נעשות עקרות על ידי רביעת אנשים, ואולם בבהמות <strong>זכרים מאי איכא למימר</strong> <small>[מה יש לומר]?</small> <strong>אמר רב כהנא:</strong> אף זכרים שלהם אין הם נוהגים לרבוע, <strong>הואיל ומכחישין בבשר</strong> על ידי רביעה זו.
  ושואלים:  <strong>אלא הא דתניא</strong> <small>[זו ששנויה</small> בברייתא<small>]:</small> <strong>לוקחין</strong> (קונים) <strong>בהמה מרועה שלהן, ליחוש דלמא רבעה לה</strong> <small>[נחשוש שמא רבע אותה],</small> שהרי אינה שלו ואינו חס עליה! ומשיבים: <strong>רועה שלהן מתיירא משום הפסד שכר,</strong> שאם יתפסו אותו שעשה כן, יפסיד את שכרו.
  ומקשים:  <strong>אלא הא דתניא</strong> <small>[זו ששנויה</small> בברייתא<small>]:</small> <strong>אין מוסרין בהמה לרועה שלהן,</strong> משמע שאנו חוששים לכך, ומדוע? <strong>לימא</strong> <small>[נאמר]</small> ש<strong>רועה שלהן מתיירא משום הפסד שכרו!</strong>
 ומשיבים: <strong>אינהו דידעי בהדדי, מרתתי</strong> <small>[הם, שיודעים זה בזה</small> במעשיהם הרעים, הם <small>מפחדים],</small> ולכן לא יעשה כן הרועה בבהמתו של גוי אחר. <strong>אנן דלא ידעינן בהו, לא מרתתי</strong> <small>[אנו, שאין אנו יודעים בהם, אין</small> הם <small>מפחדים</small> מפנינו<small>].</small> <strong>אמר רבה, היינו דאמרי אינשי</strong> <small>[זהו שאומרים בני אדם]</small> בפתגם מקובל: <strong>מכתבא גללא בזע</strong> <small>[</small>כשם ש<small>המכתב חותך</small> את <small>השיש],</small> <strong>רגלא בחבריה ידע</strong> <small>[המרגל בחבירו</small> הוא <small>יודע]</small> כלומר, העובר עבירה מכיר באחרים העוברים עליה.
  
   
ומקשים: <strong>אי הכי</strong> <small>[אם כך],</small> שלוקחים מהם בהמה לקרבן משום שגוי חס על בהמתו ואינו רובע אותה, בהמות <strong>זכרים מנקבות</strong> (נשים) <strong>לא ניזבון</strong> <small>[נקנה],</small> <strong>דחיישינן דלמא מרבעא ליה עילוה</strong> <small>[שאנו חוששים שמא</small> היא <small>מרביעה אותו</small> את הזכר <small>עליה]!</small> ומשיבים: <strong>כיון דמיגרי בה, מרתתא</strong> <small>[ש</small>אם היא נוהגת כך <small>מתגרה בה</small> הזכר ורודף אחריה, היא <small>מפחדת]</small> ואינה עושה כן, שלא יתגלה קלונה ברבים.
 ומקשים, <strong>אלא הא דתני</strong> <small>[זו ששנה]</small> <strong>רב יוסף: ארמלתא לא תרבי כלבא</strong> <small>[אלמנה לא תגדל כלב],</small> <strong>ולא תשרי בר בי רב באושפיזא</strong> <small>[ולא תשהה</small> בביתה <small>תלמיד ישיבה</small> כאורח<small>],</small> מפני שבשני אלה אנו חוששים בה לזנות; <strong>בשלמא בר בי רב צניע לה</strong> <small>[נניח תלמיד ישיבה צנוע לה]</small> והיא סומכת עליו שהוא לא יגלה את מעשיה, <strong>אלא כלבא</strong> <small>[כלב]</small> מדוע יש לחשוש? <strong>כיון דמיגרה</strong> <small>[שמתגרה]</small> <strong>בה</strong> ורודף אחריה היא <strong>מרתתא</strong> <small>[מפחדת]!</small>
 ומשיבים: כלב <strong>כיון דכי שדיא ליה אומצא ומסריך אבתרה</strong> <small>[שכאשר</small> היא <small>זורקת לו חתיכת בשר ו</small>הוא <small>נכרך אחריה],</small> <strong>מימר אמרי אינשי</strong> <small>[אומרים אנשים]</small> הרואים אותו בכך: <strong>האי דמסריך אבתרה, משום אומצא דקא מסריך</strong> <small>[זה ש</small>הוא <small>כרוך אחריה, משום הבשר</small> הוא <small>כרוך]</small> ואינם חושדים שסיבת הדבר היא רביעה, ועל כך היא סומכת.
  ומוסיפים לשאול לדרך זו: בהמות <strong>נקבות אצל נקבות</strong> (נשים) <strong>מאי טעמא לא מייחדינן</strong> <small>[מה הטעם אין אנו מייחדים],</small> מה יש לחשוש כאן? <strong>אמר מר עוקבא בר חמא: מפני שהגוים מצויין אצל נשי חבריהן</strong> לזנות אתן, <strong>ופעמים ש</strong>הגוי <strong>אינו מוצאה</strong> את האישה, <strong>ומוצא</strong> בביתה <strong>את הבהמה</strong> הנקבה <strong>ורובעה.</strong>
 <strong>ואיבעית אימא</strong> <small>[ואם תרצה אמור]:</small> <strong>אפילו מוצאה</strong> <small>[מוצא]</small> את האישה <strong>נמי</strong> <small>[גם כן]</small> <strong>רובעה</strong> את הבהמה, ש<strong>אמר מר</strong> <small>[החכם]:</small> <strong>חביבה עליהן</strong> על הגוים <strong>בהמתן של ישראל יותר מנשותיהן</strong> שלהם; וטעם הדבר כפי ש<strong>אמר</strong> <strong>ר' יוחנן: בשעה שבא נחש על חוה</strong> בחטא עץ הדעת <strong>הטיל בה זוהמא,</strong> וזוהמה זו גורמת שיש לאנשים סטיות ונטיות רעות. ושואלים: <strong>אי הכי</strong> <small>[אם כך],</small> <strong>ישראל נמי</strong> <small>[גם כן]</small> נחשוש לגביהם! ומשיבים: <strong>ישראל שעמדו על הר סיני</strong> — <strong>פסקה זוהמתן</strong> זו, <strong>גוים שלא עמדו על הר סיני</strong> — <strong>לא פסקה זוהמתן.</strong>
 <strong>איבעיא להו</strong> <small>[נשאלה להם</small> לחכמים<small>]:</small> <strong>עופות מאי</strong> <small>[מה]</small> דינם? האם חוששים גם בהם לרביעה? <strong>תא שמע</strong> <small>[בוא ושמע],</small> פתרון לשאלה ש<strong>אמר רב יהודה אמר שמואל משום</strong> (בשם) <strong>ר' חנינא: אני ראיתי גוי שלקח אווז מן השוק, רבעה,</strong> ואחר כך <strong>חנקה, צלאה, ואכלה. ואמר ר' ירמיה מדיפתי: אני ראיתי ערבי אחד שלקח ירך</strong> של בהמה <strong>מן השוק, וחקק</strong> (עשה) <strong>בה</strong> חור <strong>כדי</strong> אפשרות של <strong>רביעה, רבעה,</strong> ואחר כך <strong>צלאה ואכלה,</strong> משמע שהם חשודים גם על העופות.
## דף כג.
 <big>א</big> ועוד ביישוב הסתירה שבין המשנה שאוסרת לייחד בהמות עם גוים, לבין הברייתא המתירה לקנות מהם לקרבן, <strong>רבינא אמר, לא קשיא</strong> <small>[אין</small> זה <small>קשה]:</small> <strong>הא</strong> <small>[זו,</small> משנתנו<small>]</small> אוסרת <strong>לכתחלה</strong> לייחד עימהם, ואילו <strong>הא</strong> <small>[זו,</small> הברייתא<small>]</small> עוסקת ב<strong>דיעבד</strong> שאין חוששים שאכן רבע.
 <strong>ומנא תימרא</strong> <small>[ומנין אתה אומר]</small> <strong>דשאני</strong> <small>[ששונה]</small> הדין בענין זה של חשד בעריות <strong>בין לכתחלה בין</strong> <strong>לדיעבד? דתנן</strong> <small>[ששנינו</small> במשנה<small>]:</small> <strong>לא תתייחד אשה עמהם, מפני שחשודין על העריות. ורמינהו</strong> <small>[ומשליכים,</small> מראים סתירה<small>],</small> ששנינו במשנה במסכת כתובות, <strong>האשה שנחבשה</strong> (נאסרה) <strong>בידי גוים,</strong> אם נאסרה <strong>על ידי</strong> (בגלל) חוב של <strong>ממון</strong> — <strong>מותרת לבעלה,</strong> שאין חוששים שמא באו עליה. ואם נחבשה <strong>על ידי</strong> האשמה שיש בה חיוב <strong>נפשות</strong> (מוות) — <strong>אסורה לבעלה,</strong> שאז היא נעשית להם כהפקר. ומדוע אומרים שאם נאסרה משום ממונות מותרת ואין חוששים לבעילה, ואילו במשנתנו חוששים לבעילה?
 <strong>אלא לאו שמע מינה</strong> <small>[האם לא תלמד מכאן]</small> ש<strong>שאני לן</strong> <small>[שונה לנו]</small> <strong>בין לכתחלה</strong> כדין משנתנו, <strong>לדיעבד</strong> כענין שנחבשה האשה? ודוחים: <strong>ממאי</strong> <small>[ממה]</small> אתה מדייק כך? <strong>דלמא</strong> <small>[שמא]</small> <strong>לעולם אימא</strong> <small>[אומר]</small> <strong>לך:</strong> בדרך כלל <strong>אפילו דיעבד נמי</strong> <small>[גם כן]</small> <strong>לא</strong> נתיר, משום החשד בעריות, <strong>והכא</strong> <small>[וכאן]</small> לגבי האשה שנאסרה, <strong>היינו טעמא</strong> <small>[זהו הטעם],</small> שהותרה לבעלה — ש<strong>מתיירא</strong> הגוי לבעול אותה <strong>משום הפסד ממונו,</strong> שאם יבואו עליה לא ירצה הבעל לפדותה ולהחזיר את הממון.
 <strong>תדע</strong> שזהו הטעם, <strong>דקתני סיפא</strong> <small>[ששנה בסוף]</small> שאם נחבשה <strong>על ידי נפשות אסורה לבעלה,</strong> <strong>ותו לא מידי</strong> <small>[ושוב אין דבר]</small> כלומר, אין להאריך בענין זה, שהראייה פשוטה וברורה.
 <big>ב</big> <strong>ר' פדת אמר</strong> הסבר אחר לסתירה בין משנתנו, שחוששים בה לרביעה, לברייתא, שמתירה ליקח מגוים בהמה לקרבן, <strong>לא קשיא</strong> <small>[קשה</small> הדבר<small>]:</small> <strong>הא</strong> <small>[זו]</small> משנתנו היא לפי שיטת <strong>ר' אליעזר,</strong> <strong>הא</strong> <small>[זו]</small> הברייתא שיטת <strong>רבנן</strong> <small>[חכמים].</small> ומה הן שיטות אלה? <strong>דתנן</strong> <small>[ששנינו</small> במשנה<small>]</small> <strong>גבי</strong> <small>[אצל]</small> <strong>פרת חטאת</strong> (פרה אדומה), <strong>ר' אליעזר אומר: אינה נקחת</strong> (נקנית) <strong>מן הגוים, וחכמים מתירין. מאי לאו בהא קמיפלגי</strong> <small>[האם לא ב</small>דבר <small>זה הם חלוקים],</small> ש<strong>ר' אליעזר סבר</strong> <small>[סבור]:</small> <strong>חיישינן</strong> <small>[חוששים אנו]</small> <strong>לרביעה, ורבנן סברי</strong> <small>[וחכמים סבורים]:</small> <strong>לא חיישינן</strong> <small>[אין אנו חוששים]</small> <strong>לרביעה?</strong>
 ודוחים: <strong>ממאי</strong> <small>[ממה]</small> אתה מסיק דבר זה? <strong>דלמא דכולי עלמא לא חיישינן</strong> <small>[שמא לדעת הכל אין אנו חוששים]</small> <strong>לרביעה, והכא היינו טעמא</strong> <small>[וכאן זהו הטעם]</small> של <strong>ר' אליעזר</strong> — <strong>כ</strong>דברי <strong>רב יהודה אמר רב,</strong> ש<strong>אמר רב יהודה אמר רב: הניח עליהן</strong> על פרה אדומה <strong>עודה</strong> (חבילה) <strong>של שקין</strong> ריקים — <strong>פסלה</strong> בעצם ההנחה, שנאמר: "אשר לא עלה עליה עול" (במדבר יט, ב), <strong>ובעגלה</strong> ערופה — אינה נפסלת בהנחה אלא <strong>עד שתמשוך בה,</strong> שנאמר: "אשר לא משכה בעול" (דברים כא, ג), וזהו טעם המחלוקת,
 <strong>מר סבר</strong> <small>[חכם זה,</small> ר' אליעזר, <small>סבור]:</small> <strong>חיישינן</strong> <small>[חוששים אנו]</small> שמא עשה בה הגוי מלאכה כלשהי, <strong>ומר סבר</strong> <small>[וחכם זה,</small> חכמים, <small>סבור]:</small> <strong>לא חיישינן</strong> <small>[אין אנו חוששים]</small> לכך! ודוחים: <strong>לא סלקא דעתך</strong> <small>[יעלה על דעתך]</small> שחוששים שהניח עליה משא, כי <strong>משום ניחא פורתא</strong> <small>[נוחות מעט]</small> שמניח עליה דבר מה, <strong>לא מפסיד טובא</strong> <small>[אינו</small> מוכן <small>להפסיד הרבה]</small> את כל דמי הפרה אדומה.
  ואומרים: אם כן,  <strong>הכי נמי לימא</strong> <small>[כאן גם כן,</small> לענין רביעה, <small>נאמר]:</small> <strong>משום הנאה פורתא</strong> <small>[מעט]</small> <strong>לא מפסיד טובא</strong> <small>[הרבה]!</small> ודוחים: <strong>התם</strong> <small>[שם]</small> לענין רביעה, <strong>יצרו תוקפו</strong> ואינו עושה באותה שעה חשבון של הפסד ממון הכרוך בכך.
  ומציעים הצעה אחרת, <strong>ודלמא</strong> <small>[ושמא]</small> נאמר כך: <strong>דכולי עלמא לא חיישינן</strong> <small>[לדעת הכל אין אנו חוששים]</small> <strong>לרביעה, והכא היינו טעמא</strong> <small>[וכאן זהו הטעם]</small> של <strong>ר' אליעזר</strong> — <strong>כדתני</strong> <small>[כמו ששנה]</small> החכם <strong>שילא, דתני</strong> <small>[ששנה]</small> <strong>שילא: מאי טעמא</strong> <small>[מה הטעם]</small> של <strong>ר' אליעזר?</strong> שנאמר: <strong>"דבר אל בני ישראל ויקחו אליך</strong> פרה אדומה" (במדבר יט, ב), לדייק מכאן: משל <strong>בני ישראל יקחו, ואין</strong> (ולא) משל <strong>הגוים יקחו!</strong>
 ודוחים: <strong>לא סלקא דעתך</strong> <small>[יעלה על דעתך]</small> לפרש כך, <strong>דקתני סיפא</strong> <small>[ששנה בסופה]</small> של אותה ברייתא: <strong>וכן היה ר' אליעזר פוסל בכל הקרבנות כולן; ואי סלקא דעתך כדתני</strong> <small>[ואם עולה על דעתך</small> שהטעם הוא <small>כמו ששנה]</small> <strong>שילא, בשלמא</strong> <small>[נניח]</small> <strong>פרה</strong> — <strong>כתיב</strong> <small>[כתוב]</small> <strong>בה</strong> לשון <strong>קיחה,</strong> ואפשר ללמוד שאין לוקחים אלא מישראל, <strong>אלא כולהו</strong> <small>[כל]</small> ה<strong>קרבנות</strong> האחרים, וכי <strong>קיחה כתיב בהו</strong> <small>[כתוב בהם]?</small> ועוד מציעים: <strong>ודלמא</strong> <small>[ושמא]</small> <strong>עד כאן לא</strong> שמענו ש<strong>פליגי רבנן עליה</strong> <small>[חלוקים חכמים עליו]</small> על <strong>ר' אליעזר,</strong>
## דף כג:
 <strong>אלא בפרה</strong> ש<strong>דמיה יקרין</strong> שאין חוששים שירבענה, בגלל ההפסד הגדול שיבוא לו אם יגלו שעשה זאת, <strong>אבל בשאר</strong> ה<strong>קרבנות מודו ליה</strong> <small>[מודים לו]</small> שלוקחים בהמות מן הגוים כדי להקריבם!
  ודוחים:  <strong>ואלא הא דתניא</strong> <small>[זו ששנויה</small> בברייתא<small>]:</small> <strong>לוקחין מהן בהמה לקרבן,</strong> אם כן, <strong>מני</strong> <small>[</small>כדעת <small>מי היא]?</small> הרי לדרך זו נמצא שהיא <strong>לא</strong> כדעת <strong>ר' אליעזר ולא</strong> דעת <strong>רבנן</strong> <small>[חכמים]!</small>
 <strong>ועוד, תניא בהדיא</strong> <small>[שנויה</small> ברייתא <small>במפורש]:</small> <strong>מאי אותיבו ליה חברוהי</strong> <small>[מה השיבו לו חביריו]</small> <strong>לר' אליעזר?</strong> ממה שנאמר: <strong>"כל צאן קדר יקבצו לך</strong> אילי נביות ישרתונך <strong>יעלו על רצון מזבחי"</strong> (ישעיהו ס, ז), הרי שבהמות של גוים עולים לשם קרבן ("על רצון מזבחי"), ונמצא שאין הם מחלקים בין פרה לבין שאר כל הקרבנות.
 <big>א</big> עקב דברים אלה מעירים: <strong>עד כאן לא</strong> שמענו כי <strong>פליגי</strong> <small>[נחלקו]</small> <strong>אלא בחששא</strong> <small>[בחשש]</small> בפרה שלא ידוע אם נרבעה, <strong>אבל היכא</strong> <small>[במקום]</small> ש<strong>ודאי רבעה</strong> הגוי — <strong>פסלה; שמע מינה</strong> <small>[למד מכאן]</small> ש<strong>פרה קדשי מזבח היא</strong> שדינה כקרבן לכל דבר, שבו אסור הנרבע, <strong>דאי</strong> <small>[שאם]</small> היא נחשבת כ<strong>קדשי בדק הבית, מי מיפסלא</strong> <small>[האם פוסלת]</small> <strong>בה רביעה?</strong>
 ודוחים: אפשר לומר כי <strong>שאני</strong> <small>[שונה]</small> <strong>פרה</strong> אדומה, שאף על פי שקדשי בדק הבית היא, <strong>חטאת קרייה רחמנא</strong> <small>[קראה אותה התורה]</small> ("חטאת היא", במדבר יט, ט) ולכן יש בה דין קרבן חטאת לפוסלה ברביעה.
  ואומרים:  <strong>אלא מעתה,</strong> לדרך זו, <strong>תיפסל</strong> אף <strong>ביוצא דופן,</strong> כלומר, אם לא נולדה כרגיל אלא על ידי ניתוח, שהולד יוצא מן הדופן — כמו קרבן חטאת, שאינו נלקח אלא מבהמה שנולדה כדרכה! <strong>וכי תימא</strong> <small>[ואם תאמר]:</small> <strong>הכי נמי</strong> <small>[כך</small> הוא <small>גם כן]</small> ובאמת היא פסולה בכך, <strong>אלמה תניא</strong> <small>[מדוע שנויה</small> הברייתא<small>]:</small> אם <strong>הקדישה</strong> את הפרה האדומה <strong>ביוצא דופן</strong> — <strong>פסולה, ור' שמעון מכשיר,</strong> משמע שלא הכל סבורים שדין פרה אדומה כדין קרבן!
 <strong>וכי תימא</strong> <small>[ואם תאמר]</small> ש<strong>ר' שמעון</strong> הולך בענין זה <strong>לטעמיה</strong> <small>[לשיטתו],</small> ש<strong>אמר</strong> לענין דין אשה יולדת: <strong>יוצא דופן ולד מעליא</strong> <small>[מעולה]</small> <strong>הוא</strong> ודינו כשאר ולדות לענין טומאה וקרבן, <strong>והאמר</strong> <small>[והרי אמר]</small> <strong>ר' יוחנן: מודה היה ר' שמעון לענין קדשים ש</strong>יוצא דופן <strong>אינו קדוש!</strong>
 <strong>אלא</strong> כך צריך לומר: <strong>שאני</strong> <small>[שונה]</small> <strong>פרה, הואיל ומום פוסל בה</strong> — <strong>דבר ערוה</strong> (רובע ונרבע) <strong>ועבודה זרה</strong> (אם הם נעבדים או משמשים לעבודה זרה) <strong>נמי</strong> <small>[גם כן]</small> <strong>פוסל בה,</strong> ומנין? <strong>דכתיב</strong> <small>[שנאמר]</small> לגבי קרבנות פסולים: <strong>"כי משחתם בהם מום בם"</strong> (ויקרא כב, כה), ולכן בהמה שיש בה צד השחתה — הרי היא פסולה לקרבן כבעלת מום; <strong>ותנא דבי</strong> <small>[ושנה</small> החכם <small>שמבית מדרשו]</small> של <strong>ר' ישמעאל: כל מקום שנאמר</strong> לשון <strong>השחתה אינו אלא דבר ערוה ועבודה זרה,</strong>
 <strong>דבר ערוה</strong> שנקרא השחתה — <strong>דכתיב</strong> <small>[שנאמר]:</small> <strong>"כי השחית כל בשר את דרכו על הארץ"</strong> (בראשית ו, יב), <strong>ועבודה זרה</strong> — <strong>דכתיב</strong> <small>[שנאמר]:</small> <strong>"פן תשחתון ועשיתם לכם פסל"</strong> (דברים ד, טז); <strong>והא פרה נמי</strong> <small>[ופרה זו גם כן]</small> <strong>הואיל ומום פוסל בה,</strong> גם <strong>דבר ערוה ועבודה זרה פסלי</strong> <small>[פוסלים]</small> <strong>בה.</strong>
 <big>ב</big> <strong>גופא</strong> <small>[לגופו]</small> של דבר שהוזכר קודם, <strong>תני</strong> <small>[שנה]</small> החכם <strong>שילא: מאי טעמא</strong> <small>[מה הטעם]</small> של <strong>ר' אליעזר</strong> שאמר שאין לוקחים פרה מן הגוים? <strong>דכתיב</strong> <small>[שנאמר]:</small> <strong>"דבר אל בני ישראל ויקחו</strong> אליך פרה אדומה" (במדבר יט, ב), <strong>בני ישראל יקחו, ואין הגוים יקחו.</strong> ותמהים: <strong>אלא מעתה</strong> לפי שיטה זו, מה שנאמר בתרומה שלצורך המשכן: <strong>"דבר אל בני ישראל ויקחו לי תרומה"</strong> (שמות כה, ב) <strong>הכי נמי</strong> <small>[כך גם כן]</small> תאמר ש<strong>בני ישראל יקחו, ואין הגוים יקחו,</strong> שאין קונים דבר למקדש מן הגוים?
 <strong>וכי תימא</strong> <small>[ואם תאמר]:</small> <strong>הכי נמי</strong> <small>[כך</small> הוא <small>גם כן],</small> <strong>והאמר</strong> <small>[והרי אמר]</small> <strong>רב יהודה אמר שמואל, שאלו את ר' אליעזר: עד היכן</strong> גבול החובה של <strong>כיבוד אב ואם? אמר להם: צאו וראו מה עשה גוי אחד לאביו באשקלון ודמא</strong> <strong>בן נתינה שמו, פעם אחת בקשו</strong> לקנות <strong>ממנו אבנים לאפוד</strong>
## דף כד.
 <strong>ב</strong>עבור <strong>ששים רבוא</strong> (שש מאות אלף) דינרים <strong>שכר</strong> שהיה מרויח בעסקה זו; <strong>רב כהנא מתני</strong> <small>[היה שונה]</small> במעשה זה: <strong>בשמונים רבוא</strong> (שמונה מאות אלף) דינרים; <strong>והיו מפתחות</strong> של אוצרותיו <strong>מונחות תחת מראשותיו של אביו, ולא</strong> העיר אותו כי לא רצה ל<strong>צערו</strong> בכך, אף על פי שהפסיד על ידי כך את כל הרווח!
  ומשיבים:  <strong>"אבני שהם"</strong> שכתובות אחרי "ויקחו אליך", כתובות בלי ו' החיבור, לומר שכאן <strong>הפסיק הענין,</strong> שאין להן דין של "ויקחו אליך", שצריך לקנות מישראל דווקא. ומקשים: <strong>והא</strong> <small>[והרי]</small> <strong>"ואבני מלואים"</strong> (שמות כה, ב) <strong>כתיב</strong> <small>[נאמר]</small> מיד לאחר מכן, <strong>דהדר ערביה</strong> <small>[שחזר</small> הכתוב ו<small>עירב אותו]</small> עם הדברים הראשונים, ואם כן ייאסרו גם אבני שהם להיקנות מגוי!
 <strong>ועוד</strong> יש להקשות על עצם דברי שילא, שלדעת ר' אליעזר אין פרה נקנית מגוי: והרי <strong>קתני סיפא</strong> <small>[שנויה בסופה]</small> של אותה ברייתא: <strong>לשנה אחרת נולדה לו</strong> לדמא בן נתינה <strong>פרה אדומה בעדרו, נכנסו חכמי ישראל אצלו</strong> לדון עימו לגבי קנייתה, <strong>אמר להם: יודע אני בכם שאם אני מבקש מכם כל ממון שבעולם</strong> בעבורה <strong>אתם נותנין לי, עכשיו איני מבקש מכם אלא אותו ממון שהפסדתי בשביל אבא</strong> שלא מכרתי את האבנים לאפוד. משמע שאף פרה אדומה אפשר לקנות מגוי!
  ומשיבים:  <strong>התם</strong> <small>[שם]</small> <strong>על ידי תגרי ישראל זבון</strong> <small>[קנו],</small> שהתגרים קנו את הבהמה מן הגוי, ואחר כך חזרו ומכרוה לציבור, ונמצא
 שהפרה האדומה נקנתה מישראל. ושואלים: <strong>ו</strong>לדעת שילא, שלדברי ר' אליעזר אין קונים פרה מגוי רק בגלל גזירת הכתוב, האם <strong>ר' אליעזר לא חייש</strong> <small>[אינו חושש]</small> <strong>לרביעה?</strong>
 <strong>והתניא</strong> <small>[והרי שנויה</small> ברייתא<small>],</small> <strong>אמרו לו לר' אליעזר: מעשה ולקחוה מן הגוי ודמא שמו, ואמרי לה</strong> <small>[ויש אומרים]</small> <strong>רמץ שמו, אמר להן ר' אליעזר: משם</strong> מביאים אתם <strong>ראיה? ישראל היו משמרין אותה</strong> את העגלה הזו <strong>משעה שנולדה,</strong> ובוודאי לא נרבעה. וכיון שמצריך ר' אליעזר שמירה זו, משמע שהוא חושש לרביעה! ומשיבים: <strong>ר' אליעזר תרתי אית ליה</strong> <small>[שני</small> חששות <small>יש לו]: הוא חושש משום</small> <strong>קיחה</strong> מגוי, <strong>וחייש נמי</strong> <small>[וחושש גם כן]</small> <strong>לרביעה.</strong>
 ודנים במה ש<strong>אמר מר</strong> <small>[החכם]:</small> <strong>ישראל היו משמרין אותה משעה שנולדה.</strong> ושואלים: <strong>וניחוש דלמא רבעי לאמא כי הוה מעברה</strong> <small>[ו</small>עדיין יש לחשוש <small>שמא רבעו את האם כשהיתה מעוברת</small> בפרה זו<small>],</small> ואז היא נאסרה, ש<strong>אמר רבא: וולד</strong> פרה <strong>הנוגחת</strong> שהרגה אדם בהיותה מעוברת — <strong>אסורה</strong> למזבח, משום שאנו אומרים ש<strong>היא וולדה נגחו, ו</strong>כן <strong>וולד הנרבעת</strong> — <strong>אסורה, היא וולדה נרבעו!</strong> ומשיבים: <strong>אימא</strong> <small>[אמור]</small> ותקן את הלשון כך: <strong>ישראל היו משמרין אותה משעה שנוצרה</strong> במעי אמה, ולא נרבעה אמה.
  ומקשים:  <strong>וניחוש דלמא רבעוה לאמא מעיקרא</strong> <small>[ו</small>עדיין יש <small>לחשוש שמא רבעו את האם מתחילה]</small> לפני שנתעברה, <strong>דתנן</strong> <small>[ששנינו</small> במשנה<small>]:</small> <strong>כל הפסולין לגבי מזבח</strong> כגון הנעבד והנרבע — <strong>ולדותיהן</strong> שנתעברו בהם לאחר מכן, <strong>מותרין, ותני עלה</strong> <small>[ושנויה</small> ברייתא <small>עליה]</small> ש<strong>ר' אליעזר אוסר</strong> בזה, ואם כן ר' אליעזר צריך לאסור גם בפרה אדומה זו שמא רבעו את אמה!
  
   
 ומעירים: <strong>הניחא</strong> <small>[זה נוח]</small> <strong>ל</strong>שיטת <strong>רבא,</strong> ש<strong>אמר רבא אמר רב נחמן: מחלוקת</strong> זו, בין ר' אליעזר וחכמים, היא <strong>כשנרבעו כשהן מוקדשין</strong> שאז אוסר ר' אליעזר את הוולדות שנתעברו בהם לאחר מכן, <strong>אבל</strong> כשנעשתה בהן עבירה <strong>כשהן חולין</strong> — <strong>דברי הכל מותרין</strong> הולדות,
 <strong>אלא ל</strong>דעת <strong>רב הונא בר חיננא אמר רב נחמן</strong> שאמר: <strong>מחלוקת כשנרבעו כשהן חולין, אבל כשהן מוקדשין</strong> — <strong>דברי הכל אסורין, מאי איכא למימר</strong> <small>[מה יש לומר]?</small> מדוע לא אסר ר' אליעזר?
  ומשיבים:  <strong>אימא</strong> <small>[אמור]</small> כך: <strong>ישראל היו משמרין אותה</strong> אף <strong>לאמא</strong> של פרה אדומה זו <strong>משעה שנוצרה. ו</strong>שואלים: מכל מקום <strong>ניחוש דילמא רבעוה לאמא דאמא</strong> <small>[ו</small>עדיין יש <small>לחשוש שמא רבעו את האם של האם]!</small> ודוחים: <strong>כולי האי לא חיישינן</strong> <small>[כל זאת</small> (עד לדור שלישי) <small>אין אנו חוששים].</small>
 ודנים בתירוץ ש<strong>אמר מר</strong> <small>[החכם]:</small> <strong>ישראל היו משמרין אותה משעה שנוצרה.</strong> ושואלים: <strong>מנא ידעינן</strong> <small>[מנין אנו יודעים]</small> שתיוולד פרה אדומה, כדי שישמרוה? <strong>אמר רב כהנא: כוס אדום מעבירין לפניה</strong> של הפרה האם <strong>בשעה שעולה עליה זכר,</strong> ועל ידי כך הוולד הנוצר יהיה גם כן אדום.
  ושואלים:  <strong>אי הכי</strong> <small>[אם כך],</small> שיש אופן פשוט שכזה ליצירת פרה אדומה, <strong>אמאי</strong> <small>[מדוע]</small> <strong>דמיה</strong> של פרה אדומה <strong>יקרין</strong> כל כך? ודוחים: עדיין פרה אדומה כשרה דבר נדיר הוא, <strong>הואיל ושתי שערות</strong> בצבע אחר <strong>פוסלות בה,</strong> ולא כל פרה נעשית אדומה בשלימות. ועוד שואלים: <strong>ומאי שנא דידהו</strong> <small>[מה שונה</small> פרה <small>שלהם]</small> של הגוים שהוצרכו לקנות מהם פרה אדומה, אם יש דרך לעשות כן גם בשל ישראל? <strong>אמר רב כהנא:</strong> אצל דמא בן נתינה מדובר היה <strong>במוחזקת,</strong> שהיתה בידו משפחת פרות שהיתה מוחזקת שהיא יולדת וולדות אדומים בדרך זו.
 <big>א</big> מסופר: <strong>יתיב</strong> <small>[ישבו]</small> <strong>ר' אמי ור' יצחק נפחא אקלעא</strong> <small>[על המרפסת]</small> של <strong>ר' יצחק נפחא, פתח חד מינייהו</strong> <small>[אחד מהם]</small> <strong>ואמר: וכן היה ר' אליעזר פוסל</strong> בהמות שנלקחו מן הגוים <strong>בכל הקרבנות כולן,</strong> משום חשש רביעה.
 <strong>פתח אידך מינייהו</strong> <small>[האחר מהם]</small> <strong>ואמר: מאי אותיבו ליה חברוהי</strong> <small>[מה השיבו,</small> הקשו <small>לו חביריו]</small> <strong>לר' אליעזר?</strong> והרי ישעיהו מנבא שלעתיד לבוא <strong>"כל צאן קדר יקבצו לך" וגו'</strong> (ישעיהו ס, ז), אם כן לוקחים קרבנות מן הגוים! <strong>אמר להן ר' אליעזר:</strong> כל הגוים <strong>כולם גרים גרורים הם לעתיד לבא,</strong> וממילא לא יהיה עוד חשש שרבעו את בהמותיהם.
 <strong>אמר רב יוסף: מאי קרא</strong> <small>[מה המקרא]</small> המלמד שכולם יתגיירו לעתיד לבוא? שנאמר: <strong>"כי אז אהפך אל עמים שפה ברורה</strong> לקרוא כולם בשם ה' " (צפניה ג, ט). <strong>אמר ליה</strong> <small>[לו]</small> <strong>אביי: ודלמא</strong> <small>[ושמא]</small> <strong>מעבודה זרה</strong> בלבד <strong>הוא דהדור בהו</strong> <small>[שחוזרים בהם]</small> הגוים לעתיד לבוא, אבל לא משאר עבירות, כגון רביעה! <strong>אמר ליה</strong> <small>[לו]</small> <strong>רב יוסף:</strong> הרי <strong>"לעבדו שכם אחד" כתיב</strong> <small>[נאמר]</small> (צפניה ג, ט), משמע שכולם יקבלו על עצמם את כל המצוות כישראל.
 <strong>רב פפא מתני הכי</strong> <small>[היה שונה כך],</small> כפי שאמרנו. <strong>ורב זביד מתני הכי</strong> <small>[היה שונה כך],</small> בנוסח אחר, שלא היו ר' אמי ור' יצחק נפחא מדברים אחר זה, אלא <strong>ותרוייהו אמרי</strong> <small>[ושניהם אמרו]:</small> <strong>וכן היה ר' אליעזר פוסל בכל הקרבנות, ותרוייהו אמרי</strong> <small>[ושניהם אמרו]:</small> <strong>ומאי אותיבו ליה חברוהי</strong> <small>[ומה השיבו,</small> הקשו <small>לו חביריו]</small> <strong>לר' אליעזר? "כל צאן קדר יקבצו לך" וגו'</strong> ואת התשובה <strong>אמר ר' אליעזר: כולם גרים גרורים הם לעתיד לבא.</strong>
 ושניהם אמרו: <strong>ומאי קראה</strong> <small>[ומה המקרא]</small> המלמד על כך? <strong>"כי אז אהפך אל עמים שפה ברורה לקרא כלם בשם ה'". מתקיף לה</strong> <small>[מקשה על כך]</small> <strong>רב יוסף: ודלמא</strong> <small>[ושמא]</small> <strong>מעבודה זרה</strong> בלבד <strong>הוא דהדרי בהו</strong> <small>[שחוזרים בהם]!</small> <strong>אמר ליה</strong> <small>[לו]</small> <strong>אביי: "לעבדו שכם אחד" כתיב</strong> <small>[נאמר].</small>
 על הסברה האוסרת לקחת קרבנות מגוים, <strong>מיתיבי</strong> <small>[מקשים]:</small> <strong>"ויאמר משה גם אתה תתן בידנו זבחים ועלת"</strong> (שמות י, כה), ואם לוקחים זבחים מפרעה, משמע שאפשר לקחת זבחים ועולות מגוי! ומשיבים: <strong>קודם מתן תורה שאני</strong> <small>[שונה],</small> שעדיין לא נאסר הדבר.
  ומקשים עוד, <strong>תא שמע</strong> <small>[בוא ושמע]</small> ממה שנאמר: <strong>"ויקח יתרו חתן משה עלה וזבחים לאלהים"</strong> (שמות יח, יב)! ודוחים: מעשה <strong>יתרו נמי</strong> <small>[גם כן]</small> <strong>קודם מתן תורה הוה</strong> <small>[היה].</small> ומקשים: <strong>הניחא למאן דאמר</strong> <small>[זה נוח</small> <small>למי שאומר]:</small> בואו של <strong>יתרו</strong> למשה <strong>קודם מתן תורה הוה</strong> <small>[היה],</small> כסדר הפרשה. <strong>אלא למאן דאמר</strong> <small>[ל</small>דעת <small>מי שאומר]:</small>
## דף כד:
 <strong>יתרו לאחר מתן תורה הוה</strong> <small>[היה]</small> <strong>מאי איכא למימר</strong> <small>[מה יש לומר]?</small> הרי אסור היה לקבל ממנו! <strong>אלא,</strong> יש לומר כי <strong>יתרו מישראל זבן</strong> <small>[קנה]</small> את הבהמות לקרבן.
  ומציעים ראיה, <strong>תא שמע</strong> <small>[בוא ושמע]:</small> <strong>"ויאמר שאול מעמלקי הביאום אשר חמל העם על מיטב הצאן והבקר למען זבח לה' אלהיך"</strong> (שמואל א טו, טו), משמע שאפשר להקריב בהמות של גוים! ומשיבים: <strong>מאי</strong> <small>[מה]</small> פירוש <strong>"מיטב"?</strong> לא שהשתמשו במיטב הבהמות עצמן, אלא ב<strong>דמי מיטב</strong> הבהמות, שמכרון ובדמיהן הביאו קרבנות.
  ושואלים:  <strong>ומאי שנא</strong> <small>[ומה שונה]</small> מדוע דווקא <strong>מיטב?</strong> מדוע מכרו דווקא מן המיטב? ומשיבים: <strong>כי היכי דליקפץ עליהן זבינא</strong> <small>[כדי שיקפצו עליהם קונים]</small> על הבהמות הללו שהם מוכרים, שהכל רוצים לקנות מן המיטב.
  ומציעים עוד, <strong>תא שמע</strong> <small>[בוא ושמע]:</small> <strong>"ויאמר ארונה אל דוד יקח ויעל אדני המלך הטוב בעינו [ראה] הבקר לעלה והמרגים וכלי הבקר לעצים"</strong> (שמואל ב כד, כב), הרי אפשר להשתמש בבהמת גוי לקרבן! <strong>אמר רב נחמן: ארונה גר תושב היה,</strong> שקיבל על עצמו שבע מצוות בני נח, ובכללן איסור רביעת בהמה, ולכן מותר היה לקבל ממנו בהמות לקרבן.
  אגב הזכרת הפסוק שואלים: <strong>מאי</strong> <small>[מה]</small> פירוש <strong>"מורגים"? אמר עולא: מטה של טורביל.</strong> ושואלים: <strong>מאי</strong> <small>[מה</small> היא<small>]</small> <strong>מטה של טורביל?</strong> שמונח זה לא היה ידוע בבבל; ומשיבים: <strong>עיזא דקורקסא דדיישן</strong> <small>[לוח כבד ומשונן שדשות</small> בו הבהמות<small>].</small> <strong>אמר רב יוסף: מאי קרא</strong> <small>[מהו המקרא]</small> שממנו אפשר ללמוד שזה פירוש "מוריגים"? שנאמר: <strong>"הנה שמתיך למורג חרוץ חדש בעל פיפיות תדוש הרים ותדק וגבעות כמץ תשים"</strong> (ישעיהו מא, טו), הרי שמורג יש בו חריצים ("חרוץ") ושיניים ("פיפיות"), והוא משמש לדישה.
 <strong>מיתיבי</strong> <small>[מקשים]</small> ממה שמסופר כי לאחר ששלחו פלישתים את ארון הברית על ידי פרות וחזר לישראל — <strong>"ואת הפרות העלו עלה לה'"</strong> (שמואל א ו, יד)! ומשיבים: <strong>הוראת שעה היתה</strong> זו שהקריבום.
  ומעירים:  <strong>הכי נמי מסתברא</strong> <small>[כך גם כן מסתבר]</small> שהיתה זו הוראת שעה, <strong>דאי לא תימא הכי</strong> <small>[שאם לא תאמר כך],</small> <strong>עולה נקבה מי איכא</strong> <small>[האם יש]?</small> והרי אין מקריבים עולה אלא מן הזכרים, וכאן מדובר בפרות!
  ודוחים את הראיה הזו: <strong>ומאי קושיא</strong> <small>[ומה קושיה</small> היא זו<small>]?</small> <strong>דלמא</strong> <small>[שמא]</small> <strong>בבמת יחיד</strong> היה הדבר, <strong>וכדרב אדא בר אהבה,</strong> ש<strong>אמר רב אדא בר אהבה: מנין לעולה נקבה שהיא כשרה בבמת יחיד? שנאמר: "ויקח שמואל טלה חלב אחד ויעלהו עולה"</strong> (שמואל א ז, ט), ו"טלה חלב" מבינים כטלה שנותן חלב, כלומר נקבה.
  ומקשים: הרי לשון  <strong>"ויעלהו"</strong> האמורה בענין זה <strong>זכר משמע! אמר רב נחמן בר יצחק: "ויעלה" כתיב</strong> <small>[כתוב]</small> במקרא, והיא לשון נקבה.
 <big>א</big> ועוד בישוב הסתירה שבין משנתנו, לפיה גוים חשודים על הרביעה, לבין הברייתא שהתירה לקחת מהם בהמה לקרבן, <strong>ר' יוחנן אמר:</strong> <strong>גבול יש לה</strong> לבהמה, אם היא <strong>פחותה מבת שלש שנים</strong> — הרי היא <strong>נעקרת</strong> (נעשית עקרה) על ידי רביעת אדם, אם היא <strong>בת שלש שנים</strong> — <strong>אינה נעקרת,</strong> ומה שהתירה הברייתא לקחת מן הגוים הרי זו בהמה פחותה משלוש שנים, שוודאי לא רבעוה, מחשש שתיעקר בכך.
 <strong>איתיביה</strong> <small>[הקשו]</small> לו <strong>כל הני תיובתא</strong> <small>[אותן הקושיות</small> שהקשינו<small>],</small> שמביאים קרבנות מן הגוים, <strong>שני להו</strong> <small>[</small>ו<small>תירץ להם]</small> שהכל מדובר ב<strong>פחותה מבת שלש שנים.</strong> ומקשים עוד, <strong>תא שמע</strong> <small>[בוא ושמע]</small> מן הכתוב <strong>"ואת הפרות 
   
 העלו עלה לה'"</strong> (שמואל א ו, יד)! ומתרצים: מדובר <strong>בפחותה מבת שלש שנים.</strong>
 <strong>מתקיף לה</strong> <small>[מקשה על כך]</small> <strong>רב הונא בריה</strong> <small>[בנו]</small> של <strong>רב נתן: אם כן, היינו</strong> <small>[זהו]</small> שכתוב <strong>"ואת בניהם כלו בבית"</strong> (שמואל א ו, י), ואתה טוען שמדובר ב<strong>פחותה מבת שלש שנים,</strong>
 <strong>ופחותה מבת שלש שנים מי קא ילדה</strong> <small>[האם היא יולדת]?</small> <strong>והתניא</strong> <small>[והרי שנויה</small> ברייתא<small>]:</small> <strong>פרה וחמור</strong> שנקנו מן הגוי, ולא ידוע אם כבר ילדה הבהמה, אם היתה בהמה זו <strong>מבת שלש</strong> בשנתה השלישית וילדה זכר, — הריהו <strong>ודאי לכהן,</strong> שהוא ודאי בכור, לפי שאין פרה יולדת בפחות מבת שלוש, <strong>מכאן ואילך,</strong> אם קנה אותה מבוגרת מבת שלוש שנים, <strong>ספק</strong> הוא אם ולד זה בכור או אינו בכור! <strong>אלא, מחוורתא כדשנין מעיקרא</strong> <small>[מחוור,</small> ברור <small>כמו שתירצנו מתחילה],</small> שהוראת שעה היתה.
 <big>ב</big> כיון שהוזכר ענין זה של הפרות שהביאו הפלישתים, דנים עוד בענין זה. נאמר שם: <strong>"וישרנה הפרות בדרך על דרך בית שמש" וגו'</strong> (שמואל א, ו, יב), <strong>מאי</strong> <small>[מה]</small> פירוש המלה <strong>"וישרנה"? אמר ר' יוחנן משום</strong> (בשם) <strong>ר' מאיר: שאמרו שירה. ורב זוטרא בר טוביה אמר רב: שישרו פניהם כנגד ארון ואמרו שירה.</strong>
 <strong>ומאי</strong> <small>[ומה]</small> <strong>שירה אמרו? אמר ר' יוחנן משום</strong> (בשם) <strong>ר' מאיר: "אז ישיר משה ובני ישראל"</strong> (שמות טו, א ואילך). <strong>ור' יוחנן דידיה</strong> <small>[משלו,</small> משל עצמו<small>]</small> <strong>אמר</strong> שהשירה היתה: <strong>"ואמרתם ביום ההוא הודו לה' קראו בשמו</strong> הודיעו בעמים עלילותיו"
 (ישעיהו יב, ד). <strong>ור' שמעון בן לקיש אמר: מזמורא יתמא</strong> <small>[המזמור היתום]</small> כלומר, מזמור שלא נזכר שם אומרו, וגם לא על איזה אירוע נאמר: <strong>"מזמור שירו לה' שיר חדש כי נפלאות עשה הושיעה לו ימינו וזרוע קדשו"</strong> (תהלים צח, א ואילך). <strong>ר' אלעזר אמר,</strong> מזמור זה אמרו: <strong>"ה' מלך ירגזו עמים"</strong> (תהלים צט, א ואילך).
 <strong>ר' שמואל בר נחמני אמר: "ה' מלך גאות לבש"</strong> (תהלים צג, א ואילך). <strong>ר' יצחק נפחא אמר,</strong> שכך היתה שירתן: <strong>"רוני רוני השיטה</strong> (רמז לארון הברית שעשוי היה מעצי שיטים) <strong>התנופפי ברוב הדרך, המחושקת בריקמי זהב</strong> (שהארון היה מצופה זהב) <strong>המהוללה בדביר ארמון</strong> (בספר התורה שבו), <strong>ומפוארה בעדי עדיים".</strong>
 <strong>רב אשי מתני לה להא</strong> <small>[היה שונה את זו]</small> השירה שאמר <strong>ר' יצחק, אהא</strong> <small>[על זה],</small> שנאמר: <strong>"ויהי בנסע הארן ויאמר משה קומה ה'"</strong> (במדבר י, לה), ושואלים: <strong>ישראל מאי</strong> <small>[מה]</small> <strong>אמרו</strong> באותה שעה? <strong>אמר ר' יצחק: "רוני רוני השיטה"</strong>
 <strong>אמר רב: כמאן קרו פרסאי לספרא</strong> <small>[כמי</small> על סמך מה <small>קוראים הפרסיים לספר]</small> <strong>"דביר"? מהכא</strong> <small>[מכאן],</small> שנאמר: <strong>"ושם דביר לפנים קרית ספר"</strong> (שופטים א, יא) — הרי שדביר קשור לספר.
 <strong>רב אשי אמר: כמאן קרו פרסאי</strong> <small>[כמי,</small> על סמך מה <small>קוראים הפרסיים]</small> <strong>לנידה "דשתנא"? מהכא</strong> <small>[מכאן],</small> שנאמר: <strong>"כי דרך נשים לי"</strong> (בראשית לא, לה), ו"דשתנא" הוא כעין קיצור של מילים אלה.
## דף כה.
 <big>א</big> נאמר: <strong>"וידם השמש וירח עמד עד יקם גוי איביו הלא היא כתובה על ספר הישר"</strong> (יהושע י, יג), <strong>מאי</strong> <small>[מה]</small> הוא אותו <strong>"ספר הישר"? אמר ר' חייא בר אבא אמר ר' יוחנן: זה ספר אברהם יצחק ויעקב</strong> (כלומר, ספר בראשית) ונקרא כך משום <strong>ש</strong>האבות <strong>נקראו "ישרים", שנאמר</strong> בדברי בלעם: <strong>"תמת נפשי מות ישרים"</strong> (במדבר כג, י), שביקש שתהא אחריתו כמותם.
  ושואלים:  <strong>והיכא רמיזא</strong> <small>[והיכן נרמז]</small> ענין זה בספר בראשית שהשמש תעמוד ליהושע? שנאמר בברכת יעקב לאפרים: <strong>"וזרעו יהיה מלא הגוים"</strong> (בראשית מח, יט), <strong>[אימתי יהיה</strong> איש מזרע אפרים <strong>מלא הגוים],</strong> שיהיה ידוע בכל העולם? <strong>בשעה שעמדה לו חמה ליהושע</strong> שהוא משבט אפרים. באותו פסוק שבספר יהושע נאמר עוד: <strong>"ויעמד השמש בחצי השמים ולא אץ לבוא כיום תמים"</strong> (יהושע י, יג),
 <strong>וכמה</strong> זמן עד ששקעה? <strong>אמר ר' יהושע בן לוי: עשרים וארבעה [שעי</strong> <small>[שעות]</small><strong>],</strong> וכך היה הדבר: <strong>אזיל שית וקם שית, אזיל שית וקם שית</strong> <small>[הלכה</small> מהלך <small>שש</small> שעות <small>ועמדה שש, הלכה שש ועמדה שש],</small> שזרחה השמש ועלתה כרגיל עד חצי היום, ואז עמדה שש שעות ("ויעמד השמש בחצי השמים") ולאחר מכן שקעה השמש כרגיל, ולפני שקיעתה עמדה שוב שש שעות ("ולא אץ לבוא"), ונמצא <strong>כולה מלתא</strong> <small>[כל הדבר</small> כולו<small>]</small> היה <strong>כיום תמים,</strong> שהוא עשרים וארבע שעות.
 <strong>ר' אלעזר אמר: שלשים ושית</strong> <small>[ושש]</small> שעות היה המעשה, כיצד? <strong>אזיל שית וקם תריסר</strong> <small>[הלכה שש</small> שעות <small>ועמדה שתים עשרה],</small> <strong>אזיל שית וקם תריסר</strong> <small>[הלכה שש ועמדה שתים עשרה],</small> <strong>עמידתו</strong> ("ויעמוד השמש") היתה עשרים וארבע שעות <strong>כיום תמים,</strong> והליכתו שתים עשרה. ואילו <strong>ר' שמואל בר נחמני אמר: ארבעים ושמונה</strong> שעות נמשך הכל, <strong>אזיל שית וקם תריסר</strong> <small>[הלכה שש ועמדה שתים עשרה],</small> <strong>אזיל שית וקם</strong> <small>[הלכה שש ועמדה]</small> <strong>עשרים וארבעה, [שנאמר]</strong> בתחילה: "ויעמוד השמש בחצי השמים", ואחר כך נאמרה עמידה נוספת: <strong>"ולא אץ לבוא כיום תמים", מכלל דמעיקרא</strong> <small>[שמתחילה]</small> בעמידה ראשונה <strong>לאו</strong> <small>[לא]</small> <strong>כיום תמים [הוה</strong> <small>[היה]</small><strong>]</strong> אלא פחות מכן, שתים עשרה שעות.
 <strong>איכא דאמרי</strong> <small>[יש שאומרים]</small> שדברים אלה לא נאמרו לגבי אורך המאורע כולו, אלא <strong>בתוספתא</strong> <strong>פליגי</strong> <small>[בתוספת</small> שנוסף היום <small>נחלקו]</small> חכמים, ש<strong>ר' יהושע בן לוי אמר: עשרים וארבעה</strong> שעות נוספו לאותו יום, כיצד? <strong>אזיל שית וקם תריסר, אזיל שית וקם תריסר</strong> <small>[הלכה שש ועמדה שתים עשרה, הלכה שש ועמדה שתים עשרה],</small> <strong>עמידתו</strong> של השמש <strong>כיום תמים. ר' אלעזר אמר: שלשים ושש,</strong> כיצד? <strong>אזיל שית וקם תריסר</strong> <small>[הלכה שש ועמדה שתים עשרה],</small> <strong>אזיל שית וקם</strong> <small>[הלכה שש ועמדה]</small> <strong>עשרים וארבעה,</strong> ועל עמידת השמש השניה הוא שנאמר <strong>"ולא אץ לבוא כיום תמים".</strong>
 <strong>ר' שמואל בר נחמני אמר: ארבעים ושמונה</strong> שעות היו בתוספת, <strong>אזיל שית וקם</strong> <small>[הלכה שש ועמדה]</small> <strong>עשרים וארבעה, אזיל שית וקם</strong> <small>[הלכה שש ועמדה]</small> <strong>עשרים וארבעה,</strong> וטעמו: <strong>מקיש</strong> (משוה) הכתוב <strong>עמידתו</strong> ("ויעמוד השמש") <strong>לביאתו</strong> ("ולא אץ לבוא"), ששניהם כתובים יחד, <strong>מה ביאתו</strong> של השמש היא <strong>כיום תמים, אף עמידתו</strong> היתה <strong>כיום תמים.</strong>
 <strong>תנא</strong> <small>[שנה]</small> החכם: <strong>כשם שעמדה לו חמה ליהושע, כך עמדה לו חמה למשה ולנקדימון בן גוריון.</strong> ומסבירים: בענין <strong>יהושע</strong> — <strong>קראי</strong> <small>[מקראות</small> מפורשים הם<small>].</small> בענין <strong>נקדימון בן גוריון, גמרא</strong> <small>[מסורת]</small> היא. <strong>למשה מנלן</strong> <small>[מנין לנו]</small> שעמדה השמש? <strong>אתיא</strong> <small>[בא,</small> נלמד הדבר<small>]</small> בגזירה שווה של <strong>"אחל" "אחל", כתיב הכא</strong> <small>[נאמר כאן</small> במשה<small>]:</small> <strong>"אחל תת פחדך</strong> ויראתך על פני העמים תחת כל השמים" (דברים ב, כה), <strong>וכתיב התם</strong> <small>[ונאמר שם]</small> <strong>ביהושע: "אחל גדלך"</strong> (יהושע ג, ז).
 <strong>ור' יוחנן אמר: אתיא</strong> <small>[בא,</small> נלמד הדבר<small>]</small> בגזירה שווה של המילים <strong>"תת" "תת", כתיב הכא</strong> <small>[נאמר כאן</small> במשה<small>]:</small> <strong>"אחל תת פחדך", וכתיב</strong> <small>[ונאמר]</small> <strong>ביהושע</strong> בקשר לאותו מעשה: <strong>"ביום תת ה' את האמרי"</strong> (יהושע י, יב).
 <strong>ר' שמואל בר נחמני אמר, מגופיה דקרא שמעת ליה</strong> <small>[מגופו של המקרא אתה לומד זאת],</small> שנאמר: "אחל תת פחדך ויראתך על פני כל העמים <strong>אשר ישמעון שמעך ורגזו וחלו מפניך"</strong> (דברים ב, כה), <strong>אימתי</strong> מתקיים <strong>"רגזו וחלו מפניך</strong> כל העמים"? <strong>בשעה שעמדה לו חמה למשה.</strong>
 <strong>מיתיבי</strong> <small>[מקשים</small> על כך<small>]:</small> הרי נאמר בסוף המעשה של יהושע בעמידת השמש: <strong>"ולא היה כיום ההוא לפניו ואחריו"</strong> (יהושע י, יד)! ומשיבים: <strong>איבעית אימא</strong> <small>[אם תרצה אמור]:</small> <strong>שעות</strong> עמידת השמש אצל משה <strong>הוא</strong> ש<strong>לא הוו נפיש כולי האי</strong> <small>[היו מרובות כל כך],</small> <strong>ואיבעית אימא</strong> <small>[ואם תרצה אמור]:</small> <strong>אבני ברד לא הוו</strong> <small>[היו]</small> באותו נס של משה, <strong>דכתיב</strong> <small>[שנאמר]</small> ביהושע: <strong>"ויהי בנסם מפני בני ישראל הם במורד בית חורן וה' השליך עליהם אבנים גדלות מן השמים עד עזקה וימתו"</strong> (דברים י, יא).
 <big>ב</big> ועוד מחלוקת בפירוש הביטוי "ספר הישר", <strong>כתיב</strong> <small>[נאמר]</small> בקינת דוד על שאול ויהונתן: <strong>"ויאמר ללמד בני יהודה קשת הנה כתובה על ספר הישר"</strong> (שמואל ב א, יח), ושואלים: <strong>מאי</strong> <small>[מה]</small> הוא אותו <strong>"ספר הישר"? אמר ר' חייא בר אבא אמר ר' יוחנן: זה ספר אברהם יצחק ויעקב</strong> (ספר בראשית) <strong>שנקראו "ישרים", דכתיב בהו</strong> <small>[שנאמר בהם]</small> בדברי בלעם: <strong>"תמת נפשי מות ישרים ותהי אחריתי כמוהו"</strong> (במדבר כג, י).
 <strong>והיכא רמיזא</strong> <small>[והיכן נרמז</small> הדבר<small>]</small> בספר בראשית? שנאמר: <strong>"יהודה אתה יודוך אחיך ידך בערף איביך"</strong> (בראשית מט, ח), <strong>ואיזו היא מלחמה שצריכה יד כנגד עורף</strong> שיד אחת של הלוחם נמצאת סמוך לעורפו? <strong>הוי אומר: זו</strong> יריה ב<strong>קשת</strong> כשהוא מותח אותה לאחוריו, ועל זה נאמר "ללמד בני יהודה קשת".
 <strong>ר' אלעזר אומר:</strong> "ספר הישר" <strong>זה ספר משנה תורה</strong> (ספר דברים), <strong>ואמאי קרו ליה</strong> <small>[ומדוע קוראים לו]</small> <strong>"ספר הישר"? דכתיב</strong> <small>[שנאמר</small> בו<small>]:</small> <strong>"ועשית הישר והטוב בעיני ה'"</strong> (דברים ו, יח). <strong>והיכא רמיזא</strong> <small>[והיכן נרמז]</small> בספר דברים שיש ללמד את בני יהודה קשת? שנאמר בברכה לשבט יהודה <strong>"ידיו רב לו"</strong> (דברים לג, ז), <strong>ואיזו היא מלחמה שצריכה שתי ידים</strong> (שנאמר "ידיו")? <strong>הוי אומר: זו קשת.</strong>
 <strong>ר' שמואל בר נחמני אמר:</strong> "ספר הישר" <strong>זה ספר שופטים, ואמאי קרו ליה</strong> <small>[ומדוע קוראים לו]</small> <strong>"ספר הישר"? דכתיב</strong> <small>[שנאמר</small> בו<small>]:</small> <strong>"בימים ההם אין מלך בישראל איש הישר בעיניו יעשה"</strong> (שופטים יז, ו). <strong>והיכא רמיזא</strong> <small>[והיכן נרמז</small> הדבר<small>]</small> בספר שופטים? "ואלה הגוים אשר הניח ה'... <strong>למען דעת דרות בני ישראל ללמדם מלחמה"</strong> (שופטים ג, ב), <strong>ואיזו היא מלחמה שצריכה לימוד,</strong> שאדם צריך ללמוד אותה? <strong>הוי אומר: זו</strong> ירית <strong>קשת.</strong>
 <strong>ומנלן</strong> <small>[מנין לנו]</small> ש<strong>ביהודה כתיב</strong> <small>[נאמר]</small> הדבר? <strong>דכתיב</strong> <small>[שנאמר]</small> בתחילת ספר שופטים: <strong>"מי יעלה לנו בתחלה אל הכנעני...</strong> <strong>להלחם בו, ויאמר ה' יהודה יעלה"</strong> (שופטים א, א —ב), הרי שהם היו הראשונים להילחם.
 ועוד מביאים מחלוקת של אותם אמוראים בפירושו של פסוק אחר: <strong>"וירם הטבח את השוק</strong> <strong>והעליה וישם לפני שאול"</strong> (שמואל א ט, כד), <strong>מאי</strong> <small>[מה]</small> פירוש "השוק <strong>והעליה"? ר' יוחנן אומר: שוק ואליה</strong> (זנב הכבש), ולפי זה <strong>מאי</strong> <small>[מה]</small> משמעות הלשון <strong>"והעליה"? דמסמכא</strong> <small>[שסומכת]</small> ה<strong>שוק לאליה</strong> שהאליה מונחת על השוק.
 <strong>ור' אלעזר אומר: שוק וחזה,</strong> ולפי זה <strong>מאי</strong> <small>[מה]</small> מובן <strong>"והעליה"</strong> — <strong>דמחית לה לחזה עילויה דשוק כי בעי</strong> <strong>אנופי, ומנפי ליה</strong> <small>[שמניח את החזה על גבי השוק כאשר צריכים הנפה,</small> <small>ומניפים אותו</small> ביחד עמו<small>].</small> <strong>ור' שמואל בר נחמני אמר:</strong> <strong>שוק ושופי</strong> (עובי בשר הירך) שמסביב, ולפי זה <strong>מאי</strong> <small>[מה]</small> פירוש <strong>"והעליה"?</strong> הכוונה היא ש<strong>שופי עילויה דשוק קאי</strong> <small>[על גבי השוק נמצא],</small> ולכן הוא נקרא "העליה".
 <big>ג</big> וחוזרים לפירוש המשנה, ששנינו: <strong>לא תתייחד אשה עמהם</strong> עם הגוים. ושואלים: <strong>במאי עסקינן</strong> <small>[במה אנו עוסקים]?</small> <strong>אילימא בחד</strong> <small>[אם תאמר ב</small>איש <small>אחד],</small> <strong>דכוותה</strong> <small>[שכיוצא בה]</small> ל<strong>גבי</strong> אדם מ<strong>ישראל מי שרי</strong> <small>[האם מותר</small> להתייחד<small>]?</small> <strong>והתנן</strong> <small>[והרי שנינו</small> במשנה<small>]:</small> <strong>לא יתייחד איש אחד</strong> אפילו <strong>עם שתי נשים!</strong>
## דף כה:
 <strong>אלא</strong> נאמר שמדובר <strong>בתלתא</strong> <small>[בשלושה],</small> יש לשאול: מדוע מדובר דווקא בגוים? <strong>דכוותה</strong> <small>[כיוצא בה]</small> ל<strong>גבי ישראל</strong> אם היו הם <strong>פרוצים מי שרי</strong> <small>[האם מותר</small> להתייחד עימם<small>]?</small> <strong>והתנן</strong> <small>[והרי שנויה</small> במשנה<small>]</small> לגבי ישראל: <strong>אבל אשה אחת מתייחדת עם שני אנשים, ו</strong>על כך <strong>אמר רב יהודה אמר שמואל: לא שנו אלא ב</strong>אנשים <strong>כשרים, אבל בפרוצים אפילו עשרה נמי</strong> <small>[גם כן]</small> <strong>לא, מעשה היה והוציאוה</strong> אל מחוץ לעיר לאישה אחת <strong>עשרה</strong> גברים <strong>במטה,</strong> שהעמידו פנים כאילו הם מוליכים אותה לקבורה, ולאחר מכן כולם חטאו איתה!
  ומשיבים:  <strong>לא צריכא</strong> <small>[נצרכה]</small> הלכה זו במשנה אלא כשהיתה <strong>אשתו עמו</strong> עם הגוי, שבישראל לא נאסר הדבר. וטעם הדבר: <strong>גוי אין אשתו משמרתו</strong> שלא יזנה עם נשים אחרות, <strong>אבל ישראל אשתו משמרתו.</strong> שנינו במשנה שטעם האיסור לאשה להתייחד עם גוי הוא חשד לעריות.
  ושואלים:  <strong>ותיפוק ליה</strong> <small>[ותצא לו]</small> הלכה זו מטעם אחר, שהרי יש לחשוש <strong>משום שפיכות דמים</strong> שמא יהרגו אותה! <strong>אמר ר' ירמיה: באשה חשובה עסקינן</strong> <small>[עוסקים אנו],</small> <strong>דמירתתי מינה</strong> <small>[שמפחדים ממנה]</small> ולכן לא יהרגוה, אבל איסור יחוד יש בה. <strong>רב אידי אמר: אשה כלי זיינה עליה</strong> הנשק שלה נמצא עליה, שלאשה יש הגנה שלא יהרגוה מעצם היותה אשה, ולכן מצד אחד יש לחשוש לאונס או לפיתוי, אך מצד אחר אין דרך להרוג אותה.
  ושואלים:  <strong>מאי בינייהו</strong> <small>[מה</small> ההבדל <small>ביניהם]</small> אם הטעם הוא זה או זה? ומשיבים: <strong>איכא בינייהו</strong> <small>[יש ביניהם</small> הבדל<small>]:</small> כאשר היתה זו <strong>אשה</strong> ש<strong>חשובה בין אנשים</strong> מפני שקרובה למלכות, <strong>ושאינה חשובה בין הנשים</strong> שאינה יפה, שאשה כזו, לדעת ר' ירמיה אין בה חשש לא משום שפיכות דמים ולא משום עריות, ולדעת רב אידי — בכל אשה יש לחשוש משום עריות.
 <strong>תניא כוותיה</strong> <small>[שנויה</small> ברייתא <small>כשיטתו]</small> של <strong>רב אידי בר אבין: האשה אף על פי שהשלום עמה</strong> ואין לחשוש שיהרגו אותה — <strong>לא תתייחד עמהן, מפני שחשודין על העריות.</strong>
 <big>א</big> שנינו במשנה: <strong>לא יתייחד אדם עמהן</strong> מפני שחשודים על שפיכות דמים. באותו ענין <strong>תנו רבנן</strong> <small>[שנו חכמים]:</small> <strong>ישראל שנזדמן לו גוי בדרך</strong> והם הולכים יחד — <strong>טופלו לימינו,</strong> ידאג שיהא הגוי מהלך לימינו, ובאופן זה יוכל הישראלי לדאוג לכך (ביד ימינו) שהגוי לא יוכל לפגוע בו. <strong>ר' ישמעאל בנו של ר' יוחנן בן ברוקה אומר:</strong> יש להבחין, אם היה הגוי מזויין <strong>בסייף</strong> — <strong>טופלו לימינו,</strong> שהחרב נמצאת כרגיל בשמאלו של אדם, וכך יוכל הישראלי למונעו מלשולפה. אם היה הגוי מזויין <strong>במקל</strong> — <strong>טופלו לשמאלו</strong> שתהא ידו סמוך ליד ימין של הגוי, שהיא מחזיקה באופן קבוע במקל.
 <strong>היו עולין במעלה או יורדין בירידה, לא יהא ישראל למטה וגוי למעלה,</strong> שלא יהא עליו בעמדת יתרון אם ירצה להתקיפו, <strong>אלא ישראל למעלה וגוי למטה. ואל ישוח</strong> (יתכופף) הישראלי <strong>לפניו, שמא ירוץ</strong> (ישבור) <strong>את גולגלתו.</strong>
 אם <strong>שאלו</strong> הגוי <strong>להיכן</strong> הוא <strong>הולך</strong> — <strong>ירחיב לו את הדרך</strong> כלומר, יאמר לו מקום מרוחק יותר מהמקום שבאמת אליו הוא הולך, כדי שאם ירצה להרע לו יחשוב שיש בידו זמן מרובה יותר לעשות זאת. והוא <strong>כדרך שעשה יעקב אבינו לעשו הרשע, [דכתיב</strong> <small>[שנאמר]</small><strong>]</strong> שאמר לו יעקב: <strong>"עד אשר אבא אל אדני שעירה"</strong> (בראשית לג, יד),
 <strong>וכתיב</strong> <small>[ונאמר]:</small> <strong>"ויעקב נסע סכתה"</strong> (בראשית לג, יז), כלומר שאמר לו שנוסע הוא לשעיר, אף שבפועל נסע רק עד סכות.
  בענין זה מסופר, <strong>מעשה בתלמידי ר' עקיבא שהיו הולכים לכזיב, פגעו בהן ליסטים</strong> (שודדים), <strong>אמרו להן</strong> הלסטים: <strong>לאן אתם הולכים? אמרו להן</strong> שהם הולכים <strong>לעכו,</strong> שהיתה רחוקה יותר מייעדם האמיתי. <strong>כיון שהגיעו לכזיב פירשו</strong> ונכנסו לעיר. <strong>אמרו להן</strong> הליסטים: <strong>[תלמידי] מי אתם? אמרו להן: תלמידי ר' עקיבא</strong> אנו, <strong>אמרו להן: אשרי ר' עקיבא ותלמידיו, שלא פגע בהן אדם רע מעולם,</strong> שהבינו שמדברי רבם למדו דבר זה.
  מסופר, <strong>רב מנשה הוה אזל</strong> <small>[היה הולך]</small>
## דף כו.
 <strong>לבי תורתא, פגעו</strong> (פגשו) <strong>ביה גנבי</strong> <small>[בו גנבים],</small> <strong>אמרו ליה</strong> <small>[לו]:</small> <strong>לאן קאזלת</strong> <small>[אתה הולך]?</small> <strong>אמר להן: לפומבדיתא</strong> שהוא מקום רחוק יותר מאשר בי תורתא. <strong>כי מטא</strong> <small>[כאשר הגיע]</small> <strong>לבי תורתא, פריש</strong> <small>[פרש]</small> מהם, והם התאכזבו משום שהתכוונו לגנוב ממנו קודם שיגיע לפומבדיתא. <strong>אמרו ליה</strong> <small>[לו]:</small> <strong>תלמידא דיהודה רמאה את</strong> <small>[תלמידו של יהודה הרמאי אתה]!</small> שהיה תלמידו של רב יהודה, וקראו לו רמאי משום שרימה אותם ומנע מהם בכך מלגנוב. <strong>אמר להו</strong> <small>[להם]</small> רב מנשה: <strong>ידעיתו ליה</strong> <small>[מכירים אתם אותו]</small> שהוא רמאי, שאתם קוראים לו כך בשם גנאי? <strong>יהא רעוא דליהוו הנהו אינשי בשמתיה</strong> <small>[יהי רצון שיהיו אותם אנשים,</small> אתם, <small>בחרם שלו].</small>
 ואכן פעל עליהם הנידוי, כי מאז <strong>אזלו עבדו גניבתא עשרין ותרתין שנין ולא אצלחו</strong> <small>[הלכו עשו גניבות</small> במשך <small>עשרים ושתים שנים ולא הצליחו].</small> <strong>כיון דחזו</strong> <small>[שראו]</small> שכך הוא, <strong>אתו כולהו</strong> <small>[באו כולם]</small> <strong>תבעו שמתייהו</strong> <small>[</small>את <small>נידויים],</small> כלומר באו לבקש מחילה כדי שיתירו להם את הנידוי, <strong>והוה בהו חד גירדנא דלא אתא לשרויה שמתיה</strong> <small>[והיה בהם אורג אחד שלא בא להתיר</small> את <small>נידויו],</small> ואותו אורג <strong>אכליה אריא</strong> <small>[אכל אותו אריה].</small> ומעירים: <strong>היינו דאמרי אינשי</strong> <small>[זהו שאומרים בני אדם]</small> בפתגם מקובל: <strong>גירדנא דלא טייזן</strong> <small>[אורג שאינו ביישן],</small> ומחציף פנים, <strong>שתא בציר משני</strong> <small>[שנה נגרעת משנותיו].</small>
 ומעירים: <strong>תא חזי</strong> <small>[בוא וראה]</small> <strong>מה בין גנבי בבל ולסטין</strong> (שודדים) של <strong>ארץ ישראל,</strong> שגנבי בבל קראו לרב יהודה בשם גנאי, ואילו הליסטים (שהם אלימים יותר) שבארץ ישראל, דיברו על ר' עקיבא בלשון שבח על אותו ענין עצמו.
 <big>א משנה</big> <strong>בת ישראל לא תיילד את הנכרית, מפני שמילדת בן לעבודה זרה, אבל נכרית מילדת בת ישראל.</strong> וכן <strong>בת ישראל לא תניק בנה של נכרית, אבל נכרית מניקה בנה של ישראל</strong> כשהיא נמצאת <strong>ברשותה</strong> של ישראל.
 <big>ב גמרא</big> ובענין ששנינו במשנתנו יש מחלוקת, שכן <strong>תנו רבנן</strong> <small>[שנו חכמים]:</small> <strong>בת ישראל לא תיילד את הנכרית</strong> — <strong>מפני שמילדת בן לעבודה זרה, ונכרית לא תיילד את בת ישראל</strong> — <strong>מפני שחשודין על שפיכות דמים, דברי ר' מאיר.</strong>
 <strong>וחכמים אומרים: נכרית מילדת את בת ישראל בזמן ש</strong>יהודיות <strong>אחרות עומדות על גבה</strong> ורואות את מעשיה, <strong>אבל לא בינה לבינה</strong> (ביחידות) שיש לחשוש לכך. ומעירים: <strong>ור' מאיר אומר: אפילו אחרות עומדות על גבה נמי</strong> <small>[גם כן]</small> <strong>לא</strong> תילד בת ישראל, מדוע? <strong>דזימנין דמנחא ליה ידא אפותא וקטלא ליה, ולא מתחזי</strong> <small>[שפעמים ש</small>המיילדת <small>מניחה לו</small> לולד הנולד <small>יד</small> בכח <small>על קדקודו ו</small>כך מצליחה <small>להרוג אותו, ואין</small> הדבר <small>נראה]</small> גם אם יש שם נשים אחרות,
 <strong>כי ההיא איתתא</strong> <small>[כמו</small> מעשה <small>באישה אחת</small> גויה<small>]</small> ש<strong>אמרה לחברתה,</strong> כאשר רבו ביניהן, כינוי גנאי: <strong>מולדא יהודייתא בת מולדא יהודייתא</strong> <small>[מיילדת יהודיות בת מיילדת יהודיות]!</small> <strong>אמרה לה</strong> אותה המיילדת: <strong>נפישין בישתא דההיא איתתא</strong> <small>[מרובות הרעות ש</small>יבואו על <small>אישה זו]</small> שמבזה אותי, <strong>דקא משפילנא מינייהו דמא כי אופיא דנהרא</strong> <small>[שמוציאה אני מהם דם כמו הקצף של הנהר].</small>
 ומן הצד השני, <strong>ורבנן אמרו לך</strong> <small>[וחכמים יכולים לומר לך]</small> <strong>לא היא,</strong> אין הדבר כן, שאין מיילדת חשודה על כך, אלא <strong>במילתא בעלמא</strong> <small>[בדברים בלבד]</small> <strong>הוא דאוקימתה</strong> <small>[שהעמידה אותה],</small> כלומר, אותה מיילדת סתם התפארה לפני חברתה בדבר שאינו אמת.
 <big>ג</big> שנינו במשנה: <strong>בת ישראל לא תניק</strong> את בן הגויה. וגם בענין יש מחלוקת בין ר' מאיר וחכמים, שכך <strong>תנו רבנן</strong> <small>[שנו חכמים]:</small> <strong>בת ישראל לא תניק בנה של נכרית</strong> — <strong>מפני שמגדלת בן לעבודה זרה, ונכרית לא תניק את בנה של בת ישראל</strong> — <strong>מפני שחשודה על שפיכות דמים, דברי ר' מאיר. וחכמים</strong> <strong>אומרים: נכרית מניקה את בנה של בת ישראל בזמן שאחרות עומדות על גבה, אבל לא בינו לבינה</strong> שיש סכנה בדבר. 
   
 ומעירים: <strong>ור' מאיר אומר: אפילו אחרות עומדות על גבה נמי</strong> <small>[גם כן]</small> <strong>לא</strong> תניק, <strong>דזימנין דשייפא ליה סמא לדד מאבראי וקטלא ליה</strong> <small>[שפעמים ש</small>המינקת <small>מורחת לו סם מוות על השד מבחוץ,</small> קודם שתיכנס לבית, <small>והורגת אותו</small> את היונק<small>]</small> על ידי כך, ואין הדבר ניכר לעומדים לידה.
  ומעירים:  <strong>וצריכא</strong> <small>[וצריכה]</small> היתה מחלוקתם להיאמר גם במינקת וגם במיילדת, <strong>דאי אשמעינן</strong> <small>[שאם היה משמיע לנו]</small> רק ב<strong>מילדת,</strong> היינו אומרים: דווקא <strong>בההיא קאמרי רבנן דשרי</strong> <small>[בזו אמרו חכמים שמותר],</small> משום ש<strong>לא אפשר</strong> שתפגע בוולד, <strong>משום</strong> ש<strong>אחרות</strong> נמצאות בזמן הלידה ו<strong>רואות אותה, אבל מניקה</strong> ש<strong>אפשר דשייפא ליה</strong> <small>[שמורחת לו]</small> <strong>סם לדד מאבראי וקטלא ליה</strong> <small>[מבחוץ והורגת אותו</small> את היונק<small>]</small> — <strong>אימא מודי ליה</strong> <small>[אמור</small> ש<small>מודים לו]</small> <strong>לר' מאיר</strong> שאסור.
 ולהיפך, <strong>ואי אשמעינן</strong> <small>[ואם היה משמיע לנו]</small> את מחלוקתם רק ב<strong>מניקה,</strong> היינו אומרים: דווקא <strong>בההיא קאמר</strong> <small>[באותה אמר]</small> <strong>ר' מאיר</strong> ש<strong>אסור, משום דשייפא ליה</strong> <small>[שמורחת לו]</small> <strong>סם לדד מאבראי וקטלא ליה</strong> <small>[מבחוץ והורגת אותו</small> את היונק<small>],</small> <strong>אבל מילדת,</strong> ש<strong>לא אפשר</strong> שתזיק <strong>היכא</strong> <small>[במקום]</small> ש<strong>אחרות עומדות על גבה</strong> — <strong>אימא מודי להו לרבנן</strong> <small>[אמור</small> ש<small>מודה להם לחכמים</small> בזה<small>],</small> על כן <strong>צריכא</strong> <small>[צריכה]</small> המחלוקת להיאמר בשני המקרים.
 <big>ד</big> ולכל הדעות שנינו שבת ישראל לא תיילד גויה בכל אופן. <strong>ורמינהו</strong> <small>[ומשליכים,</small> מראים סתירה<small>]</small> מברייתא, ששנינו בה: <strong>יהודית מילדת ארמית</strong> גויה <strong>בשכר, אבל לא בחנם. אמר רב יוסף: בשכר שרי</strong> <small>[מותר]</small> <strong>משום איבה,</strong> שאם לא תעשה כן תהיה איבה כלפי היהודים.
  ומעירים: וכן  <strong>סבר</strong> <small>[סבור היה]</small> <strong>רב יוסף למימר</strong> <small>[לומר]:</small> <strong>אולודי</strong> <small>[ליילד]</small> <strong>נכרית בשבתא</strong> <small>[בשבת]</small> <strong>בשכר, שרי</strong> <small>[מותר]</small> <strong>משום איבה. אמר ליה</strong> <small>[לו]</small> <strong>אביי: יכלה למימר</strong> <small>[יכולה</small> המיילדת היהודיה <small>לומר]</small> <strong>לה: דידן, דמינטרי שבתא</strong> <small>[שלנו,</small> היהודים, <small>ששומרים שבת]</small> — <strong>מחללינן עלייהו</strong> <small>[מחללים אנו עליהם]</small> את השבת, <strong>דידכו, דלא מינטרי שבתא</strong> <small>[שלכם, שאין שומרים שבת]</small> — <strong>לא מחללינן</strong> <small>[אין אנו מחללים]</small> את השבת עבורם.
  ועוד <strong>סבר</strong> <small>[סבור היה]</small> <strong>רב יוסף למימר</strong> <small>[לומר]:</small> <strong>אנוקי</strong> <small>[להיניק]</small> בן של גויה <strong>בשכר שרי</strong> <small>[מותר]</small> <strong>משום איבה,</strong> כדרך שמותר ליילד. <strong>אמר ליה</strong> <small>[לו]</small> <strong>אביי: יכלה למימר</strong> <small>[יכולה</small> המינקת <small>לומר]</small> כדי להשתמט בלא איבה, <strong>אי</strong> <small>[אם]</small> אשה <strong>פנויה היא</strong> שאינה נשואה כעת: <strong>בעינא לאינסובי</strong> <small>[רוצה אני להינשא]</small> ואיני יכולה להניק, <strong>אי</strong> <small>[אם]</small> <strong>אשת איש היא</strong> המינקת, יכולה לומר: <strong>לא קא מזדהמנא באפי גברא</strong> <small>[איני רוצה להיות מאוסה בעיני בעלי],</small> וכיון שיכולה לתרץ את מעשיה אין בכך משום איבה.
  ובענין דומה <strong>סבר</strong> <small>[סבור היה]</small> <strong>רב יוסף למימר</strong> <small>[לומר],</small> <strong>הא דתניא</strong> <small>[זו ששנויה</small> בברייתא<small>]:</small> <strong>הגוים ורועי בהמה דקה</strong> (יהודים) <strong>לא מעלין</strong> אותם מתוך הבור אם נפלו לתוכו, <strong>ולא מורידין</strong> אותם לשם — אבל <strong>אסוקי</strong> <small>[להעלות</small> אותם<small>]</small> <strong>בשכר שרי</strong> <small>[מותר]</small> <strong>משום איבה.</strong>
 <strong>אמר ליה</strong> <small>[לו]</small> <strong>אביי, יכול לומר לו</strong> לזה שנפל לבור: <strong>קאי ברי אאיגרא</strong> <small>[עומד בני</small> עכשיו <small>על הגג]</small> ואני חושש לחייו, ולכן אני צריך לסולם להורידו משם, ואיני יכול להעלותך. <strong>אי נמי</strong> <small>[או גם כן]</small> יכול לומר לו: <strong>נקיטא</strong> <small>[קבוע]</small> <strong>לי זימנא לבי דואר</strong> <small>[זמן לשלטונות]</small> ואני חייב ללכת, ולכן אני מוותר על השכר, ולא תהיה בכך משום איבה.
  אגב שהובאה ברייתא זו, מסופר כי <strong>תני</strong> <small>[שנה]</small> <strong>ר' אבהו קמיה</strong> <small>[לפני]</small> <strong>ר' יוחנן: הגוים ורועי בהמה דקה לא מעלין</strong>
## דף כו:
 <strong>ולא מורידין, אבל המינין</strong> (הכופרים) <strong>והמסורות</strong> (המלשינים) <strong>והמשומדים</strong> שעוברים עבירות באופן קבוע — <strong>מורידין</strong> לבור, גורמים להם למות, <strong>ולא מעלין.</strong>
 <strong>אמר ליה</strong> <small>[לו]:</small> <strong>אני שונה</strong> על הכתוב <strong>"לכל אבדת אחיך"</strong> (דברים כב, ג) שבא הכתוב <strong>לרבות את המשומד</strong> שמצוה להשיב אף לו את אבידתו, <strong>ואת אמרת</strong> <small>[ואתה אומר]</small> <strong>מורידין</strong> את המשומד? <strong>סמי</strong> <small>[מחק]</small> <strong>מכאן משומד!</strong>
 ושואלים: <strong>ולישני ליה</strong> <small>[ושיתרץ לו]:</small> <strong>כאן</strong> שמצווים להשיב לו את אבידתו, מדובר <strong>במשומד אוכל נבילות לתיאבון,</strong> כלומר, במי שעושה איסורים להנאתו, שכאשר מזדמן לו דבר איסור שיש לו הנאה ממנו הריהו אינו פורש ממנו, <strong>כאן</strong> שאמרו שמורידים, מדובר <strong>במשומד אוכל נבילות להכעיס</strong> שאוכל דווקא איסור ולא היתר. ומשיבים: <strong>קסבר</strong> <small>[סבור הוא</small> ר' יוחנן<small>]:</small> מי ש<strong>אוכל נבילות להכעיס</strong> אינו נקרא רק משומד, אלא <strong>מין הוא,</strong> שהרי הוא מראה בכך ענין של כפירה ומרידה במלכות שמים.
 ובענין זה <strong>איתמר</strong> <small>[נאמר]:</small> <strong>משומד פליגי</strong> <small>[חלוקים]</small> בכך <strong>רב אחא ורבינא, חד</strong> <small>[אחד]</small> מהם <strong>אמר:</strong> מי שהוא משומד <strong>לתיאבון</strong> — הוא הנקרא <strong>משומד,</strong> מי שעושה עבירות <strong>להכעיס</strong> — <strong>מין הוי</strong> <small>[הוא].</small> <strong>וחד</strong> <small>[ואחד]</small> מהם <strong>אמר: אפילו</strong> כשעובר <strong>להכעיס נמי</strong> <small>[גם כן]</small> <strong>משומד</strong> הוא נקרא, <strong>אלא</strong> <strong>איזהו</strong> הנקרא <strong>מין? זה העובד עבודה זרה.</strong>
 <strong>מיתיבי</strong> <small>[מקשים</small> על כך<small>]</small> ממה ששנינו בברייתא: <strong>אכל פרעוש אחד או יתוש אחד</strong> — <strong>הרי זה משומד; והא הכא</strong> <small>[והרי כאן]</small> ש<strong>להכעיס הוא,</strong> שודאי אינו עושה זאת משום טעמם הטוב, אלא דווקא כדי להכעיס, <strong>וקתני</strong> <small>[ושנה]</small> שהוא <strong>משומד!</strong> ומשיבים: <strong>התם</strong> <small>[שם]</small> לא מחמת כפירה הוא, אלא הוא <strong>בעי למיטעם טעמא דאיסורא</strong> <small>[רוצה לטעום טעם של</small> דבר <small>אסור]</small> ולכן הוא אוכל את אלה, ועבירה זו היא משום תיאבון ולא כדי להכעיס.
 <big>א</big> <strong>אמר מר</strong> <small>[החכם]</small> בברייתא שהובאה לעיל: <strong>מורידין אבל לא מעלין.</strong> ושואלים: <strong>השתא אחותי מחתינן, אסוקי מיבעי</strong> <small>[עכשיו</small> אומר אתה ש<small>מורידים</small> אותו, <small>להעלות</small> אתה <small>צריך</small> לומר שאין מעלים<small>]?</small> <strong>אמר רב יוסף בר חמא אמר רב ששת: לא נצרכא</strong> <small>[נצרכה]</small> הלכה זו אלא לענין <strong>שאם היתה מעלה</strong> (מדרגה) <strong>בבור</strong> — <strong>מגררה</strong> (מושך אותה) אל מחוץ לבור, <strong>דנקיט ליה עילא</strong> <small>[שמוצא לו עלילה</small> עליו<small>]</small> <strong>ואמר</strong> <small>[ואומר]</small> שעושה זאת כדי ש<strong>לא תיחות חיותא עלויה</strong> <small>[ירדו החיות עליו]</small> בהיותו בבור.
 <strong>רבה ורב יוסף דאמרי תרוייהו</strong> <small>[שאמרו שניהם]:</small> <strong>לא נצרכא</strong> <small>[נצרכה]</small> הלכה זו שאין מעלים, אלא למקרה <strong>שאם היתה אבן על פי הבאר</strong> שנפל אותו אדם לתוכה <strong>מכסה</strong> בה את הבור, והוא <strong>אמר</strong> <small>[אומר]</small> כתירוץ: הוא עושה זאת <strong>לעבורי חיותא עילויה</strong> <small>[להעביר בהמות</small> שלו <small>עליו]</small> דרך אותו מקום, ואינו רוצה שבהמותיו יפלו בבור. <strong>רבינא אמר:</strong> נצרכה הלכה זו שאין מעלין, למקרה <strong>שאם היה</strong> בבור <strong>סולם מסלקו, אמר</strong> <small>[</small>שהוא <small>אומר]:</small> <strong>בעינא לאחותי ברי מאיגרא</strong> <small>[צריך אני להוריד</small> את <small>בני מהגג].</small>
 <big>ב</big> <strong>תנו רבנן</strong> <small>[שנו חכמים]:</small> <strong>ישראל מל את הגוי לשום</strong> (לשם) <strong>גר,</strong> ומעירים: דבריו נאמרו <strong>לאפוקי</strong> <small>[להוציא</small> מקרה אחד<small>],</small> שמל אותו <strong>לשום מורנא</strong> הסרה של תולעת, ש<strong>לא</strong> יעשה זאת, לפי שאסור לרפאותו. <strong>וגוי לא ימול ישראל, מפני שחשודין על שפיכות דמים, דברי ר' מאיר.</strong>
 <strong>וחכמים אומרים: גוי מל את ישראל בזמן שאחרים עומדין על גבו</strong> ומשגיחים שלא יזיקנו, <strong>אבל</strong> כשהוא <strong>בינו לבינו</strong> — <strong>לא. ור' מאיר אומר: אפילו אחרים עומדים על גבו נמי</strong> <small>[גם כן]</small> <strong>לא,</strong> ומסבירים: <strong>דזימנין דמצלי ליה סכינא</strong> <small>[שפעמים שמטה את הסכין]</small> תוך כדי המילה <strong>ומשוי ליה</strong> <small>[ועושה אותו]</small> על ידי כך <strong>כרות שפכה,</strong> שאינו יכול להוליד.
  ושואלים:  <strong>וסבר</strong> <small>[והאם סבור]</small> <strong>ר' מאיר</strong> ש<strong>גוי לא</strong> ימול? <strong>ורמינהו</strong> <small>[ומשליכים,</small> מביאים סתירה לכך מברייתא<small>]:</small> <strong>עיר שאין בה רופא ישראל ויש בה רופא כותי ורופא ארמאי</strong> (גוי) — <strong>ימול</strong> ה<strong>ארמאי ואל ימול כותי,</strong> אלו <strong>דברי ר' מאיר. ר' יהודה אומר: ימול כותי ואל ימול ארמאי!</strong>
 ומשיבים: <strong>איפוך</strong> <small>[הפוך]</small> את הדעות שם, <strong>ר' מאיר אומר: ימול כותי ולא ארמאי,</strong> שהוא חושש בגוים לשפיכות דמים, ו<strong>ר' יהודה אומר: ארמאי ולא כותי.</strong>
 ומקשים על כך: <strong>וסבר</strong> <small>[ו</small>האם <small>סבור]</small> <strong>ר' יהודה: ארמאי שפיר דמי</strong> <small>[יפה,</small> ראוי הדבר<small>]</small> שהוא מל? <strong>והתניא</strong> <small>[והרי שנויה</small> ברייתא<small>],</small> <strong>ר' יהודה אומר: מנין למילה בגוי שהיא פסולה? שנאמר: "ואתה את בריתי תשמר"</strong> (בראשית יז, ט), ולמד מכאן שרק מי שהוא בעצמו בן ברית מצווה לשמור את הברית ולמול!
 <strong>אלא, לעולם לא תיפוך</strong> <small>[אל תהפוך]</small> את השיטות, <strong>והכא במאי עסקינן</strong> <small>[וכאן במה אנו עוסקים]?</small> במקרה מיוחד,
## דף כז.
 <strong>ברופא מומחה</strong> שאין חוששים שיקלקל את שמו הטוב ויבוא להזיק. והוא מתאים למסופר <strong>דכי אתא</strong> <small>[שכאשר בא]</small> <strong>רב דימי</strong> מארץ ישראל לבבל <strong>אמר</strong> בשם <strong>ר' יוחנן:</strong> רופא גוי <strong>אם היה מומחה לרבים</strong> — <strong>מותר</strong> להתרפא ממנו.
  ומצד אחר מקשים: <strong>וסבר</strong> <small>[</small>והאם <small>סבור]</small> <strong>ר' יהודה</strong> ש<strong>כותי שפיר דמי</strong> <small>[יפה,</small> ראוי<small>]</small> שימול? <strong>והתניא</strong> <small>[והרי שנויה</small> ברייתא<small>]:</small> <strong>ישראל מל את הכותי, וכותי לא ימול</strong> את <strong>ישראל, מפני שמל לשם הר גרזים,</strong> ושם מצויה עבודה זרה שלהם, אלו <strong>דברי ר' יהודה.</strong>
 <strong>אמר לו ר' יוסי: וכי היכן מצינו</strong> (מצאנו) שמצוות <strong>מילה</strong> צריכה <strong>מן התורה</strong> להיות <strong>לשמה</strong> שיכוון המוהל לשם מצוה? <strong>אלא מל</strong> הכותי <strong>והולך עד שתצא נשמתו,</strong> ואין לנו לחשוש לכוונותיו! הרי שר' יהודה פוסל מילה בכותי!
 <strong>אלא, לעולם איפוך כדאפכינן מעיקרא</strong> <small>[תהפוך</small> את הדעות <small>כמו שהפכנו מתחילה],</small> שר' יהודה אוסר מילה בכותי ומתיר בגוי, <strong>ודקא קשיא</strong> <small>[ומה שקשה]</small> מדברי <strong>ר' יהודה</strong> על דברי <strong>ר' יהודה</strong> שאמר שהגוי פסול למול — <strong>ההיא</strong> <small>[אותה</small> שיטה<small>]</small> של ר' <strong>יהודה הנשיא היא,</strong> ולא דברי ר' יהודה סתם (שהוא ר' יהודה בן אלעאי).
 <strong>דתניא</strong> <small>[ששנויה</small> ברייתא<small>],</small> <strong>ר' יהודה הנשיא אומר: מנין למילה בגוי שהיא פסולה? תלמוד לומר: "ואתה את בריתי תשמור"</strong> (בראשית יז, ט). ודנים בברייתא זו שהבאנו.
 <strong>אמר רב חסדא: מאי טעמא</strong> <small>[מה הטעם]</small> של <strong>ר' יהודה</strong> שפוסל מילה שלא לשם שמים? <strong>דכתיב</strong> <small>[שנאמר]:</small> "וכי יגור אתך גר ועשה פסח לה' המול לו כל זכר" (שמות יב, מח), ויש לקרוא <strong>"לה' המול",</strong> כלומר שכוונת מעשה המילה צריכה להיות לשם ה'. <strong>ור' יוסי</strong> מה טעמו? כתוב: <strong>"המול ימול"</strong> (בראשית יז, יג), שלשון כפולה זו משמעה ריבוי — בכל אדם.
  ושואלים:  <strong>ואידך</strong> <small>[והאחר]</small> ר' יוסי, <strong>הכתיב</strong> <small>[הרי נאמר]:</small> <strong>"לה' המול"!</strong> ומשיבים: <strong>ההוא ב</strong>ענין <strong>פסח כתיב</strong> <small>[נאמר]</small> וללמדנו שאת קרבן הפסח צריך להקריב לשמו. ומצד אחר שואלים: <strong>ואידך נמי הכתיב</strong> <small>[והאחר</small> ר' יהודה <small>גם כן, הרי נאמר]:</small> <strong>"המול ימול"!</strong> ומה למד הוא מכפל לשון זו? ומשיבים: לדעתו, <strong>דברה תורה כלשון בני אדם,</strong> ואין ללמוד מכך הלכה.
 <big>א</big> <strong>איתמר</strong> <small>[נאמר]:</small> <strong>מנין למילה בגוי שהיא פסולה? דרו בר פפא משמיה</strong> <small>[משמו]</small> של <strong>רב אמר:</strong> מן הכתוב <strong>"ואתה את בריתי תשמר"</strong> (בראשית יז, ט), כלומר, אתה, שהנך בן ברית, וזרעך. <strong>ור' יוחנן</strong> אמר שלומדים מן הפסוק <strong>"המול ימול"</strong> (בראשית יז, יג),
 והוא מפרשו: שכוונתו מי שנימול הוא ימול אחרים. ושואלים: <strong>מאי בינייהו</strong> <small>[מה</small> ההבדל <small>ביניהם]</small> למעשה? ומשיבים: <strong>ערבי מהול וגבנוני מהול,</strong> בזה <strong>איכא בינייהו</strong> <small>[יש ביניהם</small> הבדל להלכה<small>],</small> שמנהגם שהם נימולים אבל אינם בני ברית מישראל, <strong>מאן דאמר</strong> <small>[מי שאומר]</small> שהלימוד הוא מן הכתוב <strong>"המול ימול"</strong> — <strong>איכא</strong> <small>[יש,</small> מתקיים<small>]</small> במקרים אלה התנאי, שהרי נימולים הם, <strong>ומאן דאמר</strong> <small>[ומי שאומר]</small> <strong>"את בריתי תשמר"</strong> — <strong>ליכא</strong> <small>[אין כאן],</small> שהרי אינם בכלל הברית של ה' עם אברהם.
  ושואלים:  <strong>ולמאן דאמר</strong> <small>[ול</small>דעת <small>מי שאומר]</small> <strong>"המול ימול" איכא</strong> <small>[יש]</small> היתר שימול גוי נימול? <strong>והתנן</strong> <small>[והרי שנינו</small> במשנה<small>]:</small> מי שנודר ואומר <strong>"קונם</strong> באיסור בנדר <strong>שאני נהנה מן הערלים"</strong> — <strong>מותר</strong> בהנאה <strong>בערלי ישראל</strong> כלומר, באדם מישראל אף שהוא ערל, <strong>ואסור</strong> בגוים, ואף <strong>במולי אומות העולם; אלמא</strong> <small>[מכאן],</small> <strong>אף על גב דמהילי, כמאן דלא מהילי דמו</strong> <small>[אף על פי ש</small>הם <small>נימולים, כמי שאינם נימולים</small> הם <small>נחשבים]!</small>
 <strong>אלא</strong> כך צריך לומר: <strong>איכא בינייהו</strong> <small>[יש ביניהם</small> הבדל<small>]</small> לענין <strong>ישראל שמתו אחיו מחמת מילה, ו</strong>כיון שסכנה היא למול אותו <strong>לא מלוהו, למאן דאמר</strong> <small>[ל</small>דעת <small>מי שאומר]</small> <strong>"ואתה את בריתי תשמר"</strong> — <strong>איכא</strong> <small>[יש],</small> שהרי בכלל זרעו של אברהם הוא, אלא שהוא אנוס ואינו יכול לקיים מצוה זו, <strong>למאן דאמר</strong> <small>[ל</small>דעת <small>מי שאומר]</small> <strong>"המול ימול"</strong> — <strong>ליכא</strong> <small>[אין כאן],</small> שהרי הוא עצמו אינו נימול.
  ושואלים:  <strong>ו</strong>האם <strong>למאן דאמר</strong> <small>[ול</small>דעת <small>מי שאמר]</small> <strong>"המול ימול" ליכא</strong> <small>[אין כאן]?</small> <strong>והתנן</strong> <small>[והרי שנינו</small> במשנה<small>]:</small> <strong>"קונם שאני נהנה ממולים"</strong> — <strong>אסור בערלי ישראל ומותר במולי אומות העולם; אלמא</strong> <small>[מכאן]</small> ש<strong>אף על גב דלא מהילי, כמאן דמהילי דמו</strong> <small>[אף על פי שאינם נימולים, כמי שנימולים</small> הם <small>נחשבים]!</small>
 <strong>אלא</strong> יש לדחות הסבר זה ולומר כי <strong>איכא בינייהו</strong> <small>[יש ביניהם</small> הבדל<small>]</small> לגבי <strong>אשה, למאן דאמר</strong> <small>[ל</small>דעת <small>מי שאומר]</small> <strong>"ואתה את בריתי תשמור"</strong> — <strong>ליכא</strong> <small>[אין כאן],</small> אינה יכולה למול, ש<strong>אשה לאו</strong> <small>[אינה]</small> <strong>בת</strong> מצות <strong>מילה היא,</strong> שאין מצוה זו שייכת בה, <strong>ולמאן דאמר</strong> <small>[ול</small>דעת <small>מי שאומר]</small> <strong>"המול ימול",</strong> שמי שנימול ימול — <strong>איכא</strong> <small>[יש כאן],</small> והיא כשרה למול, משום ש<strong>אשה כמאן דמהילא דמיא</strong> <small>[כמי שנימולה נחשבת].</small>
 ושואלים: <strong>ומי איכא למאן דאמר</strong> <small>[והאם יש מי שאומר]</small> ש<strong>אשה לא</strong> כשרה למול? <strong>והכתיב</strong> <small>[והרי נאמר]:</small> <strong>"ותקח צפרה צר</strong> ותכרות את ערלת בנה" (שמות ד, כה), משמע שאישה מלה! ומשיבים: <strong>קרי ביה</strong> <small>[קרא בו]</small> במקרא זה: <strong>"ותקח"</strong> כלומר, שלא לקחה בעצמה, אלא אמרה לאחר לעשות זאת. ומקשים, <strong>והכתיב</strong> <small>[והרי נאמר]:</small> <strong>"ותכרת"!</strong> ומשיבים: <strong>קרי ביה</strong> <small>[קרא בו]</small> <strong>"ותכרת",</strong> ש<strong>אמרה לאיניש אחרינא ועבד</strong> <small>[לאיש אחר ועשה].</small> <strong>ואיבעית אימא</strong> <small>[ואם תרצה אמור]:</small> <strong>אתיא איהי ואתחלה</strong> <small>[באה היא והתחילה],</small> <strong>ואתא</strong> <small>[ובא]</small> <strong>משה ואגמרה</strong> <small>[וגמרה].</small> ואם כן אין מכאן ראיה גמורה.
 <big>ב משנה</big> <strong>מתרפאין מהן</strong> מן הגוים <strong>ריפוי ממון,</strong> <strong>אבל לא ריפוי נפשות. ואין מסתפרין מהן בכל מקום</strong> מפני הסכנה, שלא יחתוך הגוי את צווארו בתער, <strong>דברי ר' מאיר. וחכמים אומרים: ברשות הרבים מותר</strong> להסתפר, משום שאנשים מצויים שם, <strong>אבל לא בינו לבינו.</strong> 
 <big>ג גמרא</big> ומבררים: <strong>מאי</strong> <small>[מה]</small> פירוש <strong>"ריפוי ממון" ומאי</strong> <small>[ומה]</small> פירוש <strong>"ריפוי נפשות"? אילימא</strong> <small>[אם תאמר]</small> ש<strong>"ריפוי ממון"</strong> כוונתו <strong>בשכר, "ריפוי נפשות"</strong> כוונתו <strong>בחנם</strong> — <strong>ליתני</strong> <small>[שישנה]</small> בפשטות: <strong>מתרפאין מהן בשכר אבל לא בחנם!</strong>
 <strong>אלא</strong> תאמר שכך יש לפרש: <strong>"ריפוי ממון"</strong> — שמתרפא ב<strong>דבר שאין בו סכנה, "ריפוי נפשות"</strong> — <strong>דבר שיש בו סכנה, והאמר</strong> <small>[והרי אמר]</small> <strong>רב יהודה: אפילו ריבדא דכוסילתא לא מתסינן מינייהו</strong> <small>[חתך של הקזת הדם אין אנו מתרפאים מהם],</small> שיש לחשוש אפילו בפצע קטן כזה!
 <strong>אלא</strong> כך צריך לומר: <strong>"ריפוי ממון"</strong> — הוא ריפוי <strong>בהמתו, "ריפוי נפשות"</strong> — כוונתו <strong>גופיה</strong> <small>[גופו</small> שלו<small>].</small> <strong>והיינו</strong> <small>[וזהו]</small> מה ש<strong>אמר רב יהודה: אפילו ריבדא דכוסילתא לא מתסינן מינייהו</strong> <small>[חתך של הקזת הדם אין אנו מתרפאים מהם].</small>
 <strong>אמר רב חסדא אמר מר עוקבא: אבל אם אמר לו</strong> הגוי ש<strong>סם פלוני יפה לו</strong> לרפואת מחלה זו, ו<strong>סם פלוני רע לו</strong> — <strong>מותר</strong> להסתייע בעצתו, ומדוע?
## דף כז:
 <strong>סבר</strong> <small>[סבור]</small> אותו גוי: <strong>שיולי משאיל לו</strong> <small>[</small>רק <small>שואל</small> הוא <small>אותו].</small> <strong>כי היכי דמשאיל לו, משאיל לאיניש אחרינא</strong> <small>[</small>ו<small>כמו ש</small>הוא <small>שואל אותו, שואל</small> הוא <small>אדם אחר]</small> לעצתו, <strong>ואתא ההוא גברא לאורועי נפשיה</strong> <small>[ויבוא אותו אדם להרע לעצמו,</small> למעמדו<small>],</small> אם יתברר שנתן לו עצה רעה, ולכן הוא נותן לו עצה הגונה.
 <big>א</big> <strong>אמר רבא אמר ר' יוחנן, ואמרי לה</strong> <small>[ויש אומרים]</small> ש<strong>אמר רב חסדא אמר ר' יוחנן:</strong> אם אדם חולה, והוא <strong>ספק חי ספק מת</strong> מן החולי — <strong>אין מתרפאין מהן</strong> מן הגוים, כדין המשנה, שמא בתוך כך יהרגנו הגוי. אבל אם <strong>ודאי</strong> שהוא <strong>מת</strong> מאותו חולי אם לא יתרפא — <strong>מתרפאין מהן</strong> שמא בכל זאת יתרפא ממנו, והרי אין לו מה להפסיד.
  ותוהים: אם  <strong>מת,</strong> בכל זאת <strong>האיכא</strong> <small>[הרי יש]</small> <strong>חיי שעה</strong> שיחיה עד שימות מן המחלה, ויש לחשוש שמא יגרום לו הגוי שימות מיד! ומשיבים: <strong>לחיי שעה לא חיישינן</strong> <small>[אין אנו חוששים]</small> כאשר יש אפשרות מסוימת להירפא.
 <strong>ומנא תימרא</strong> <small>[ומנין אתה אומר</small> מוכיח<small>]</small> ש<strong>לחיי שעה לא חיישינן</strong> <small>[אין אנו חוששים]?</small> <strong>דכתיב</strong> <small>[שנאמר]</small> בארבעת המצורעים שישבו בפתח העיר שומרון בזמן המצור עליה, שאמרו זה לזה: <strong>"אם אמרנו נבוא העיר והרעב בעיר ומתנו שם</strong> ואם ישבנו פה ומתנו. ועתה נלכה ונפלה אל מחנה ארם אם יחיונו נחיה ואם ימיתונו ומתנו" (מלכים ב ז, ד), הרי שהחליטו ללכת למחנה ארם, אף שיתכן ששם יהרגום מיד; <strong>והאיכא</strong> <small>[והרי יש]</small> <strong>חיי שעה,</strong> שאם יהיו בעיר מכל מקום יהיו להם חיי שעה! <strong>אלא לאו</strong> <small>[האם לא]</small> נלמד מכאן ש<strong>לחיי שעה לא חיישינן</strong> <small>[אין אנו חוששים].</small>
 <strong>מיתיבי</strong> <small>[מקשים]</small> על כך ממה ששנינו <small>:</small> <strong>לא ישא ויתן אדם עם המינין, ואין מתרפאין מהן אפילו לחיי שעה.</strong>
 ומסופר, <strong>מעשה בבן דמא בן אחותו של ר' ישמעאל שהכישו נחש, ובא יעקב איש כפר סכניא,</strong> שהיה מין מתלמידי ישו הנוצרי <strong>לרפאותו, ולא הניחו ר' ישמעאל</strong> לעשות כן, <strong>ואמר לו</strong> בן דמא: <strong>ר' ישמעאל אחי, הנח לו וארפא ממנו, ואני אביא מקרא מן התורה שהוא מותר, ולא הספיק לגמור את הדבר עד שיצתה נשמתו ומת.</strong>
 <strong>קרא עליו ר' ישמעאל: אשריך בן דמא, שגופך טהור ויצתה נשמתך בטהרה, ולא עברת על דברי חביריך, שהיו אומרים: "ופורץ גדר ישכנו נחש"</strong> (קהלת י, ח)! הרי שאף במקום חיי שעה אין מתרפאים מן הגוים!
  ומשיבים, שם הרי לא היה מדובר בגוי סתם, אלא במין, וטעם הדבר שאין להתרפא ממנו כלל, כי <strong>שאני מינות דמשכא, דאתי למימשך בתרייהו</strong> <small>[שונה מינות ש</small>היא <small>מושכת,</small> ויש בה חשש <small>שיבוא להימשך אחריהם].</small>
 ודנים בפרטי סיפור זה. <strong>אמר מר</strong> <small>[החכם]</small> (ר' ישמעאל על בן דמא): <strong>לא עברת על דברי חביריך, שהיו אומרים: "ופורץ גדר ישכנו נחש".</strong> ותוהים: <strong>איהו נמי חויא</strong> <strong>טרקיה</strong> <small>[ו</small>הרי <small>הוא גם כן נחש נשכו],</small> וממילא היה מת!       ומשיבים: <strong>חויא דרבנן</strong> <small>[נחש של</small> קללת <small>חכמים]</small> שונה, <strong>דלית ליה אסותא כלל</strong> <small>[שאין לו רפואה כלל].</small>
 ולבירור הענין שואלים: <strong>ומאי הוה ליה למימר</strong> <small>[ומה היה לו</small> לבן דמא <small>לומר]?</small> מהו המקרא שלא הספיק לאומרו קודם שמת? ומשיבים: היה יכול להביא ראיה מן הכתוב: "ושמרתם את חוקותי ואת משפטי אשר יעשה אותם האדם <strong>וחי בהם"</strong> (ויקרא יח, ה) <strong>ולא שימות בהם,</strong> שבמקרה של פיקוח נפש מותר לעבור על המצוה.
  ושואלים: <strong>ור' ישמעאל?</strong> מה הוא סבר, שלא הניח לרפא את בן דמא? ומסבירים: <strong>הני מילי</strong> <small>[דברים אלה,</small> שמותר לעבור משום פיקוח נפש, אמורים כשעושה<small>]</small> <strong>בצינעא, אבל בפרהסיא</strong> — <strong>לא,</strong> ולגבי בן דמא היה זה דבר מפורסם לרבים. <strong>דתניא</strong> <small>[ששנויה</small> ברייתא<small>],</small> <strong>היה ר' ישמעאל אומר: מנין שאם אומרים לו לאדם "עבוד עבודה זרה ואל תהרג", שיעבוד ואל יהרג? תלמוד לומר: "וחי בהם"</strong> — <strong>ולא שימות בהם, יכול אפילו</strong> אמרו לו לעשות כן <strong>בפרהסיא? תלמוד לומר: "ולא תחללו את שם קדשי"</strong> (ויקרא כב, לב), שכל עבירה שנעשית בפרהסיה יש בה משום חילול השם, וייהרג ואל יעבור.
 <big>ב</big> <strong>אמר רבה בר בר חנה אמר ר' יוחנן: כל מכה שמחללין עליה את השבת</strong> מפני שיש בה חשש של פיקוח נפש — <strong>אין מתרפאין מהן,</strong> ובמקום שאין סכנה כזו — מותר. <strong>ואיכא דאמרי</strong> <small>[ויש שאומרים]</small> לשון אחרת: <strong>אמר רבה בר בר חנה אמר ר' יוחנן: כל</strong>
## דף כח.
 <strong>מכה של חלל</strong> מכה שהיא בחלל הגוף — <strong>אין מתרפאין מהן.</strong> ושואלים: <strong>מאי בינייהו</strong> <small>[מה</small> ההבדל <small>ביניהם]</small> בין שתי הלשונות? ומשיבים: <strong>איכא בינייהו</strong> <small>[יש ביניהם</small> הבדל למעשה<small>]</small> לגבי מכה שהיתה על <strong>גב היד וגב הרגל,</strong> ש<strong>אמר רב אדא בר מתנה אמר רב: גב היד וגב הרגל</strong> שנפצעו — <strong>הרי הן כמכה של חלל, ומחללין עליהן את השבת,</strong> ובענין זה חלוקות שתי הלשונות של רבה בר בר חנה בשם ר' יוחנן, האם גם לענין ריפוי מן הגוים דינן שווה.
 <big>א</big> כיוון שהוזכרו עניני מחלה ופציעה גם לדיני שבת, מביאים עוד הלכה בנושא זה. <strong>אמר רב זוטרא בר טוביה אמר רב: כל מכה</strong> שהיא קשה כל כך עד <strong>שצריכה אומד</strong> (הערכה) אם יחיה המוכה בה או ימות — <strong>מחללין עליה</strong> לרפואתה <strong>את השבת. אמר רב שמן בר אבא אמר ר' יוחנן: והאי אישתא צמירתא</strong> <small>[קדחת של צמרמורת]</small> <strong>כמכה של חלל דמי</strong> <small>[נחשבת],</small> <strong>ומחללין עליה את השבת.</strong>
 ושואלים: <strong>מהיכן</strong> בגוף נחשבת היא <strong>מכה של חלל? פירש ר' אמי: מן השפה</strong> (השפתיים) <strong>ולפנים. בעי</strong> <small>[שאל]</small> <strong>ר' אליעזר: ככי ושיני, מאי</strong> <small>[טוחנות ושיניים, מה</small> דינם<small>]?</small> <strong>כיון דאקושי נינהו</strong> <small>[שקשים הם]</small> <strong>כמכה דבראי דמו</strong> <small>[של חוץ</small> הן <small>נחשבות],</small> <strong>או דלמא</strong> <small>[שמא]</small> <strong>כיון דגואי קיימי</strong> <small>[שבפנים,</small> מפנים לשפתיים הן <small>עומדות],</small> <strong>כמכה של חלל דמו</strong> <small>[נחשבות]?</small>
 <strong>אמר אביי, תא שמע</strong> <small>[בוא ושמע]</small> פתרון לענין ממה ששנינו: <strong>החושש בשיניו</strong> הסובל מיחוש בשיניו, <strong>לא יגמע בהן</strong> לא יתן לתוך פיו <strong>את החומץ</strong> בשבת, כדי לרפא את שיניו, משום שרפואה אסורה בשבת במקום שאין בו סכנה. ונדייק: רק מי ש<strong>חושש</strong> (כואב מעט) <strong>הוא</strong> ש<strong>לא</strong> יעשה כן, <strong>הא כאיב ליה טובא</strong> <small>[הרי</small> אם <small>כואב לו מאד]</small> — <strong>שפיר דמי</strong> <small>[ראוי,</small> מותר <small>הדבר],</small> משום שיש בכך סכנה, ואם כן כבתוך חלל הגוף הן נחשבות. ודוחים: <strong>דלמא תנא היכא דכאיב ליה טובא "חושש" נמי קרי ליה</strong> <small>[שמא התנא,</small> <small>מקום שכואב לו הרבה "חושש" גם כן</small> הוא <small>קורא לו],</small> ואין לדייק דיוק זה מכאן.
 ומציעים עוד, <strong>תא שמע</strong> <small>[בוא ושמע]</small> ראיה ממה שמסופר, <strong>ר' יוחנן חש</strong> (סבל, חלה) <strong>בצפדינא</strong> שהיא חולי המתגלה בשיניים, <strong>אזל לגבה דההיא מטרוניתא</strong> <small>[הלך אצל גברת אחת]</small> גויה ומומחית לרפואות, <strong>עבדה חמשא ומעלי שבתא</strong> <small>[עשתה</small> לו ריפוי ביום <small>חמישי ובערב שבת],</small> <strong>אמר לה: למחר מאי</strong> <small>[מה]</small> אעשה? שביום השבת לא יוכל להגיע אליה. <strong>אמרה ליה</strong> <small>[לו]:</small> <strong>לא צריכת</strong> <small>[אינך צריך]</small> עוד לתרופה. שאל: <strong>אי צריכנא מאי</strong> <small>[אם אצטרך מה]?</small> <strong>אמרה: אשתבע</strong> <small>[הישבע]</small> <strong>לי דלא מגלית</strong> <small>[שאינך מגלה]</small> מהי התרופה, <strong>אישתבע לה</strong> <small>ננשבע לה]:</small> <strong>"לאלהא ישראל לא מגלינא"</strong> <small>["לאלוהי ישראל איני מגלה"].</small> <strong>גלייה ליה</strong> <small>[גילתה לו]</small> מה התרופה, <strong>למחר נפק דרשה בפירקא</strong> <small>[למחרת</small> בשבת <small>יצא</small> ר' יוחנן <small>ואמרה בפני כל בדרשתו הקבועה].</small>
 ותחילה תוהים: <strong>והא אישתבע</strong> <small>[והרי נשבע]</small> <strong>לה</strong> שלא יגלה! ומשיבים: נוסח השבועה שלו היה: <strong>"לאלהא דישראל לא מגלינא"</strong> <small>[לאלוהי ישראל איני מגלה],</small> והתכוון לומר: <strong>אבל לעמיה ישראל מגלינא</strong> <small>[לעמו ישראל אני מגלה].</small> ומקשים: <strong>והאיכא</strong> <small>[והרי</small> עדיין <small>יש</small> בכך<small>]</small> <strong>חילול השם,</strong> שהיא הבינה שנשבע לה שלא יגלה והפר שבועתו! ומשיבים: <strong>דגלי</strong> <small>[שגילה]</small> <strong>לה מעיקרא</strong> <small>[מתחילה]</small> לאחר שנשבע, ששבועה זו לא היה בה ממש.
  ולענייננו, ממה שנזקק ר' יוחנן ללמוד ממנה את התרופה כדי להשתמש בה בשבת אם יצטרך, <strong>אלמא</strong> <small>[מכאן]</small> שצפדינא <strong>כמכה של חלל דמיא</strong> <small>[נחשבת],</small> אף שהיא בשיניים בלבד! <strong>אמר רב נחמן בר יצחק:</strong> אין מכאן ראיה, <strong>שאני</strong> <small>[שונה]</small> <strong>צפדינא, הואיל ו</strong>חולי זה <strong>מתחיל</strong> אמנם <strong>בפה</strong> שבו ניכרים הסימנים הראשונים, <strong>ו</strong>אולם הוא <strong>גומר בבני מעיים,</strong> ולכן הריהו כמכה של חלל.
  ושואלים:  <strong>מאי סימניה</strong> <small>[מה סימניו]</small> של חולי זה? <strong>רמי מידי בי ככי, ומייתי דמא מבי דרי</strong> <small>[</small>כאשר <small>שמים דבר בין השיניים הטוחנות, ויוצא דם משורות</small> השיניים, מן החניכיים<small>].</small> ושואלים: <strong>ממאי הוי</strong> <small>[ממה נהיית</small> מחלה זו<small>]?</small> <strong>מקרירי קרירי דחיטי</strong> <small>[מ</small>מאכל <small>קר מאד של חיטים],</small> <strong>ומחמימי חמימי דשערי</strong> <small>[ומ</small>מאכל <small>חם מאד של שעורים],</small> <strong>ומשיורי כסא דהרסנא</strong> <small>[מאכל של דגים מטוגנים בשמן ובקמח].</small> ושואלים: <strong>מאי עבדא ליה</strong> <small>[מה</small> התרופה ש<small>עשתה לו]</small> לר' יוחנן אותה מטרונה? <strong>אמר רב אחא בריה</strong> <small>[בנו]</small> של <strong>רבא: מי שאור</strong> (מים ששרו בהם שאור) <strong>ושמן זית, ומלח. ומר בר רב אשי אמר: משחא דאווזא בגדפא דאווזא</strong> <small>[שומן אווז</small> מרחה לו <small>בנוצה של אווז].</small>
 <strong>אמר אביי: אנא עבדי כולהו ולא איתסאי</strong> <small>[אני עשיתי את כולן,</small> את כל התרופות הללו, <small>ולא התרפאתי</small> מהצפדינא<small>],</small> <strong>עד</strong> ש<strong>אמר לי ההוא טייעא</strong> <small>[ערבי אחד]:</small> <strong>אייתי קשייתא דזיתא דלא מלו תילתא</strong> <small>[הבא גרעיני זיתים שלא השלימו</small> עדיין <small>שליש</small> הבשלתם<small>],</small> <strong>וקלנהו אמרא חדתא, ודביק ביה דדרי</strong> <small>[וקלה אותם על מעדר חדש, והדבק על שורות</small> השיניים, על החניכיים<small>].</small> <strong>עבדי הכי ואיתסאי</strong> <small>[עשיתי כך והתרפאתי].</small>
 <big>ב</big> ושואלים: מצד אחר, <strong>ור' יוחנן היכי עביד הכי</strong> <small>[כיצד עשה כך]</small> שהתרפא אצל גויה? <strong>והאמר</strong> <small>[והרי אמר]</small> <strong>רבה בר בר חנה אמר ר' יוחנן</strong> עצמו: <strong>כל מכה שמחללין עליה את השבת</strong> — <strong>אין מתרפאין מהן!</strong> ומשיבים: <strong>אדם חשוב שאני</strong> <small>[שונה],</small> שחוששים הגוים שלא לגרום לו נזק.
  ומקשים:  <strong>והא</strong> <small>[והרי]</small> <strong>ר' אבהו</strong> ש<strong>אדם חשוב הוה</strong> <small>[היה],</small> <strong>ורמא ליה יעקב מינאה סמא אשקיה</strong> <small>[והניח לו יעקב המין על שוקו סם</small> כדרך רפואה<small>],</small> <strong>ואי</strong> <small>[ואם]</small> <strong>לא</strong> היו <strong>ר' אמי ור' אסי דלחכוהו לשקיה</strong> <small>[שליקקו את שוקו]</small> והוציאו את הרעל הזה, <strong>פסקיה לשקיה</strong> <small>[היו חותכים את רגלו]</small> מפני הרעל!
  ומשיבים: מטרונה זו של  <strong>ר' יוחנן רופא מומחה הוה</strong> <small>[היתה],</small> ואפשר לסמוך על מומחה, משום שאינו רוצה לקלקל את שמו הטוב. ושואלים: רופאו של <strong>ר' אבהו נמי</strong> <small>[גם כן]</small> <strong>רופא מומחה הוה</strong> <small>[היה],</small> ובכל זאת ניסה להזיק לו! ומשיבים: <strong>שאני</strong> <small>[שונה]</small> <strong>ר' אבהו, דמוקמי ביה מיני בנפשייהו</strong> <small>[שמעמידים בו המינים על עצמם]</small> את הכתוב: <strong>"תמת נפשי עם פלשתים"</strong> (שופטים טז, ל), שמפני שהיה מתווכח עימם ומוכיח את טעותם היו מוכנים להזיק לו, גם אם הדבר יסכן אותם עצמם.
 <big>ג</big> ושוב לעניני תרופות בשבת. <strong>אמר שמואל: האי פדעתא סכנתא</strong> <small>[פצע של חרב סכנה]</small> <strong>היא, ומחללין עליה את השבת. מאי אסותא</strong> <small>[מה הרפואה</small> לזה<small>]?</small> <strong>למיפסק דמא</strong> <small>[</small>כדי <small>להפסיק</small> את <small>הדם]</small> — <strong>תחלי בחלא</strong> <small>[שחליים בחומץ],</small> <strong>לאסוקי</strong> <small>[</small>כדי <small>להעלות</small> בשר לקרום על הפצע<small>]</small> — <strong>גרדא</strong> <small>[גרידה]</small> של צמח הנקרא <strong>יבלא, וגירדא דאסנא</strong> <small>[וגרידה</small> של שיח ה<small>סנה],</small> <strong>או</strong> <strong>ניקרא מקילקלתא</strong> <small>[תולעים מהאשפה].</small>
 <strong>אמר רב ספרא: האי עינבתא פרוונקא דמלאכא דמותא היא</strong> <small>[אותן אבעבועות הדומות לענב</small> <small>הם שליחיו של מלאך המוות]</small> כלומר, דבר מסוכן הוא, ועלול להביא למוות. ושואלים: <strong>מאי אסותא</strong> <small>[מה התרופה</small> לזה<small>]?</small> צמח הקרוי <strong>טיגנא</strong> שמערבים אותו <strong>בדובשא</strong> <small>[בדבש]</small> <strong>או כרפסא בטילייא</strong> <small>[כרפס ביין].</small> <strong>אדהכי והכי</strong> <small>[בינתיים]</small> עד שימצא תרופות אלה, <strong>ליתי עינבתא בת מינא</strong> <small>[שיביא ענבה</small> מהגפן <small>באותו גודל]</small> <strong>וניגנדר עילוי</strong> <small>[ושיגלגל עליה]</small> על האבעבועה, <strong>חיורתי לחיורתי ואוכמתי לאוכמתי</strong> <small>[</small>ענבה <small>לבנה, ל</small>אבעבועה <small>לבנה ושחורה לשחורה].</small>
 <strong>אמר רבא: האי סימטא פרוונקא דאשתא היא</strong> <small>[נפיחות שיש בה אדמימות היא שליח של קדחת],</small> שאחריה באה קדחת עזה. <strong>מאי אסותא</strong> <small>[מה הרפואה</small> לזה<small>]?</small> <strong>למחייה שיתין איתקוטלי</strong> <small>[</small>ש<small>יכה עליה שישים פעמים</small> באצבע<small>],</small> <strong>וליקרעיה</strong> <small>[ושיקרענה]</small> אחר כך <strong>שתי וערב,</strong> לאורך ולרוחב. <strong>והני מילי דלא חיור רישיה</strong> <small>[ודברים אלה</small> אמורים <small>שראשה</small> של נפיחות <small>אינו לבן]</small> שעדיין המוגלה בפנים ואינה עומדת לצאת, <strong>אבל</strong> אם כבר <strong>חיור רישיה לית לן בה</strong> <small>[הלבין ראשה אין לנו בכך</small> סכנה<small>],</small> אלא מעצמו יפתח הפצע.
  מסופר, <strong>ר' יעקב חש</strong> (סבל)
## דף כח:
 <strong>בפיקעא</strong> <small>[בטחורים]</small> פצעים שבפי הטבעת, <strong>אורי ליה</strong> <small>[הורה לו]</small> <strong>ר' אמי, ואמרי לה</strong> <small>[ויש אומרים]</small> <strong>ר' אסי אורי ליה</strong> <small>[הורה לו]</small> מה רפואתו: <strong>ליתי שב ביני אהלא תולנא</strong> <small>[יקח שבעה גרגירים של אהל</small> אדומים <small>כתולעת],</small> <strong>וצייר ליה בחללא דבי צוארא</strong> <small>[ויצרור אותו ב</small>תוך פיסת אריג שנחתכה כאשר פתחו את <small>צוואר הבגד],</small> <strong>וליכריך עילויה נירא ברקא</strong> <small>[ויכרוך עליו רצועת שיער],</small> <strong>וטמיש ליה בנטפא חיורא</strong> <small>[ויטבול אותו בנטף לבן],</small> <strong>וליקליה ובדר ליה עילויה</strong> <small>[וישרפנו ויפזרנו,</small> את האפר <small>עליו,</small> על הטחור<small>].</small> <strong>אדהכי והכי</strong> <small>[בינתיים]</small> עד שימצא את התרופות הללו, <strong>ליתי קשיתא דאסנא</strong> <small>[שיקח גרגירים של פרי הסנה],</small> <strong>לינח פיקעא להדי פיקעא</strong> <small>[ויניח</small> את <small>הסדק</small> של הגרעינים <small>מול הסדק</small> הפצע שבבשרו<small>].</small>
 <strong>והני מילי פיקעא עילאה</strong> <small>[ודבר זה</small> מדובר בסדק <small>עליון]</small> שהוא בפי הטבעת, <strong>פיקעא תתאה מאי</strong> <small>[סדק,</small> פצע <small>תחתון,</small> שבעומק, <small>מה]</small> יעשה לו? <strong>לייתי תרבא דצפירתא דלא אפתח</strong> <small>[שיביא חלב של עז צעירה שלא נפתחה,</small> ילדה עדיין<small>],</small> <strong>וליפשר ולישדי ביה</strong> <small>[ושימיסנו וימשח בו]</small> על אותו מקום.
 <strong>ואי</strong> <small>[ואם]</small> <strong>לא</strong> יכול לעשות זאת, <strong>לייתי תלת טרפא קרא דמייבשי בטולא</strong> <small>[שיביא שלושה עלים של דלעת שנתייבשו בצל],</small> <strong>וליקלי וליבדר עילויה</strong> <small>[וישרפם ויפזר עליו,</small> על הפצע<small>].</small> <strong>ואי</strong> <small>[ואם]</small> <strong>לא</strong> דבר זה, <strong>לייתי משקדי חלזוני</strong> <small>[שיקח קונכיות של חלזון].</small> <strong>ואי</strong> <small>[ואם]</small> <strong>לא, מייתי משח קירא</strong> <small>[מביא שמן ושעוה</small> מעורבים יחד<small>],</small> <strong>ולינקוט בשחקי דכיתנא בקייטא</strong> <small>[ושישים בבלאי</small> בגד <small>פשתן בקיץ],</small> <strong>ודעמר גופנא בסיתווא</strong> <small>[ו</small>בבלאים <small>של צמר גפן בחורף].</small>
 <big>א</big> ועוד בענייני רפואה מסופר, <strong>ר' אבהו חש</strong> <strong>באודניה</strong> <small>[כאב</small> לו <small>באוזנו],</small> <strong>אורי ליה</strong> <small>[הורה לו]</small> <strong>ר' יוחנן, ואמרי ליה בי מדרשא</strong> <small>[ויש אומרים</small> שאמרו לו <small>בבית המדרש],</small> <strong>מאי אורי ליה</strong> <small>[מה הורה לו]</small> לעשות? <strong>כי הא</strong> <small>[כמו זו]</small> ש<strong>אמר אביי, אמרה לי אם</strong> (האומנת שלי): <strong>לא איברי כולייתא</strong> <small>[נבראה הכליה]</small> <strong>אלא לאודנא</strong> <small>[לאוזן],</small> וממנה רפואתה. <strong>ואמר רבא, אמר לי מניומי אסיא</strong> <small>[הרופא]</small> : <strong>כולהו שקיינו קשו לאודנא</strong> <small>[כל המשקים קשים,</small> מזיקים <small>לאוזן]</small> <strong>לבר ממיא דכולייתא</strong> <small>[חוץ ממי כליות].</small> כיצד יעשה? <strong>לייתי כולייתא דברחא קרחא</strong> <small>[שיביא כליה של תיש קרח],</small> <strong>וליקרעיה</strong> <small>[ושיקרענו]</small> בצורת <strong>שתי וערב</strong> (לאורך ולרוחב) <strong>ולינח אמללא דנורא</strong> <small>[ושישים</small> אותו <small>על גחלים לוחשות],</small> <strong>והנהו מיא דנפקי מיניה לישדינהו באודניא</strong> <small>[ואותם מים,</small> נוזלים, <small>שיוצאים ממנו שישים אותם באוזנו],</small> כשהם <strong>לא קרירי</strong> <small>[קרים]</small> <strong>ולא חמימי</strong> <small>[חמים]</small> <strong>אלא פשורי</strong> <small>[פושרים].</small>
 <strong>ואי</strong> <small>[ואם]</small> <strong>לא, לייתי תרבא דחיפושתא גמלניתא</strong> <small>[שיביא שומן של חיפושית גדולה],</small> <strong>וליפשר ולישדי ביה</strong> <small>[ושימיסנו ויניח בו]</small> באוזן. <strong>ואי</strong> <small>[ואם]</small> <strong>לא, למלייה לאודניה מישחא</strong> <small>[שימלא את אוזנו שמן],</small> <strong>וליעבד שב פתילתא דאספסתא</strong> <small>[ושיעשה שבע פתילות של אספסת],</small> <strong>וליתי שופתא דתומא</strong> <small>[ושיקח גבעול של שום],</small> <strong>וליתוב ברקא בחד רישא, וליתלי בהו נורא</strong> <small>[וישים רצועת שיער בקצהו האחד, ושידליק בהם</small> בפתילות <small>אש],</small> <strong>ואידך רישא מותבא באודנא</strong> <small>[ו</small>את <small>הקצה השני ישים באוזנו],</small> <strong>וליתוב אודניה להדא נורא</strong> <small>[ושישים</small> את <small>אוזנו מול האש],</small> <strong>ויזדהר מזיקא</strong> <small>[וייזהר מרוח]</small> שלא תנשוב באוזנו, <strong>ונישקול חדא וננח חדא</strong> <small>[ושיטול</small> פתילה <small>אחת ויניח אחת].</small>
 <strong>לישנא אחרינא</strong> <small>[לשון אחרת]:</small> <strong>ואי</strong> <small>[ואם]</small> <strong>לא, לייתי שב פתילתא ביקרא</strong> <small>[שיקח שבע פתילות]</small> <strong>ושייף ליה מישחא דאספסתא</strong> <small>[וימשחם בשמן אספסת],</small> <strong>ונייתי חד רישא בנורא וחד רישא באודניה</strong> <small>[ושישים ראש אחד באש וראש אחד באוזנו],</small> <strong>ונשקול חדא וננח חדא</strong> <small>[ויטול אחת ויניח אחת],</small> <strong>ויזדהר מזיקא</strong> <small>[וייזהר מרוח].</small>
 <strong>ואי</strong> <small>[ואם]</small> <strong>לא, לייתי אודרא דנדא דלא משקיף וננח בה</strong> <small>[שיקח מוך צבוע שאינו חבוט ויניח בה,</small> באוזן<small>],</small> <strong>ולתלייה לאודניה להדי נורא</strong> <small>[ויסמוך</small> את <small>אוזנו אל האש],</small> <strong>ומזדהר מזיקא</strong> <small>[וייזהר מרוח].</small> <strong>ואי</strong> <small>[ואם]</small> <strong>לא, לייתי גובתא דקניא עתיקא בר מאה שנין</strong> <small>[שיקח שפופרת של קנה ישן בן מאה שנה]</small> כלומר, שנתלש לפני מאה שנה, <strong>ולימלחיה מילחא גללניתא</strong> <small>[ושימלח</small> אותו <small>במלח גס],</small> <strong>ולקלי ולידבק</strong> <small>[ושישרפנו וידביק</small> באוזן<small>].</small> <strong>וסימנך</strong> בכלל, בענייני רפואת האוזן: <strong>רטיבא ליבשתא ויבשתא לרטיבא</strong> <small>[</small>דבר <small>רטוב ל</small>חולי <small>יבש</small> ודבר <small>יבש ל</small>חולי <small>רטוב].</small>
 <big>ב</big> ושבים לדון בענייני רפואה בשבת. <strong>אמר רבה בר זוטרא אמר ר' חנינא: 
   
מעלין אזנים בשבת,</strong> שפעמים יש פריקה בלסת וצריך לתקן דבר זה אפילו בשבת משום סכנה. <strong>תני</strong> <small>[שנה]</small> <strong>רב שמואל בר יהודה:</strong> עושים זאת <strong>ביד אבל לא בסם</strong> (תרופה). <strong>איכא דאמרי</strong> <small>[יש שאומרים]</small> להיפך: <strong>בסם אבל לא ביד. מאי טעמא</strong> <small>[מה הטעם]?</small> ביד יכול הוא <strong>מזריף זריף</strong> <small>[לפצוע]</small> ויש בזה חילול שבת גמור.
 <strong>אמר רב זוטרא בר טוביה אמר רב: עין שמרדה</strong> כלומר, שמרגיש שהיא עומדת לצאת ממקומה — <strong>מותר לכוחלה</strong> לשים בה כחול <strong>בשבת,</strong> שהוא רפואתה. <strong>סבור מיניה</strong> <small>[סברו</small> חכמים <small>ממנו</small> מדבריו<small>]:</small> <strong>הני מילי הוא דשחקי סמנין</strong> <small>[דברים אלה</small> אמורים <small>כאשר שחוקים</small> כבר <small>הסמנים</small> של התרופה<small>]</small> <strong>מאתמול, אבל משחק</strong> <small>[לשחוק]</small> <strong>בשבת</strong> או <strong>אתויי</strong> <small>[להביא]</small> את התרופה בשבת <strong>דרך רשות הרבים,</strong> שיש באלו איסור מן התורה — <strong>לא. אמר ליה</strong> <small>[לו]</small> <strong>ההוא מרבנן</strong> <small>[להם אחד החכמים]</small> <strong>ור' יעקב שמיה</strong> <small>[שמו],</small> <strong>לדידי מיפרשא מיניה</strong> <small>[לי נתפרש</small> הדבר <small>ממנו]</small> מ<strong>רב יהודה: אפילו מישחק</strong> <small>[לשחוק]</small> <strong>בשבת ואתויי</strong> <small>[ולהביא]</small> <strong>דרך רשות הרבים</strong> — <strong>מותר,</strong> משום שהוא סכנה.
  מסופר, <strong>רב יהודה שרא למיכחל עינא</strong> <small>[התיר לכחול עין]</small> <strong>בשבת. אמר להו</strong> <small>[להם</small> לחכמים<small>]</small> <strong>רב שמואל בר יהודה: מאן ציית ליהודה מחיל שבי</strong> <small>[מי שומע ליהודה מחלל השבתות],</small> שסבר שיש בזה חילול שבת לחינם. <strong>לסוף חש</strong> הוא עצמו <strong>בעיניה</strong> <small>[בעינו],</small> <strong>שלח ליה</strong> <small>[לו]</small> לרב יהודה בשאלה: <strong>שרי או אסיר</strong> <small>[מותר או אסור]?</small> <strong>שלח ליה</strong> <small>[לו]:</small> <strong>לכולי עלמא שרי, לדידך אסיר</strong> <small>[לכל העולם מותר, לך אסור],</small> שזלזת במה שהתרתי,
 <strong>וכי מדידי הוא</strong> <small>[משלי היא]</small> הלכה זו? של <strong>מר שמואל היא,</strong> ומשמו אמרתי. מסופר, <strong>ההיא אמתא דהואי בי</strong> <small>[שפחה אחת שהיתה בביתו]</small> של <strong>מר שמואל דקדחא לה עינא בשבתא</strong> <small>[שהיתה לה דלקת בעין בשבת],</small> <strong>צווחא</strong> <small>[צווחה]</small> כל השבת <strong>וליכא דאשגח</strong> <small>[ולא היה</small> מי <small>שהשגיח]</small> <strong>בה</strong> לבסוף <strong>פקעא עינא</strong> <small>[פקעה עינה].</small> <strong>למחר נפק</strong> <small>[למחרת יצא]</small> <strong>מר שמואל ודרש</strong> ברבים: <strong>עין שמרדה</strong> — <strong>מותר לכוחלה בשבת, מאי טעמא</strong> <small>[מה הטעם]?</small> <strong>דשורייני דעינא באובנתא דליבא תלו</strong> <small>[שגידי העין בצינורות הלב</small> הם <small>תלויים]</small> ויש בכך סכנה.
  ושואלים:  <strong>כגון מאי</strong> <small>[מה],</small> כלומר, מהי ההגדרה של עין שמרדה? <strong>אמר רב יהודה: כגון</strong> שנוטפות עיניו <strong>רירא</strong> <small>[ריר],</small> <strong>דיצא</strong> <small>[</small>שיש הרגשת <small>דקירה</small> בעיניו<small>],</small> <strong>דמא</strong> <small>[דם]</small> שותת מן העין, <strong>דימעתא</strong> <small>[דמעות</small> יתירות<small>],</small> <strong>וקידחא</strong> <small>[וחום],</small> <strong>ו</strong>כן <strong>תחלת אוכלא</strong> <small>[דלקת]</small> בעין. ומוסיפים: נאמר כאן דווקא תחילת הדלקת, <strong>לאפוקי</strong> <small>[להוציא]</small> <strong>סוף אוכלא</strong> <small>[הדלקת],</small> אף שעדיין חמה מעט, <strong>ופצוחי עינא</strong> <small>[ולפקוח</small> את <small>העיניים]</small> כדי לראות טוב יותר — ש<strong>לא,</strong> שדבר זה אינו מחלה ואסור בשבת.
 <strong>אמר רב יהודה: זיבורא</strong> <small>[</small>עקיצת <small>דבורה],</small> <strong>ודחרזיה סילוא</strong> <small>[ו</small>מי <small>שנכנס</small> בבשרו <small>קוץ],</small> <strong>וסמטא</strong> <small>[ובועת מוגלה],</small> <strong>ודכאיב ליה עינא</strong> <small>[ו</small>מי <small>שכואבת לו העין],</small> <strong>ואתי עילויה אישתא</strong> <small>[ו</small>מי ש<small>באה עליו קדחת],</small> <strong>כולהו בי בני סכנתא</strong> <small>[</small>ב<small>כולם בית המרחץ</small> הוא <small>סכנה]</small> וצריך להיזהר מכך. ובכלל לענין תרופות: <strong>חמה לחמה</strong> שאכילת צנון מועילה לחולי של חום, <strong>וסילקא</strong> <small>[תרד]</small> מועיל <strong>לצינא</strong> <small>[להצטננות],</small> <strong>וחילופא סכנתא</strong> <small>[וחילוף</small> הדברים הוא <small>סכנה].</small> <strong>חמימי לעקרבא וקרירי לזיבורא</strong> <small>[דברים חמים</small> מועילים <small>ל</small>עקיצת <small>עקרב ו</small>דברים <small>קרים לדבורה],</small> <strong>וחילופא סכנתא</strong> <small>[וחילוף</small> הדברים הוא <small>סכנה].</small> <strong>חמימי לסילוא</strong> <small>[</small>מים <small>חמים לקוץ]</small> <strong>וקרירי</strong> <small>[ו</small>מים <small>קרים]</small>
## דף כט.
 <strong>לחספניתא</strong> <small>[לסדקים שבפנים],</small> <strong>וחילופא סכנתא</strong> <small>[וחילוף</small> הדברים הוא
 <small>סכנה].</small> <strong>חלא לסיבורי</strong> <small>[חומץ להקזת דם]</small> <strong>ומוניני לתעניתא</strong> <small>[ודגים קטנים ל</small>אחר <small>תענית],</small> <strong>וחילופא סכנתא</strong> <small>[וחילוף</small> הדברים הוא <small>סכנה].</small> <strong>תחלי וסיבורא סכנתא</strong> <small>[</small>אכילת <small>שחליים ו</small>אחריה <small>הקזת דם סכנה],</small> <strong>אישתא וסיבורא סכנתא</strong> <small>[קדחת ו</small>אחריה <small>הקזת דם סכנה],</small> <strong>כאיב עינא וסיבורי סכנתא</strong> <small>[כאב עיניים ו</small>אחריה <small>הקזת דם סכנה].</small> <strong>שני לדג דם</strong> ביום השני לאכילת דג אפשר להקיז דם, ולהיפך, <strong>שני לדם דג</strong> ביום השני אחרי הקזת דם אפשר לאכול דג, אבל לאכול דג ביום ה<strong>שלישי לו</strong> להקזה, וכן להפך — <strong>סכנתא</strong> <small>[סכנה</small> היא<small>].</small>
 <strong>תנו רבנן</strong> <small>[שנו חכמים]:</small> <strong>המקיז דם לא יאכל</strong> ארבעה דברים אלו שראשי תיבותיהם: <strong>חגב"ש, לא חלב ולא גבינה ולא בצלים ולא שחלים.</strong> ושואלים: <strong>אם אכל</strong> מה יעשה? <strong>אמר אביי: נייתי רביעתא דחלא ורביעתא דחמרא</strong> <small>[שיביא רביעית חומץ ורביעית יין]</small> <strong>ונערבבינהו בהדי הדדי ונישתי</strong> <small>[ויערבבם יחד וישתה],</small> <strong>וכי מפנה</strong> <small>[וכאשר</small> הוא <small>נפנה</small> לצרכיו<small>]</small> — <strong>לא מפנה</strong> <small>[אינו נפנה]</small> <strong>אלא למזרחה של עיר,</strong> מדוע? <strong>משום</strong> ש<strong>קשה ריחא</strong> <small>[הריח]</small> של צואתו אחרי טיפול זה, והרוח אינה נושבת בדרך כלל מצד מזרח.
 <strong>אמר ר' יהושע בן לוי: מעלין אונקלי בשבת.</strong> ומבררים: <strong>מאי</strong> <small>[מהי]</small> <strong>אונקלי</strong> זו? <strong>אמר ר' אבא: איסתומכא דליבא</strong> <small>[קצה הצלעות שליד הלב]</small> שפעמים מתכופף פנימה, ומוסיפים: <strong>מאי אסותא</strong> <small>[מה התרופה</small> לזה<small>]?</small> <strong>מייתי כמונא כרוייא וניניא ואגדנא וציתרי ואבדתא</strong> <small>[יקח כמון וכרוייה ונענע ולענה וציתרה ואזוב</small> ביחד<small>],</small>
 <strong>לליבא בחמרא</strong> <small>[ל</small>מחלת ה<small>לב</small> יקח את אלה <small>ביין],</small> <strong>וסימנך</strong> לזה: <strong>"ויין ישמח לבב אנוש"</strong> (תהלים קד, טו), <strong>לרוחא</strong> <small>[ל</small>מחלה שבאה מחמת <small>הרוח]</small> ישרה את אלה <strong>במיא</strong> <small>[במים],</small> <strong>וסימנך: "ורוח אלהים מרחפת על פני המים"</strong> (בראשית א, ב). <strong>לכודא</strong> <small>[למחלת</small> <small>היולדת]</small> ישרם <strong>בשיכרא</strong> <small>[בשיכר],</small> <strong>וסימנך: "וכדה על שכמה"</strong> (בראשית כד, טו), "שכם" כמו "שכר".
 <strong>רב אחא בריה</strong> <small>[בנו]</small> של <strong>רבא שחיק להו לכולהו בהדי הדדי</strong> <small>[היה שוחק את כולם יחד],</small> <strong>ושקיל ליה</strong> <small>[ונוטל ממנו]</small> <strong>מלא חמש אצבעתיה, ושתי ליה</strong> <small>[אצבעותיו, ושותה אותו].</small> <strong>רב אשי שחיק כל חד וחד לחודיה</strong> <small>[היה שוחק כל אחד ואחד</small> מן המינים הללו <small>לחוד],</small> <strong>ושקיל</strong> <small>[ונוטל]</small> <strong>מלא אצבעיה רבתי</strong> <small>[אצבעו הגדולה]</small> <strong>ומלא אצבעיה זוטרתי</strong> <small>[אצבעו הקטנה],</small> כלומר, מה שיכול להחזיק בין שתיהן. <strong>אמר רב פפא: אנא עבדי לכל הני ולא איתסאי</strong> <small>[אני עשיתי את כל אלה ולא התרפאתי],</small> <strong>עד</strong> ש<strong>אמר לי ההוא טייעא</strong> <small>[ערבי אחד]:</small> <strong>אייתי כוזא חדתא ומלייה מיא</strong> <small>[הבא כד חדש ומלא אותו מים],</small> <strong>ורמי ביה תרוודא דדובשא דתלי לה בי כוכבי</strong> <small>[והטל בו מלוא תרווד דבש התלוי בין הכוכבים]</small> כלומר, בלילה ובחוץ תחת הכוכבים, <strong>ולמחר אישתי</strong> <small>[שתה</small> מזה<small>],</small> <strong>עבדי הכי ואיתסאי</strong> <small>[עשיתי כך והתרפאתי].</small>
 <strong>תנו רבנן</strong> <small>[שנו חכמים]:</small> <strong>ששה דברים מרפאין את החולה מחליו ורפואתן רפואה, ואלו הן: כרוב, ותרדין, ומי סיסין יבישה</strong> (בבונג) כאשר שורה אותם אחר כך במים, <strong>וקיבת</strong> בהמה, <strong>והרת</strong> (רחם של בהמה), <strong>ויותרת הכבד. ויש אומרים: אף דגים קטנים; ולא עוד, אלא שדגים קטנים מפרין ומרבין כל גופו של אדם.</strong>
 <strong>עשרה דברים מחזירין את החולה לחליו, וחליו</strong> אף <strong>קשה</strong> משהיה קודם לכן, <strong>אלו הן: האוכל בשר שור, שומן, בשר צלי, בשר ציפרים, וביצה צלויה, ושחלים, ו</strong>כן העושה <strong>תגלחת, ומרחץ, ו</strong>האוכל <strong>גבינה, וכבד. ויש אומרים: אף אגוזים. ויש אומרים: אף קשואין. תנא דבי</strong> <small>[שנה</small> החכם <small>מבית</small> מדרשו<small>]</small> של <strong>ר' ישמעאל: למה נקרא שמן קשואין? מפני שהן קשין</strong> ומזיקים <strong>לכל גופו של אדם כחרבות.</strong>
 <big>א</big> וחוזרים לפירוש המשנה, ששנינו בה: <strong>ואין מסתפרין מהן בכל מקום</strong> לדעת ר' מאיר, ולדעת חכמים מותר הדבר ברשות הרבים. <strong>תנו רבנן</strong> <small>[שנו חכמים]:</small> <strong>ישראל המסתפר מגוי רואה במראה</strong> שלפניו, כדי שלא ינסה הגוי להורגו בתער שבידו. <strong>וגוי המסתפר מישראל, כיון שהגיע</strong> הספר היהודי <strong>לבלוריתו</strong> של הגוי, לא יטפל בה, לפי שהיא ענין של עבודה זרה, אלא <strong>שומט את ידו</strong> ומניחה. ודנים בפרטי הברייתא.
 <strong>אמר מר</strong> <small>[החכם]:</small> <strong>ישראל המסתפר מגוי רואה במראה.</strong> ויש לשאול: <strong>היכי דמי</strong> <small>[כיצד מדובר]?</small> <strong>אי</strong> <small>[אם]</small> התספורת נעשית <strong>ברשות הרבים, למה לי</strong> להסתכל ב<strong>מראה?</strong> הרי הרבים נמצאים שם, ולא יזיק לו. <strong>ואי</strong> <small>[ואם]</small> <strong>ברשות היחיד, כי</strong> <small>[כאשר]</small> היהודי <strong>רואה</strong> את הגוי <strong>מאי הוי</strong> <small>[מה בכך],</small> והרי עדיין הוא יכול לפגוע בו! ומשיבים: <strong>לעולם</strong> מדובר <strong>ברשות היחיד, וכיון דאיכא</strong> <small>[שיש]</small> <strong>מראה</strong> והוא נראה כמקפיד על מראהו — הרי הוא <strong>מתחזי</strong> <small>[נראה</small> לו<small>]</small> לגוי <strong>כאדם חשוב,</strong> והוא חושש להזיק לו.
  ומסופר, <strong>רב חנא בר ביזנא הוה</strong> <small>[היה]</small> <strong>מסתפר מגוי בשבילי</strong> <small>[בשבילים]</small> של העיר <strong>נהרדעא,</strong> במקום צדדי, <strong>אמר ליה</strong> <small>[לו]</small> הספר: <strong>חנא, חנא, יאי קועיך לזוגא</strong> <small>[יפה צוארך לתער]!</small> <strong>אמר: תיתי</strong> <small>[מגיע]</small> <strong>לי</strong> שאגיע למצב כזה, על <strong>דעברי</strong> <small>[שעברתי]</small> על דברי <strong>ר' מאיר</strong> במשנתנו, שאסר להסתפר בכל מקום.
  ושואלים:  <strong>ואדרבנן</strong> <small>[ועל דברי חכמים]</small> <strong>לא עבר? אימר דאמור רבנן</strong> <small>[אמור שאמרו חכמים]</small> והתירו להסתפר מגוי <strong>ברשות הרבים, ברשות היחיד מי אמור</strong> <small>[האם אמרו]?</small> ומסבירים: <strong>והוא</strong> רב חנא <strong>סבר</strong> <small>[חשב]:</small> <strong>שבילי דנהרדעא כיון דשכיחי</strong> <small>[שמצויים</small> שם<small>]</small> <strong>רבים, כרשות הרבים דמו</strong> <small>[</small>הם <small>נחשבים].</small>
 שנינו בברייתא: <strong>וגוי המסתפר מישראל, כיון שהגיע לבלוריתו שומט את ידו.</strong> ומבררים: <strong>וכמה</strong> ירחיק ממקום הבלורית וישמוט ידו? <strong>אמר רב מלכיה אמר רב אדא בר אהבה: שלשה אצבעות לכל רוח ורוח</strong> (צד וצד). כיון שהוזכרה הלכה בשמו של רב מלכיה, ויש חכם ששמו דומה לו מאד, רב מלכיו, היה צורך לסדר ולהבהיר מה הן ההלכות המיוחסות לכל אחד מהם.
 <strong>אמר רב חנינא בריה</strong> <small>[בנו]</small> של <strong>רב איקא:</strong> ההלכות ב<strong>שפוד,</strong> ב<strong>שפחות, ו</strong>ב<strong>גומות</strong> — הן של <strong>רב מלכיו,</strong> ההלכות ב<strong>בלורית,</strong> ב<strong>אפר מקלה, ו</strong>ב<strong>גבינה</strong> — הן של <strong>רב מלכיה.</strong>
 <strong>אמר רב פפא: מתניתין ומתניתא</strong> <small>[משנתנו והברייתות]</small> מה שמתייחס אליהן — אמר <strong>רב מלכיה, שמעתתא</strong> <small>[הלכות]</small> אחרות הן של <strong>רב מלכיו, וסימנא</strong> <small>[והסימן]</small> לדבר זה: שאומרים <strong>מתניתא מלכתא</strong> <small>[המשנה</small> היא <small>מלכה],</small> שהוא דומה לשם "מלכיה". ושואלים: <strong>מאי בינייהו</strong> <small>[מה</small> ההבדל <small>ביניהם]</small> בין רב פפא לרב חנינא? <strong>איכא בינייהו</strong> <small>[יש ביניהם</small> הבדל<small>]</small> לגבי <strong>שפחות,</strong> שדברים אלה הם מתייחסים למשנה, ולפיכך הם מדבריו של רב מלכיה לדעת רב פפא.
## דף כט:
 <big>א משנה</big> <strong>אלו דברים של גוים אסורין ואיסורן איסור הנאה: היין, והחומץ של גוים שהיה מתחלתו יין</strong> והחמיץ, <strong>וחרס הדרייני, ועורות</strong> של בהמה <strong>לבובין</strong> חתוכים כנגד הלב, שהיו מוציאים אותו לשם עבודה זרה. <strong>רבן שמעון בן גמליאל אומר: בזמן שהקרע שלו עגול</strong> — <strong>אסור</strong> שכך עושים לעבודה זרה, בזמן שהקרע <strong>משוך</strong> (מארך) — <strong>מותר.</strong>
 <strong>בשר הנכנס ל</strong>בית <strong>עבודה זרה</strong> — <strong>מותר, והיוצא</strong> ממנה — <strong>אסור, מפני שהוא כזבחי מתים</strong> כלומר, כבשר שנזבח לעבודה זרה, אלו <strong>דברי ר' עקיבא. ההולכין לתרפות</strong> (מקום חגיגת עבודה זרה) — <strong>אסור לשאת ולתת עמהן, והבאין</strong> משם — <strong>מותרין</strong> במשא ומתן.
 <strong>נודות</strong> (שקי עור) <strong>הגוים וקנקניהן</strong> (כדי חרס), <strong>ויין של ישראל כנוס בהן</strong> — <strong>אסורין, ואיסורן איסור הנאה</strong> משום שהיין של הגוים נספג בדפנות הנאדות והקנקנים, אלו <strong>דברי ר' מאיר. וחכמים אומרים: אין איסורן איסור הנאה. החרצנים</strong> (גרעיני הענבים) <strong>והזגין</strong> (קליפות הענבים) <strong>של גוים</strong> הנשארים לאחר דריכת הענבים ליין — <strong>אסורין, ואיסורן איסור הנאה, דברי ר' מאיר. וחכמים אומרים:</strong> אם היו <strong>לחין</strong> — <strong>אסורין,</strong> אם היו <strong>יבישין</strong> — <strong>מותרין.</strong>
 <strong>המורייס</strong> (מאכל העשוי מציר של דגים קטנים שנותנים לתוכו יין) <strong>וגבינת בית אונייקי</strong> ששם היו עושים גבינות מיוחדות <strong>של גוים</strong> — <strong>אסורין ואיסורן איסור הנאה, דברי ר' מאיר. וחכמים אומרים: אין איסורן איסור הנאה</strong> אלא נאסרו רק באכילה.
 <strong>אמר ר' יהודה: שאל ר' ישמעאל את ר' יהושע כשהיו מהלכין בדרך, אמר לו: מפני מה אסרו</strong> חכמים <strong>גבינות גוים?</strong> <strong>אמר לו: מפני שמעמידין</strong> (מגבנים) <strong>אותה בקיבה של נבילה.</strong>
 <strong>אמר לו: והלא קיבת</strong> קרבן <strong>עולה חמורה</strong> איסורה <strong>מקיבת נבילה,</strong> שהרי העולה אסורה בהנאה, ובכל זאת <strong>אמרו: כהן שדעתו יפה</strong> כלומר, שאינו מקפיד במה שהוא אוכל <strong>שורפה</strong> (גומע אותה) <strong>חיה</strong> (לא מבושלת), <strong>ולא הודו לו</strong> חכמים, <strong>אבל אמרו: אין נהנין ולא מועלין</strong> בה, משמע שלכל הדעות אין בזה איסור הנאה מן התורה (שאם כן היתה בה מעילה), וכל שכן קיבת נבילה!
 <strong>אמר לו</strong> ר' יהושע לר' ישמעאל טעם אחר: <strong>מפני שמעמידין אותה בקיבת עגלי עבודה זרה</strong> שהם אסורים בהנאה, ככל תקרובת לעבודה זרה. <strong>אמר לו: אם כן,</strong> אם לזה חששו, <strong>למה לא אסרוה בהנאה?</strong>
 לא ענה לו ר' יהושע אלא <strong>השיאו</strong> (העבירו) <strong>לדבר אחר, אמר לו: ישמעאל, היאך אתה קורא,</strong> האם אתה קורא <strong>"כי טובים דדיך מיין"</strong> (שיר השירים א, ב) בלשון זכר, <strong>או "כי טובים דדיך"</strong> בלשון נקבה?
 <strong>אמר לו: "כי טובים דדיך". אמר לו: אין הדבר כן, שהרי חבירו</strong> (הפסוק הסמוך לו) <strong>מלמד עליו: "לריח שמניך טובים</strong>...  על כן עלמות אהבוך" (שיר השירים א,  ג), משמע שמדבר הכתוב בלשון זכר ולא בלשון נקבה. 
 <big>ב גמרא</big> שואלים: <strong>יין מנלן</strong> <small>[מנין לנו]</small> שהוא אסור? <strong>אמר רבה בר אבוה, אמר קרא</strong> <small>[המקרא]</small> לגבי עובדי אלילים: <strong>"אשר חלב זבחימו יאכלו ישתו יין נסיכם"</strong> (דברים לב, לח), <strong>מה זבח</strong> של עבודה זרה <strong>אסור בהנאה, אף יין</strong> הכתוב בפסוק זה <strong>נמי</strong> <small>[גם כן]</small> <strong>אסור בהנאה.</strong>
 ושואלים: <strong>זבח גופיה מנלן</strong> <small>[עצמו מנין לנו]</small> שאסור? <strong>דכתיב</strong> <small>[שנאמר]:</small> <strong>"ויצמדו לבעל פעור ויאכלו זבחי מתים"</strong> (תהלים קו, כח), ויש ללמוד מהשוואה זו: <strong>מה מת אסור בהנאה, אף זבח</strong> של עבודה זרה <strong>נמי</strong> <small>[גם כן]</small> <strong>אסור בהנאה.</strong>
 ושואלים: <strong>ומת גופיה מנלן</strong> <small>[עצמו מנין לנו]</small> שאסור בהנאה? ומשיבים: <strong>אתיא</strong> <small>[בא</small> נלמד הדבר<small>]</small> בגזירה שווה <strong>"שם" "שם" מעגלה ערופה,</strong> <strong>כתיב הכא</strong> <small>[נאמר כאן</small> במיתה<small>]:</small> <strong>"ותמת שם מרים"</strong> (במדבר כ, א), <strong>וכתיב התם</strong> <small>[ונאמר שם</small> בעגלה ערופה<small>]:</small> <strong>"וערפו שם את העגלה בנחל"</strong> (דברים כא, ד), <strong>מה להלן</strong> (בעגלה ערופה) <strong>אסור בהנאה, אף כאן</strong> (במת) <strong>נמי</strong> <small>[גם כן]</small> <strong>אסור בהנאה.</strong>
 ושואלים: <strong>והתם מנלן</strong> <small>[ושם</small> בעגלה ערופה <small>מנין לנו]</small> שאסורה בהנאה? <strong>אמרי דבי</strong> <small>[אמרו מבית מדרשו]</small> של <strong>ר' ינאי: כפרה כתיב</strong> <small>[נאמר]</small> <strong>בה כקדשים,</strong> והם אסורים בהנאה.
 <big>ג</big> שנינו במשנה: <strong>והחומץ של גוים שהיה מתחלתו יין.</strong> ושואלים: <strong>פשיטא</strong> <small>[פשוט]</small> מובן מאליו שהוא אסור, וכי <strong>משום דאחמיץ</strong> <small>[שהחמיץ]</small> היין <strong>פקע ליה איסוריה</strong> <small>[לו איסורו]?</small> <strong>אמר רב אשי: הא אתא לאשמועינן</strong> <small>[</small>דבר <small>זה בא להשמיע לנו]</small> ש<strong>חומץ שלנו</strong> שנמצא <strong>ביד גוי אין צריך חותם בתוך חותם</strong> כדי לוודא שהגוי לא ניסך אותו, ולא החליפו באחר, וטעמו של דבר: <strong>אי</strong> <small>[אם]</small> <strong>משום</strong> חשש <strong>אינסוכי</strong> <small>[ניסוך]</small> — <strong>לא מנסכי</strong> <small>[אין הם מנסכים</small> חומץ<small>],</small> <strong>ואי</strong> <small>[ואם]</small> <strong>משום</strong> חשש <strong>איחלופי</strong> <small>[החלפה]</small> בחומץ אחר — <strong>כיון דאיכא</strong> <small>[שיש]</small> <strong>חותם</strong> אחד, <strong>לא טרח</strong> <small>[אינו טורח]</small> <strong>ומזייף</strong> כדי להחליפו.
  כיוצא בזה <strong>אמר ר' אילעא, שנינו: יין מבושל של גוים שהיה מתחלתו יין</strong> — <strong>אסור.</strong> ושואלים: <strong>פשיטא</strong> <small>[פשוט]</small> הדבר, וכי <strong>משום דאיבשיל פקע ליה איסורא</strong> <small>[שהתבשל פקע לו האיסור]?</small> <strong>אמר רב אשי: הא אתא לאשמועינן</strong> <small>[</small>דבר <small>זה בא להשמיע לנו]</small> ש<strong>יין מבושל שלנו ביד גוים אין צריך חותם בתוך חותם,</strong> וטעמו: <strong>אי</strong> <small>[אם]</small> <strong>משום אינסוכי</strong> <small>[ניסוך]</small> — <strong>לא מנסכי</strong> <small>[אין מנסכים]</small> אותו, <strong>ואי</strong> <small>[ואם]</small> <strong>משום</strong>
## דף ל.
 <strong>איחלופי</strong> <small>[החלפה]</small> ביין שלו — <strong>כיון דאיכא</strong> <small>[שיש]</small> <strong>חותם אחד לא טרח</strong> <small>[אינו טורח]</small> <strong>ומזייף</strong>
 <strong>תנו רבנן</strong> <small>[שנו חכמים]:</small> <strong>יין מבושל ואלונתית</strong> <strong>של גוים</strong> — <strong>אסורין</strong> בהנאה, משום שתחילתם יין, <strong>אלונתית כברייתא</strong> <small>[כבריאתה</small> מתחילתה<small>]</small> שעשה אותה ישראל — <strong>מותרת,</strong> למרות שהיא עתה בידי גוי. ומסבירים: <strong>ואיזו היא אלונתית? כדתנן גבי</strong> <small>[כמו ששנויה</small> בברייתא <small>אצל]</small> <strong>שבת,</strong> ששנינו שם: <strong>עושין</strong> בשבת <strong>אנומלין ואין עושין</strong> בה <strong>אלונתית, ואיזו היא אנומלין ואיזו היא אלונתית? אנומלין</strong> הוא משקה שיש בו תערובת <strong>יין ודבש ופלפלין,</strong> והריהו משקה כשאר משקים. <strong>אלונתית</strong> הוא משקה מעורב מ<strong>יין ישן ומים צלולין ואפרסמון, דעבדי לבי מסותא</strong> <small>[שעושים לבית מרחץ]</small> כדי לשתותו אחרי הרחצה, וכיון שהוא עשוי לרפואה אין עושים אותו בשבת.
 <strong>רבה ורב יוסף דאמרי תרוייהו</strong> <small>[שאמרו שניהם]:</small> <strong>יין מזוג</strong> במים מותר בשתיה אם הניחו מגולה, ו<strong>אין בו משום גילוי</strong> אין לחשוש שנחש שתה ממנו והטיל בו ארס. <strong>יין מבושל אין בו</strong> איסור <strong>משום ניסוך,</strong> משום שאין הגויים מנסכים אותו. <strong>איבעיא להו</strong> <small>[נשאלה להם</small> ללומדים<small>]:</small> <strong>יין מבושל,</strong> האם <strong>יש בו משום גילוי או אין בו משום גילוי?</strong> ומציעים, <strong>תא שמע</strong> <small>[בוא ושמע]</small> פתרון לשאלה, ש<strong>העיד ר' יעקב בר אידי על יין מבושל שאין בו משום גילוי.</strong>
 ועוד מסופר, <strong>ר' ינאי בר ישמעאל חלש על לגביה</strong> <small>[חלה נכנס אליו]</small> <strong>ר' ישמעאל בן זירוד ורבנן</strong> <small>[וחכמים]</small> <strong>לשיולי ביה</strong> <small>[לשאול בו</small> בשלומו<small>].</small> <strong>יתבי וקא מבעיא להו</strong> <small>[יושבים היו ונשאלה להם</small> השאלה<small>]:</small> <strong>יין מבושל,</strong> האם <strong>יש בו משום גילוי או אין בו משום גילוי? אמר להו</strong> <small>[להם]</small> <strong>ר' ישמעאל בן זירוד: הכי</strong> <small>[כך]</small> <strong>אמר ר' שמעון בן לקיש משום גברא רבה</strong> <small>[משמו</small> של <small>אדם גדול],</small> <strong>ומנו</strong> <small>[ומיהו]</small> אדם גדול זה? <strong>ר' חייא: יין מבושל אין בו משום גילוי. אמרו ליה</strong> <small>[לו]</small> החכמים לר' ינאי בר ישמעאל: <strong>נסמוך</strong> <small>[</small>האם אפשר <small>לסמוך]</small> על דבר זה שיש בו סכנה? <strong>מחוי להו</strong> <small>[הראה להם]</small> <strong>ר' ינאי בר ישמעאל</strong> בתנועה: <strong>עלי ועל צוארי</strong> כלומר, בוודאי אפשר לסמוך על כך.
  ובענין חשש ניסוך מסופר, <strong>שמואל ו</strong>מכרו הגוי <strong>אבלט הוו יתבי</strong> <small>[היו יושבים</small> יחד<small>],</small> <strong>אייתו לקמייהו חמרא מבשלא</strong> <small>[הביאו לפניהם יין מבושל],</small> <strong>משכיה לידיה</strong> <small>[משך</small> אבלט <small>את ידו]</small> שלא רצה לנגוע ביין כדי שלא יאסרנו על שמואל, <strong>אמר ליה</strong> <small>[לו]</small> <strong>שמואל, הרי אמרו: יין מבושל אין בו משום יין נסך.</strong>
 ושוב בענין גילוי של יין מבושן מסופר, <strong>אמתיה</strong> <small>[שפחתו]</small> של <strong>ר' חייא איגלויי</strong> <strong>לה ההוא חמרא מבשלא</strong> <small>[נגלה לה יין מבושל],</small> <strong>אתיא לקמיה</strong> <small>[באה לפני]</small> <strong>ר' חייא</strong> לשאול מה לעשות ביין, <strong>אמר לה, הרי אמרו</strong> חכמים: <strong>יין מבושל אין בו משום גילוי.</strong> ובעניין יין מזוג מסופר, <strong>שמעיה</strong> <small>[שמשו]</small> של <strong>רב אדא בר אהבה איגלי ליה חמרא מזיגא</strong> <small>[התגלה לו יין מזוג],</small> <strong>אמר ליה</strong> <small>[לו]</small> רב אדא, <strong>הרי אמרו: יין מזוג אין בו משום גילוי.</strong>
 <strong>אמר רב פפא: לא אמרן</strong> <small>[אמרנו]</small> <strong>אלא</strong> ביין <strong>דמזיג טובא</strong> <small>[ש</small>הוא <small>מזוג הרבה</small> במים<small>],</small> <strong>אבל מזיג ולא מזיג שתי</strong> <small>[מזוג ולא מזוג</small> כראוי, עדיין <small>שותה</small> הנחש<small>].</small> ושואלים: <strong>ומזיג ולא מזיג מי שתי</strong> <small>[ומזוג ואינו מזוג האם</small> הוא <small>שותה]?</small> <strong>והא</strong> <small>[והרי]</small> <strong>רבה בר רב הונא הוה קאזיל בארבא והוה נקיט חמרא בהדיה</strong> <small>[היה הולך בספינה והיה מחזיק יין עימו],</small> <strong>וחזייה לההוא חיויא דצרי ואתי</strong> <small>[וראה נחש אחד ש</small>הוא <small>זוחל ובא]</small> שרצה לשתות מן היין, <strong>אמר ליה לשמעיה</strong> <small>[לו לשמשו]:</small> <strong>סמי עיניה דדין</strong> <small>[עור</small> את <small>עיניו של זה]</small> כלומר, עשה דבר שיסתלק הנחש, <strong>שקיל קלי מיא שדא ביה</strong> <small>[נטל מעט מים והטיל בו</small> ביין<small>],</small> <strong>וסר לאחוריה</strong> <small>[והלך</small> הנחש <small>לאחוריו]!</small>
 ומשיבים: מכאן אין הוכחה שהנחש אינו שותה ממנו, אלא <strong>אחייא מסר נפשיה, אמזיגא לא מסר נפשיה</strong> <small>[על</small> יין <small>חי מוסר</small> הנחש את <small>עצמו</small> והולך לשתותו גם כאשר יש שם אנשים, ואילו <small>על</small> יין <small>מזוג אינו מוסר את עצמו],</small> ולכן הלך משם.
  ושואלים:  <strong>ואמזיגא לא מסר נפשיה</strong> <small>[ועל</small> יין <small>מזוג אינו מוסר</small> את <small>נפשו]?</small> <strong>והא</strong> <small>[והרי]</small> <strong>ר' ינאי הוה</strong> <small>[היה]</small> במקום הנקרא <strong>בי עכבורי, ואמרי ליה</strong> <small>[ויש אומרים]:</small> זה <strong>בר הדיא</strong> <strong>הוה</strong> <small>[</small>ש<small>היה]</small> במקום הקרוי <strong>בי עכבורי, הוו יתבי והוו קא שתו חמרא מזיגא</strong> <small>[היו יושבים והיו שותים יין מזוג],</small> <strong>פש להו חמרא בכובא וצרונהי בפרונקא</strong> <small>[נשאר להם יין בכלי וצררו אותו</small> את פי הכלי <small>בסמרטוט],</small> <strong>וחזיא לההוא חיויא דשקיל מיא ורמא בכובא עד דמלא בכובא, וסליק חמרא עילויה פרונקא ושתי</strong> <small>[וראה נחש אחד שלקח מים והטיל בכלי עד שהתמלא הכלי, ועלה היין מעל הסמרטוט ושתה אותו]</small> הנחש, למרות שהיו שם אנשים!
 <strong>אמרי</strong> <small>[אומרים]:</small> <strong>דמזיג איהו שתי</strong> <small>[</small>היין <small>שהוא</small> עצמו <small>מוזג שותה</small> הנחש<small>],</small> <strong>דמזיגי אחריני לא שתי</strong> <small>[שמוזגים אחרים,</small> בני אדם, <small>אינו שותה]</small> יין.
 <strong>אמר רב אשי, ואיתימא</strong> <small>[ויש אומרים]</small> שאמר זאת <strong>רב משרשיא: פירוקא לסכנתא</strong> <small>[</small>עושים <small>תירוצים</small> כאלה <small>ל</small>דבר שיש בו משום <small>סכנה]?</small> שמא אין התירוץ נכון! ובסיכום ההלכה בענין זה, <strong>אמר רבא, הלכתא</strong> <small>[הלכה</small> היא<small>]:</small> <strong>יין מזוג</strong> — <strong>יש בו משום גילוי</strong> <strong>ויש בו</strong> גם <strong>משום יין נסך, יין מבושל</strong> — <strong>אין בו משום גילוי ואין בו משום יין נסך.</strong>
 ובענין גילוי של מים מסופר, <strong>שמעיה</strong> <small>[שמשו]</small> של <strong>רב חלקיה בר טובי איגליא ההוא קיסתא דמיא והוה ניים גבה</strong> <small>[נגלתה</small> לו <small>חבית אחת של מים שהיה ישן לידה],</small> <strong>אתא לגביה</strong> <small>[בא לפני]</small> <strong>רב חלקיה בר טובי</strong> ושאל מה לעשות, <strong>אמר ליה</strong> <small>[לו]</small> <strong>הרי אמרו: אימת</strong> האדם ה<strong>ישן עליהן</strong> על הנחשים, ואין לחשוש שניגשו אל החבית. ומוסיפים: <strong>והני מילי ביממא</strong> <small>[ודברים אלה</small> אמורים דווקא <small>ביום],</small> <strong>אבל בליליא</strong> <small>[בלילה]</small> — <strong>לא,</strong> שאינם מפחדים. ודוחים: <strong>ולא היא</strong> אינו כן, אלא <strong>לא שנא ביממא ולא שנא בליליא</strong> <small>[אינו שונה ביום ואינו שונה בלילה]</small> <strong>אימת ישן עליהן לא אמרינן</strong> <small>[אין אנו אומרים],</small> וכשהאדם ישן הנחש עשוי לבוא ולשתות.
  מסופר, <strong>רב לא שתי מבי ארמאה</strong> <small>[היה שותה</small> אפילו מים <small>מבית גוי],</small> <strong>אמר: לא זהירי</strong> <small>[אין</small> הם <small>נזהרים]</small> <strong>בגילוי,</strong> ולכן יש לחשוש שמא נחש שתה ממנו. <strong>מבי ארמלתא שתי</strong> <small>[מבית אלמנה</small> היה <small>שותה],</small> <strong>אמר: סירכא דגברא נקיטא</strong> <small>[</small>את <small>הרגלו של בעלה</small> היא <small>מחזיקה]</small> ולכן היא נזהרת מגילוי.
 <strong>שמואל לא שתי מיא מבי ארמלתא</strong> <small>[היה שותה מים מבית אלמנה],</small> <strong>אמר: לית לה אימתא דגברא ולא מיכסיא מיא</strong> <small>[אין לה אימת בעלה ואינה מכסה</small> את <small>המים],</small> <strong>אבל מבי ארמאה שתי</strong> <small>[מבית גוי היה שותה],</small> וטעמו היה: <strong>נהי דאגילויא לא קפדי, אמנקרותא מיהא קפדי</strong> <small>[אם אמנם על גילוי אינם מקפידים,</small> אבל <small>על נקיון</small> הם <small>מקפידים],</small> ולכן אינם מניחים את המים בלתי מכוסים. <strong>איכא דאמרי</strong> <small>[יש שאומרים]:</small> <strong>רב לא שתי מיא מבי ארמאה</strong> <small>[היה שותה מים מבית גוי],</small> <strong>אבל מבי ארמלתא שתי</strong> <small>[מבית אלמנה היה שותה].</small> <strong>שמואל לא שתי מיא,</strong> <small>[היה שותה מים],</small> <strong>לא מבי ארמאה</strong> <small>[מבית הגוי]</small> <strong>ולא מבי ארמלתא</strong> <small>[מבית אלמנה].</small>
 <strong>אמר ר' יהושע בן לוי: שלש יינות הן ואין בהן משום גילוי</strong> שאין לחשוש שהנחש שתה מהם והטיל בהם ארס, <strong>ואלו הן: חד</strong> כלומר חריף, <strong>מר, מתוק.</strong> ומסבירים: <strong>חד</strong> מהו? <strong>טילא חריפא דמצרי זיקי</strong> <small>[יין חריף שבוקע את הנאד]</small> מרוב חריפותו, <strong>מר</strong> — הוא <strong>ירנקא,</strong> שיש לו טעם מר, <strong>מתוק</strong> — הוא יין מתוק מאד הקרוי <strong>חוליא.</strong> ולהסבר זה מדובר ביינות גרועים. ואילו <strong>רב חמא מתני לעילויא</strong> <small>[היה שונה</small> את רשימת היינות האלה ביינות <small>משובחים].</small> אלו הם: <strong>חד</strong> — הוא <strong>חמר</strong> <small>[יין]</small> <strong>ופלפלין</strong> מעורבים, <strong>מר</strong> — הוא <strong>אפסינתין</strong> ששמים בו לענה כדי לבשמו, <strong>מתוק</strong> — הוא <strong>מי בארג</strong> משקה משובח, וכולם אין הנחש שותה מהם.
 <strong>אמר ר' שמעון בן לקיש: קרינא אין בו משום גילוי.</strong> ושואלים: <strong>מאי</strong> <small>[מהו]</small> <strong>קרינא? אמר ר' אבהו: חמרא חליא דאתי מעסיא</strong> <small>[יין מתוק שבא מ</small>מדינת <small>אסיה].</small> <strong>אמר רבא: ובמקומו יש בו משום גילוי. מאי טעמא</strong> <small>[מה הטעם]?</small> <strong>חמר</strong> <small>[יין]</small> <strong>מדינה הוא,</strong> והנחשים רגילים בו. <strong>אמר רבא: האי חמרא דאקרים</strong> <small>[יין שהחמיץ],</small> <strong>עד תלתא יומי</strong> <small>[שלושה ימים]</small> לקלקולו — <strong>יש בו משום גילוי, ו</strong>יש לחשוש בו <strong>משום יין נסך,</strong>
## דף ל:
 <strong>מכאן ואילך אין בו משום גילוי ואין בו משום יין נסך. ונהרדעי אמרי</strong> <small>[ו</small>חכמי <small>נהרדעא היו אומרים]:</small> <strong>אפילו לבתר תלתא יומי חיישינן</strong> <small>[לאחר שלושה ימים חוששים אנו]</small> <strong>משום גילוי, מאי טעמא</strong> <small>[מה הטעם]?</small> <strong>זימנין מיקרי שתי</strong> <small>[פעמים מזדמן</small> שהנחש <small>שותה</small> ממנו בכל זאת<small>].</small>
 <strong>תנו רבנן</strong> <small>[שנו חכמים]:</small> <strong>יין תוסס</strong> כלומר, מיץ הענבים קודם שהפך ליין — <strong>אין בו משום גילוי, וכמה</strong> זמן <strong>תסיסתו? שלשה ימים. השחלים</strong> מעין גרגירים ששוחקים אותם ועושים מהם משקה או תבשיל — <strong>אין בהם משום גילוי, ובני גולה נהגו בהן איסור.</strong> ומעירים: <strong>ולא אמרן</strong> <small>[אמרנו]</small> דבר זה <strong>אלא</strong> בזמן <strong>דלית בהו חלא</strong> <small>[שאין בהם חומץ],</small> <strong>אבל אית בהו חלא</strong> <small>[</small>אם <small>יש בהם חומץ]</small> — <strong>מיגרי בהו</strong> <small>[מתגרה בהם]</small> ואינם שותים ממנו.
 <strong>כותח הבבלי</strong> מאכל חריף שהיו נוהגים לעשותו בבבל <strong>אין בו משום גילוי, ובני גולה</strong> (בבל) <strong>נהגו בו איסור. אמר רב מנשי: אי אית ביה נקורי</strong> <small>[אם יש בו נקירות]</small> — <strong>חיישינן</strong> <small>[חוששים אנו]</small> שמא היה זה ניקור נחש. <strong>אמר רב חייא בר אשי אמר שמואל: מי טיף טיף</strong> <small>[נוזל המטפטף</small> לתוך כלי<small>]</small> <strong>אין בו משום גילוי. אמר רב אשי: והוא</strong> בזמן <strong>דעביד טיף להדי טיף טיף</strong> <small>[שנעשה הטפטוף</small> בתדירות, <small>טיפה אחר טיפה]</small> שאז אין הנחש שותה מזה.
 <strong>אמר רב חייא בר אשי אמר שמואל: פי תאנה</strong> כלומר, כעין פתח קטן שיש בתאנה, <strong>אין בו משום גילוי.</strong> ושואלים: <strong>כמאן</strong> <small>[כ</small>דעת <small>מי]</small> אמר זאת? <strong>כי האי תנא</strong> <small>[כ</small>דעת <small>תנא זה],</small> <strong>דתניא</strong> <small>[ששנויה</small> ברייתא<small>],</small> <strong>ר' אליעזר אומר: אוכל אדם ענבים ותאנים בלילה ואינו חושש</strong> שמא יש בהן ניקור של נחש וכיוצא בזה, <strong>משום שנאמר: "שמר פתאים ה'"</strong> (תהלים קטז, ו).
 <strong>אמר רב ספרא משום</strong> (בשם) <strong>ר' יהושע דרומא</strong> <small>[הדרומי]:</small> <strong>שלשה מיני ארס הן</strong> של נחשים: <strong>של בחור</strong> כלומר של נחש צעיר, הוא מרוכז ביותר, ולכן הוא <strong>שוקע</strong> בתוך היין, <strong>של בינוני מפעפע</strong> כלומר, שוקע מעט, <strong>ושל זקן צף</strong> למעלה. ושואלים: <strong>למימרא</strong> <small>[האם לומר]</small> <strong>דכמה דקשיש כחוש חיליה</strong> <small>[שככל ש</small>הנחש <small>זקן</small> יותר <small>כוחו חלש]?</small> <strong>והתניא</strong> <small>[והרי שנויה</small> ברייתא<small>]:</small> <strong>שלשה, כל זמן שמזקינין גבורה מתוספת בהן, אלו הן: דג, נחש, וחזיר!</strong> ומשיבים: <strong>כח אוסופי הוא דקא מוסיף</strong> <small>[הוספה הוא מוסיף],</small> אבל <strong>זיהריה קליש</strong> <small>[ארסו נעשה קלוש</small> יותר<small>],</small> פחות מרוכז.
  ועל מה ששנו באותה ברייתא: ארס <strong>של בחור</strong> נחש צעיר <strong>שוקע,</strong> מסבירים: <strong>למאי הלכתא</strong> <small>[למה</small> לאיזו <small>הלכה]</small> נאמר הדבר? <strong>דתניא</strong> <small>[ששנויה</small> ברייתא<small>]:</small> <strong>חבית שנתגלה,</strong> ויש לחשוש ששתה ממנה נחש והטיל בה ארס, <strong>אף על פי ששתו ממנה</strong> מאותה חבית <strong>תשעה</strong> אנשים <strong>ולא מתו</strong> — <strong>לא ישתה</strong> <strong>ממנה עשירי,</strong> שמא שקע ארס לתחתית החבית. ואכן, <strong>מעשה היה ששתו ממנו תשעה ולא מתו ושתה עשירי ומת.</strong> ועל כך <strong>אמר ר' ירמיה: זהו</strong> היה ארס נחש <strong>שוקע.</strong>
 <strong>וכן אבטיח שנתגלתה, אף על פי שאכלו ממנה תשעה בני אדם ולא מתו</strong> — <strong>לא יאכל ממנה עשירי. מעשה היה ואכלו ממנה תשעה ולא מתו ואכל עשירי ומת,</strong> ו<strong>אמר רבי: זהו</strong> ארס <strong>שוקע.</strong>
 ועוד בענין גילוי, <strong>תנו רבנן</strong> <small>[שנו חכמים]:</small> <strong>מים שנתגלו</strong> ויש חשש שנחש שתה מהם — <strong>הרי זה לא ישפכם ברשות הרבים, ולא ירביץ בהן את הבית</strong> כדי שישקע האבק, <strong>ולא יגבל בהן את הטיט, ולא ישקה מהן לא</strong> את <strong>בהמתו ולא בהמת חבירו, ולא ירחץ בהן פניו ידיו ורגליו. אחרים אומרים: מקום</strong> בגוף <strong>שיש סירטא</strong> <small>[שריטה,</small> סדק<small>]</small> — <strong>אסור,</strong> שמא יחדור הארס דרכה, <strong>אין סירטא</strong> <small>[שריטה]</small> — <strong>מותר.</strong>
 ומקשים: הרי שיטת <strong>אחרים היינו</strong> <small>[זהו]</small> שיטת <strong>תנא קמא</strong> <small>[התנא הראשון],</small> שהרי יש סדקים בפניו ידיו ורגליו! ומשיבים: <strong>איכא בינייהו</strong> <small>[יש ביניהם</small> הבדל<small>]</small> לענין <strong>גב היד וגב הרגל ורומני דאפי</strong> <small>[רימוני הפנים]</small> מקום עצמות הלחיים, שאין שם סדק, שלדעת תנא קמא אסור ולדעת אחרים מותר (אם אין שם שריטה).
 <strong>אמר מר</strong> <small>[החכם]:</small> <strong>לא ישקה מהן לא בהמתו ולא בהמת חבירו.</strong> ומקשים: <strong>והתניא</strong> <small>[והרי שנויה</small> ברייתא<small>]:</small> <strong>אבל משקהו לבהמת עצמו!</strong> ומשיבים: <strong>כי תניא ההיא</strong> <small>[כאשר שנויה אותה</small> ברייתא<small>]</small> הרי זה ביחס <strong>לשונרא</strong> <small>[לחתול]</small> שאינו ניזוק מחמת הארס. ומקשים: <strong>אי הכי, דחבריה נמי</strong> <small>[אם כן,</small> שבחתול מדובר שם, הרי חתול <small>של חבירו גם כן]</small> יוכל להשקות! ומשיבים: <strong>דחבריה כחיש</strong> <small>[של חבירו</small> הארס גורם לו <small>להכחיש,</small> לרזות<small>].</small> ושואלים: <strong>דידיה נמי כחיש</strong> <small>[שלו גם כן מכחיש]!</small> ומשיבים: <strong>הדר בריא</strong> <small>[</small>הוא <small>חוזר</small> ו<small>מבריא].</small> וחוזרים ושואלים: <strong>דחבריה נמי הדר בריא</strong> <small>[של חבירו גם כן חוזר</small> ו<small>מבריא]!</small> ומשיבים: <strong>זימנין דבעי לזבונא</strong> <small>[פעמים ש</small>הוא <small>רוצה למכור אותו]</small> באותה שעה ונמצא זה <strong>מפסיד ליה מיניה</strong> <small>[אותו ממנו].</small>
 <big>א</big> <strong>אמר רב אסי אמר ר' יוחנן משום</strong> (בשם) <strong>ר' יהודה בן בתירא, שלשה</strong> מיני <strong>יינות הן</strong> לענין איסור: <strong>יין נסך</strong> שניסכו ממנו ממש לעבודה זרה — <strong>אסור בהנאה, ומטמא טומאה חמורה בכזית.</strong>
## דף לא.
 <strong>סתם יינם</strong> כלומר, יין של גוים שלא ידוע שהשתמשו בו לנסך — <strong>אסור בהנאה</strong> משום גזירת יין נסך, <strong>ומטמא טומאת משקין ב</strong>שיעור <strong>רביעית</strong> כשאר משקים. <strong>המפקיד יינו אצל גוי</strong> — <strong>אסור</strong> היין <strong>בשתיה</strong> אבל <strong>מותר בהנאה.</strong>
 ומקשים, <strong>והתנן</strong> <small>[והרי שנינו</small> במשנה<small>]:</small> <strong>המפקיד פירותיו אצל גוי</strong> — <strong>הרי הן כפירותיו של גוי לשביעית ולמעשר,</strong> משום שאנו חוששים שהחליף אותם הגוי בפירותיו, ואם כן יש לחשוש גם ביין שמא החליף את היין ביינו שלו, ומדוע לא נאסר בהנאה? ומשיבים: מדובר <strong>כגון שייחד לו</strong> הגוי ליהודי <strong>קרן זוית</strong> (פינה) מוגדרת בביתו ונעל היהודי את המקום בחותם, ואז אין חשש להחלפה.
  ומקשים:  <strong>אי הכי</strong> <small>[אם כך],</small> שמדובר במקרה שאין חשש להחלפה, <strong>בשתיה נמי לישתרי</strong> <small>[גם כן יהיה מותר]</small> היין, <strong>דהא</strong> <small>[שהרי]</small> <strong>ר' יוחנן אקלע</strong> <small>[הזדמן]</small> <strong>ל</strong>עיר <strong>פרוד, אמר: כלום יש משנת בר קפרא</strong> במקום זה? משום שבר קפרא היה גר באותה עיר. <strong>תנא ליה</strong> <small>[שנה לו]</small> <strong>ר' תנחום דמן פרוד</strong> בשם בר קפרא: <strong>המפקיד יינו אצל גוי</strong> — <strong>מותר בשתיה!</strong>
 ומסופר, <strong>קרי עליה</strong> <small>[קרא עליו]</small> על דבר זה ר' יוחנן את הכתוב: <strong>"מקום שיפול העץ שם יהו"</strong> (קהלת יא, ג), ויש לתמוה: <strong>"שם יהו" סלקא דעתך</strong> <small>[עולה על דעתך]?</small> ברור הדבר שלא יהא העץ במקום אחר! <strong>אלא</strong> הכוונה היא ש<strong>שם יהו פירותיו,</strong> והרי זה כמשל לחכם, שמקום שהיה החכם — שם תורתו ("פירותיו") מצויה, אף אחרי שמת.
 <strong>אמר ר' זירא: לא קשיא</strong> <small>[אין</small> זה <small>קשה],</small> מחלוקת יש בדבר, <strong>הא</strong> <small>[</small>ברייתא <small>זו]</small> של בר קפרא שהתיר בשתיה — היא שיטת <strong>ר' אליעזר, הא</strong> <small>[</small>ברייתא <small>זו]</small> שאוסרת בשתיה — היא כשיטת <strong>רבנן</strong> <small>חכמים].</small>
 <strong>דתניא</strong> <small>[ששנויה</small> ברייתא<small>]:</small> <strong>אחד הלוקח ואחד השוכר בית בחצירו של גוי ומלאוהו</strong> את הבית בחביות <strong>יין, ומפתח</strong> של הבית <strong>או חותם</strong> מצויים <strong>ביד ישראל</strong> — <strong>ר' אליעזר מתיר</strong> את היין בשתיה <strong>וחכמים אוסרין.</strong> משמע שחכמים חוששים שמא יחליף הגוי אם אין הדבר שמור היטב.
 <strong>אמר ר' חייא בריה</strong> <small>[בנו]</small> של <strong>ר' חייא בר נחמני אמר רב חסדא אמר רב, ואמרי לה</strong> <small>[ויש אומרים]</small> שכך היתה המסורת, ש<strong>אמר רב חסדא אמר זעירי, ואמרי לה</strong> <small>[ויש אומרים]:</small> <strong>אמר רב חסדא אמר לי אבא בר חמא, הכי</strong> <small>[כך]</small> <strong>אמר</strong> <strong>זעירי: הלכה כר' אליעזר.</strong>
 <strong>אמר</strong> האמורא <strong>ר' אלעזר: 
   
 הכל משתמר בחותם אחד,</strong> כלומר אם היה חותם אחד על פי הכלי שבו היה מאוחסן דבר ברשות הגוי, הרי הוא נחשב כשמור, ואין צריך לחשוש שמא החליפו אותו, <strong>חוץ מן היין שאין משתמר בחותם אחד. ור' יוחנן אמר: אפילו יין משתמר בחותם אחד.</strong> ומעירים: <strong>ולא פליגי</strong> <small>[ואין</small> הם <small>חלוקים]</small> בסברות: אלא <strong>הא</strong> <small>[זו]</small> שאמר ר' יוחנן היא — <strong>כ</strong>דעת <strong>ר' אליעזר, הא</strong> <small>[זו]</small> שאמר ר' אלעזר — היא <strong>כרבנן</strong> <small>[כ</small>דעת <small>חכמים]</small> החולקים עליו.
 <strong>איכא דאמרי</strong> <small>[יש שאומרים],</small> <strong>אמר ר' אלעזר: הכל משתמר בחותם בתוך חותם, חוץ מן היין שאין משתמר</strong> אפילו <strong>בחותם בתוך חותם</strong> אלא בשומר. <strong>ור' יוחנן אמר: אפילו יין משתמר בחותם בתוך חותם. ותרוייהו כרבנן</strong> <small>[ושניהם כ</small>שיטת <small>חכמים],</small> <strong>מר סבר</strong> <small>[חכם זה סבור]:</small> <strong>כי פליגי רבנן עליה</strong> <small>[כאשר חלוקים חכמים עליו]</small> על <strong>ר' אליעזר</strong> — הרי זה <strong>בחותם אחד, אבל בחותם בתוך חותם שרו</strong> <small>[התירו],</small> <strong>ומר סבר</strong> <small>[וחכם זה</small> ר' אלעזר <small>סבור]:</small> <strong>אפילו חותם בתוך חותם אסרי</strong> <small>[אוסרים].</small>
 <big>א</big> שואלים: <strong>היכי דמי</strong> <small>[כיצד הוא</small> בדיוק<small>]</small> <strong>חותם בתוך חותם? אמר רבא: אגנא דפומא דחביתא שריקא וחתימא</strong> <small>[כלי על שפת פיה של החבית, מטויחת בטיט ו</small>גם <small>חתומה</small> בחותם<small>]</small> — <strong>הוי</strong> <small>[הריהו]</small> <strong>חותם בתוך חותם, ואי</strong> <small>[ואם]</small> <strong>לא</strong> — <strong>לא,</strong> אין זה נקרא חותם בתוך חותם. <strong>דיקולא ומיהדק</strong> <small>[</small>אם <small>סל</small> מכסה את החבית <small>ומהודק עליה]</small> — <strong>הוי</strong> <small>[הריהו]</small> <strong>חותם בתוך חותם, לא מיהדק</strong> <small>[אינו מהודק]</small> — <strong>לא הוי</strong> <small>[אינו נהיה</small> בכך<small>]</small> <strong>חותם בתוך חותם. נוד בדיסקיא</strong> (נאד שמונח בתוך אמתחת) אם <strong>חתימת פיו</strong> של הנוד <strong>למטה</strong> שהנוד הפוך בתוך הדיסקיא — <strong>הוי</strong> <small>[הריהו]</small> <strong>חותם בתוך חותם, פיו למעלה</strong> — <strong>לא הוי</strong> <small>[אינו נהיה</small> בכך<small>]</small> <strong>חותם בתוך חותם, וכי כייף פומיה לגיו וצייר וחתים</strong> <small>[וכאשר כפוף פיו</small> של הנאד <small>לפנים וקשור וחתום]</small> — <strong>הוי</strong> <small>[הריהו]</small> <strong>חותם בתוך חותם.</strong>
 <big>ב</big> <strong>תנו רבנן</strong> <small>[שנו חכמים],</small> <strong>בראשונה היו אומרים: יין של עין כושי</strong> שהוא מקום של כותים <strong>אסור מפני בירת סריקא</strong> שהיא עיר גוים הסמוכה לאותו מקום, <strong>ושל ברקתא</strong> (של כותים) <strong>אסור מפני כפר פרשאי</strong> (של גוים), <strong>ושל זגדור</strong> (של כותים) <strong>אסור מפני כפר שלים</strong> (של הגוים). <strong>חזרו לומר</strong> בכל מקרה: <strong>חביות פתוחות</strong> — <strong>אסורות, סתומות</strong> — <strong>מותרות.</strong>
 ושואלים: <strong>מעיקרא מאי סבור</strong> <small>[מתחילה מה סברו],</small> <strong>ולבסוף מאי סבור</strong> <small>[מה סברו]?</small> ומסבירים: <strong>מעיקרא סבור</strong> <small>[מתחילה סברו]:</small> <strong>אין כותי מקפיד על מגע גוי,</strong> ולכן <strong>לא שנא</strong> <small>[אינו שונה]</small> <strong>פתוחות ולא שנא</strong> <small>[ואינו שונה]</small> <strong>סתומות</strong> — הכל אסורות, שמא נגע גוי ממקום סמוך ביין זה. <strong>ולבסוף סבור</strong> <small>[סברו]:</small> <strong>כי לא קפיד</strong> <small>[כאשר אינו מקפיד]</small> הרי זה <strong>אפתוחות</strong> <small>[על</small> חביות <small>פתוחות]</small> ולא איכפת לו שהגוי יגע בהם, <strong>אסתומות מקפיד קפיד</strong> <small>[על סתומות</small> הוא <small>מקפיד]</small> שלא יגעו בהן, ושואלים:
 <strong>וסתומות מותרות? ורמינהי</strong> <small>[ומשליכים,</small> מראים סתירה<small>]</small> ממה ששנינו בברייתא:
## דף לא:
 <strong>השולח חבית של יין ביד כותי,</strong> או חבית <strong>של ציר</strong> דגים <strong>ושל מורייס</strong> (מאכל העשוי מדגים מלוחים) <strong>ביד גוי, אם</strong> היה <strong>מכיר חותמו וסתמו</strong> (וסתימתו) וברור לו שלא נפתח — <strong>מותר, אם לאו</strong> <small>[לא]</small> — <strong>אסור,</strong> למרות שהחבית סתומה!
 <strong>אמר ר' זירא, לא קשיא</strong> <small>[אין</small> זה <small>קשה]:</small> <strong>כאן</strong> — מדובר <strong>בעיר,</strong> שאין לחשוש לזיוף, <strong>כאן</strong> — <strong>בדרך.</strong>
 <strong>מתקיף לה</strong> <small>[מקשה על כך]</small> <strong>ר' ירמיה: מידי הנך</strong> <small>[כלום אלה]</small> שב<strong>עיר לא בדרך אתו</strong> <small>[הגיעו]?</small> <strong>אלא אמר ר' ירמיה:</strong> גם בעיר יש לחשוש, ומה שהתרנו בחביות סתומות — <strong>בין הגיתות שנינו</strong> במקום שדורכים את היין, <strong>כיון דכולי עלמא אפכי, מירתת</strong> <small>[כיון שכל העולם מצויים</small> שם, הכותי <small>מפחד]</small> להניח לגוים לנגוע בו, <strong>אמר</strong> <small>[אומר</small> הוא<small>]</small> לעצמו: <strong>השתא אי חזי לי, מפסדו לי</strong> <small>[עכשיו אם יראו אותי</small> עושה כך, <small>יפסידו ממני</small> את שכרי<small>].</small>
 <big>א</big> <strong>אתמר</strong> <small>[נאמר]:</small> <strong>מפני מה אסרו שכר של גוים? רמי בר חמא אמר</strong> בשם <strong>ר' יצחק: משום חתנות</strong> שלא יבואו להתקרב אליהם עד שבסוף יתחתנו בהם. <strong>רב נחמן אמר: משום גילוי,</strong> שאינם מקפידים לכסות את השכר, ונחש עלול הטיל בו את ארסו.
  ושואלים:  <strong>אגילוי דמאי</strong> <small>[גילוי של מה]?</small> <strong>אילימא</strong> <small>[אם תאמר]</small> <strong>גילוי דנזייתא</strong> <small>[של הגיגית]</small> שעושים בהן את השכר, <strong>אנן נמי מגלינן</strong> <small>[אנו גם כן מגלים]!</small> <strong>ואלא דחביתא</strong> <small>[</small>גילוי <small>של החבית]</small> בה מניחים שכר, הרי <strong>אנן נמי מגלינן</strong> <small>[אנו גם כן מגלים]!</small> ומשיבים: <strong>לא צריכא, באתרא דמצלו מיא</strong> <small>[לא נצרכה</small> אלא <small>במקום</small> שמשאירים את <small>המים</small> שעושים בהם את השכר <small>להצטלל</small> בכלי<small>],</small> ויש לחשוש שמא שתה מהם נחש.
  ושואלים:  <strong>אלא מעתה</strong> נאמר ששכר <strong>ישן תשתרי</strong> <small>[יהיה מותר],</small> שהרי <strong>אמר רב:</strong> דבר שיש לחשוש בו משום גילוי, אם היה <strong>ישן</strong> — <strong>מותר,</strong> כי אם היה בו ארס <strong>אין מניחו ליישן</strong> אלא היה מתקלקל, וכן אם <strong>החמיץ</strong> יין — <strong>מותר,</strong> כי <strong>אין</strong> הארס <strong>מניחו להחמיץ!</strong> ומשיבים: <strong>גזירה</strong> ב<strong>ישן אטו</strong> <small>[משום]</small> <strong>חדש.</strong> ומסופר כיצד נהגו חכמים באיסור זה של שכר.
 <strong>רב פפא מפיקין ליה לאבבא דחנותא, ושתי</strong> <small>[היו מוציאים לו</small> את השכר <small>לפתח החנות ו</small>היה <small>שותה].</small> <strong>רב אחאי מייתו ליה לביתיה, ושתי</strong> <small>[היו מביאים לו</small> שכר <small>לביתו ו</small>היה <small>שותה].</small> ומסבירים: <strong>ותרוייהו</strong> <small>[ושניהם]</small> סברו שהאיסור <strong>משום חתנות,</strong> אלא ש<strong>רב אחאי עביד</strong> <small>[עשה]</small> <strong>הרחקה יתירתא</strong> <small>[יתירה].</small>
 מסופר, <strong>רב שמואל בר ביסנא איקלע</strong> <small>[נזדמן]</small> <strong>ל</strong>מקום <strong>מרגואן</strong> שישראלים שבו לא נזהרו ממגע גוים ביין, <strong>אייתו ליה חמרא, ולא אשתי</strong> <small>[הביאו לו יין, ולא שתה],</small> <strong>אייתו ליה שיכרא ולא אשתי</strong> <small>[הביאו לו שכר ולא שתה].</small> ושואלים: <strong>בשלמא חמרא</strong> <small>[נניח יין]</small> לא שתה <strong>משום שימצא</strong> <small>[שמץ]</small> כלומר, משום חשש יין נסך, ואולם <strong>שיכרא</strong> <small>[שכר]</small> <strong>משום מאי</strong> <small>[מה]</small> לא שתה? ומשיבים: <strong>משום שימצא דשימצא</strong> <small>[שמץ של שמץ],</small> גזירה בשכר משום יין.
 <strong>אמר רב: האי שיכרא דארמאה שרי</strong> <small>[שכר של גוים מותר],</small> <strong>וחייא ברי</strong> <small>[בני]</small> <strong>לא נישתי מיניה</strong> <small>[אל ישתה ממנו].</small> ותמהים: <strong>מה נפשך</strong> <small>[מה רצונך]?</small> <strong>אי שרי, לכולי עלמא שרי</strong> <small>[אם מותר, לכל העולם</small> הוא <small>מותר],</small> <strong>אי אסיר, לכולי עלמא אסיר</strong> <small>[אם</small> הוא <small>אסור, לכל העולם</small> הוא <small>אסור]!</small>
 <strong>אלא</strong> מכאן ש<strong>רב סבר</strong> <small>[סבור]</small> כי האיסור בשכר אינו <strong>משום</strong> חשש <strong>גילויא</strong> <small>[גילוי],</small> <strong>ואזיל מרורא דכשותא וקלי ליה זיהריה</strong> <small>[והולכת המרירות של הכשות</small> ששמים בשכר <small>ושורפת את הארס שבו],</small> <strong>ודלקי מלקי ליה טפי</strong> <small>[ו</small>אולם מי <small>שהוא חלוש מחליש אותו</small> הארס <small>יותר]</small> מאדם רגיל, <strong>וחייא ברי</strong> <small>[בני]</small> <strong>הואיל ולקי</strong> <small>[ו</small>הוא <small>חלוש]</small> <strong>לא נישתי מיניה</strong> <small>[אל ישתה ממנו].</small>
 ועוד בענינים של גילוי בכלל, <strong>אמר שמואל: כל השרצים יש להן ארס,</strong> אלא שיש הבדל ביניהם: ארס <strong>של נחש ממית, של שרצים אינו ממית. אמר ליה</strong> <small>[לו]</small> <strong>שמואל לחייא בר רב: בר אריא</strong> <small>[בן ארי,</small> בן איש גדול<small>],</small> <strong>תא ואימא לך מילתא מעלייתא דהוה אמר רב אבוך</strong> <small>[בוא ואומר לך דבר טוב שהיה אומר רב אביך],</small> <strong>הכי</strong> <small>[כך]</small> <strong>אמר אבוך</strong> <small>[אביך]:</small> <strong>הני ארמאי זוקאני דהוו שתו גילויא</strong> <small>[אותם גויים נפוחים</small> מתוך חולי, <small>שהיו שותים</small> דבר <small>מגולה]</small> <strong>ולא מתו,</strong> טעם הדבר הוא: <strong>איידי דאכלי</strong> <small>[מתוך ש</small>הם <small>אוכלים]</small> <strong>שקצים ורמשים חביל גופייהו</strong> <small>[נתחמם גופם]</small> וגורם שהארס לא יזיק להם.
 <strong>אמר רב יוסף:</strong>
## דף לב.
 <strong>האי חלא דשיכרא דארמאה</strong> <small>[אותו חומץ של שכר של גוים]</small> <strong>אסור,</strong> משום <strong>דמערבי ביה דורדיא</strong> <small>[שמערבים בו שמרים]</small> של <strong>יין נסך. אמר רב אשי: ו</strong>אם הביאו את החומץ הזה <strong>מאוצר</strong> (מחסן) של חומץ — <strong>שרי</strong> <small>[מותר],</small> שאין חשש שעשו זאת, <strong>כיון דמערבי ביה מסרא סרי</strong> <small>[שאם מערבים בו</small> דבר אחר, הוא <small>מסריח]</small> במשך הזמן.
 <big>א</big> שנינו במשנה ש<strong>חרס הדרייני</strong> אסור בהנאה. ושואלים: <strong>מאי</strong> <small>[מה]</small> פירוש <strong>הדרייני? אמר רב יהודה אמר שמואל: חרס של הדריינוס קיסר.</strong> ומה עניינו? <strong>כי אתא</strong> <small>[כאשר בא]</small> <strong>רב דימי</strong> מארץ ישראל <strong>אמר: קרקע בתולה היתה שלא עבדה אדם מעולם,</strong> ואדרינוס <strong>עבדה ונטעה</strong> גפנים, ומן הענבים דרכו יין משובח וחזק מאד, <strong>ורמי ליה לחמרא בגולפי חיורי</strong> <small>[ו</small>היו <small>מניחים את היין</small> מהגפנים הללו <small>בכדים לבנים</small> של חרס<small>]</small> <strong>ומייצי להו לחמרייהו</strong> <small>[ו</small>היו הכדים <small>מוצצים,</small> סופגים <small>את יינם],</small> <strong>ומתברו להו בחספי ודרו בהדייהו</strong> <small>[ו</small>אז היו <small>שוברים אותם לחרסים, והיו</small> הרומאים <small>נושאים אותם איתם]</small> במסעותיהם, <strong>וכל היכא דמטו תרו להו, ושתו</strong> <small>[וכל מקום שהיו מגיעים, היו שורים אותם,</small> את החרסים הללו במים, <small>ושותים</small> מן היין הזה<small>].</small> <strong>אמר ר' יהושע בן לוי:</strong> יין זה היה כל כך חזק, ש<strong>ראשון שלנו</strong> כלומר, יין משובח שלנו, הינו חזק <strong>כשלישי שלהן</strong> לאחר ששרו את החרס שלוש פעמים במים. וחרסים אלה היו אסורים, איפוא, בהנאה (כגון למוכרם לגוי) בגלל היין הספוג בהם.
 <strong>איבעיא להו</strong> <small>[נשאלה להם</small> ללומדים<small>]:</small> <strong>מהו</strong> הדין, האם מותר <strong>לסמוך בהן</strong> בחרסים הללו את <strong>כרעי המטה?</strong> ויש כאן שאלה עקרונית: האם דבר שהוא עצמו אסור בהנאה, ואולם אדם <strong>רוצה בקיומו על ידי דבר אחר</strong> לצורך שימוש אחר ולא בגלל האיסור עצמו, <strong>שרי</strong> <small>[מותר]</small> <strong>או אסור?</strong> שהרי הסומך מיטתו בחרס אינו מעוניין ביין עצמו, אלא בחרס שהוא מצוי בתוכו.
  ומביאים ראיה: <strong>תא שמע</strong> <small>[בוא</small> ו<small>שמע]:</small> ש<strong>ר' אלעזר ור' יוחנן</strong> נחלקו בכך, <strong>חד</strong> <small>[אחד</small> מהם<small>]</small> <strong>אסר וחד שרי</strong> <small>[ואחד התיר].</small> ומעירים: <strong>והלכתא כמאן דאסר</strong> <small>[והלכה</small> היא <small>כמי שאסר].</small>
 <strong>מיתיבי</strong> <small>[מקשים</small> על כך<small>]</small> ממה ששנינו בברייתא: <strong>הדרדורין</strong> (כדים) <strong>והרוקבאות</strong> (נאדות, חמתות) <strong>של גוים,</strong> אם היה <strong>יין של ישראל כנוס בהן</strong> — יין זה <strong>אסור בשתיה ומותר בהנאה; העיד שמעון בן גודא לפני בנו של רבן גמליאל על רבן גמליאל</strong> שראה אותו <strong>ששתה ממנו בעכו, ולא הודו לו</strong> חכמים למה שהעיד בשמו.
 <strong>נודות של גוים</strong> — <strong>רבן שמעון בן גמליאל אומר משום</strong> (בשם) <strong>ר' יהושע בן קפוסאי: אסור לעשות מהן</strong> אפילו <strong>שטיחין ל</strong>פרוס על גב ה<strong>חמור. והא הכא</strong> <small>[והרי כאן]</small> לעשות שטיח לחמור, ש<strong>רוצה בקיומו</strong> של היין הבלוע בנאד, לא בגלל היין אלא <strong>על ידי</strong> (לצורך) <strong>דבר אחר, וקתני</strong> <small>[ושנה]</small> ש<strong>אסור!</strong>
 ומשיבים: <strong>וליטעמיך</strong> <small>[ולשיטתך],</small> שכל שבלוע בו איסור הנאה אסור בכל שימוש שהוא, <strong>קנקנים של גוים ליתסרו למיזבן</strong> <small>[שיהיו אסורים מלקנות],</small> והרי אנו קונים אותם ומשתמשים בהם לצרכים שונים, <strong>מאי שנא</strong> <small>[במה שונים]</small> ה<strong>נודות ומאי שנא</strong> <small>[ובמה שונים]</small> ה<strong>קנקנים?</strong> אלא <strong>אמר רבא:</strong> בנאד יש סיבה מיוחדת לאסור, <strong>גזירה שמא יבקע נודו</strong> שלו <strong>ויטלנו</strong> ויקח מהנאד של הגוי כדי טלאי <strong>ויתפרנו על גבי נודו,</strong> ונמצא יין האיסור הבלוע נכנס ביינו של ישראל.
 ושואלים: <strong>ולמאן דאמר</strong> <small>[ו</small>לדעת <small>מי שאומר]</small> שאיסור הנאה ש<strong>רוצה בקיומו על ידי דבר אחר אסור,</strong> והוא אוסר לסמוך כרעי המטה בחרס הדרייני, אם כן <strong>מאי שנא</strong> <small>[במה שונים]</small> <strong>קנקנים דשרו</strong> <small>[ש</small>הם <small>מותרים]?</small> ומשיבים, <strong>אמר לך</strong> <small>[יכול לומר לך]:</small> <strong>התם ליתיה לאיסוריה בעיניה</strong> <small>[שם אין האיסור בעינו]</small> ואינו ניכר כלל, אבל <strong>הכא איתיה לאיסוריה בעיניה</strong> <small>[כאן,</small> בחרס הדרייני, <small>נמצא האיסור בעינו].</small>
 בברייתא שנינו: <strong>ולא הודו לו</strong> לשמעון בן גודא על ששתה רבן גמליאל יין מרוקבאות של גוים. <strong>ורמינהי</strong> <small>[ומשליכים,</small> מביאים סתירה<small>]</small> ממה ששנינו: <strong>יין הבא ברוקבאות של גוים</strong> — <strong>אסור בשתיה ומותר בהנאה, העיד שמעון בן גודע לפני בנו של רבן גמליאל על רבן גמליאל ששתה ממנו בעכו, והודו לו!</strong>
 ומסבירים: <strong>מאי</strong> <small>[מה]</small> פירוש <strong>"לא הודו לו" דקאמר התם</strong> <small>[שאמר שם]?</small> <strong>כל סייעתו</strong> של בנו של רבן גמליאל (שאר החכמים) הם לא הודו לדבר, <strong>אבל בנו</strong> של רבן גמליאל <strong>מודי ליה</strong> <small>[מודה לו].</small> <strong>איבעית אימא</strong> <small>[אם תרצה אמור]:</small> <strong>גודא</strong> באל"ף <strong>לחוד, וגודע</strong> בעי"ן <strong>לחוד,</strong> ויש פה שני מעשים שנאמרו על ידי אנשים שונים.
 <big>ב</big> שנינו במשנה: <strong>ועורות לבובין</strong> אסורים בהנאה. <strong>תנו רבנן</strong> <small>[שנו חכמים]:</small> <strong>איזהו עור לבוב? כל שקרוע כנגד הלב וקדור</strong> (חתוך) <strong>כמין ארובה, יש עליו קורט דם</strong> — <strong>אסור,</strong> לפי שנראה שהוציאו את הלב בעוד היות הבהמה בחיים, שכך היו עושים לעבודה זרה.
## דף לב:
 <strong>אין עליו קורט דם</strong> — <strong>מותר,</strong> שמן הסתם נעשה בו הנקב לאחר שהופשט העור מעל הבהמה ולא בחייה. <strong>אמר רב הונא: לא שנו</strong> סימן זה <strong>אלא שלא מלחו</strong> לפני שבדק אותו, <strong>אבל מלחו</strong> — <strong>אסור,</strong> ומדוע? <strong>אימא</strong> <small>[אמור]</small> יש מקום לחשוש ש<strong>מלחו העברתו</strong> שהמלח העביר את כתם הדם, ואינו ניכר עוד.
  שנינו במשנה, <strong>רבן שמעון בן גמליאל אומר: בזמן שהקרע שלו עגול</strong> — <strong>אסור,</strong> שוודאי חתכו את הלב בכוונה, אם הוא <strong>משוך</strong> (מוארך) — <strong>מותר. אמר רב יוסף,</strong> כך <strong>אמר רב יהודה אמר שמואל: הלכה כרבן שמעון בן גמליאל.</strong>
 <strong>אמר ליה</strong> <small>[לו]</small> <strong>אביי</strong> לרב יוסף: <strong>הלכה</strong> — האם <strong>מכלל</strong> לשון זו אתה למד <strong>דפליגי</strong> <small>[שחלוקים]</small> עליו חכמים בדבר זה? <strong>אמר ליה</strong> <small>[לו]:</small> <strong>מאי נפקא לך מינה</strong> <small>[מה יוצא לך מזה]?</small> כלומר, מה ההבדל למעשה אם חלוקים עליו חכמים אם לאו, שהרי בכל מקרה פסק ההלכה הוא כרבן שמעון! <strong>אמר ליה</strong> <small>[לו]</small> אביי: <strong>גמרא גמור, זמורתא תהא</strong> <small>[את המסורת תלמד,</small> ו<small>זמר תהיה]?</small> כלומר, וכי אומרים דברים כזמר בלבד, בלי להבין את הטעמים?
 <big>א</big> שנינו במשנה: <strong>בשר הנכנס לעבודה זרה</strong> קודם שהוקרב לפניה — <strong>מותר.</strong> ושואלים: <strong>מאן</strong> <small>[מיהו]</small> ה<strong>תנא</strong> הסבור כן? <strong>אמר ר' חייא בר אבא אמר ר' יוחנן:</strong> ש<strong>לא כ</strong>שיטת <strong>ר' אלעזר, דאי</strong> <small>[שאם]</small> <strong>כ</strong>שיטת <strong>ר' אלעזר, האמר</strong> <small>[הרי אמר]:</small> <strong>סתם מחשבת גוי</strong> כשהוא שוחט בהמה, הריהי <strong>לעבודה זרה,</strong> ולכן כבר אז נאסר בשרה. אבל לדעת משנתנו — אין לאסור את בשרה של בהמה ששחטה גוי, קודם שהוקרב ממש לעבודה זרה.
  עוד שנינו שם: <strong>והיוצא</strong> מבית עבודה זרה — <strong>אסור, מפני שהוא כזבחי מתים.</strong> ומסבירים: <strong>מאי טעמא</strong> <small>[מה טעם</small> הדבר<small>]?</small> <strong>אי אפשר דליכא</strong> <small>[שאין</small> זה<small>]</small> <strong>תקרובת עבודה זרה.</strong> ומעירים: <strong>מני</strong> <small>[</small>כשיטת <small>מי היא]?</small> שיטת <strong>ר' יהודה בן בתירא היא,</strong>
 <strong>דתניא</strong> <small>[ששנויה</small> ברייתא<small>]:</small> <strong>ר' יהודה בן בתירא אומר:</strong> <strong>מנין לתקרובת עבודה זרה שמטמא באהל</strong> כלומר, מטמאה את כל מה שנמצא יחד עמה תחת אותו "אוהל", כגון באותו בית? <strong>שנאמר: "ויצמדו לבעל פעור ויאכלו זבחי מתים"</strong> (תהלים קו, כח), ואנו למדים מכאן: <strong>מה מת מטמא באהל אף תקרובת עבודה זרה מטמאה באהל,</strong> וכשם שמת אסור בהנאה כך תקרובת עבודה זרה אסורה בהנאה.
 <big>ב</big> שנינו במשנה: <strong>ההולכין לתרפות</strong> כלומר, לחגיגה של עבודה זרה — <strong>אסורין לשאת ולתת עמהם. אמר שמואל: גוי ההולך לתרפות, בהליכה</strong> — <strong>אסור</strong> לשאת ולתת עימו, וטעם הדבר: <strong>דאזיל ומודי קמי</strong> <small>[שהולך ומודה לפני]</small> <strong>עבודה זרה</strong> על שהצליח בעסקיו. <strong>בחזרה</strong> — <strong>מותר, מאי דהוה הוה</strong> <small>[מה שהיה היה]</small> ושוב אין ענייניו בעבודה זרה.
  ולהיפך, אם <strong>ישראל ההולך לתרפות</strong> למקום עבודה זרה, <strong>בהליכה</strong> — <strong>מותר, דלמא הדר ביה</strong> <small>[שמא יחזור בו]</small> <strong>ולא אזיל</strong> <small>[ילך</small> לשם<small>],</small> <strong>בחזרה</strong> — <strong>אסור,</strong> וטעמו של דבר, <strong>כיון</strong>
## דף לג.
 <strong>דאביק</strong> <small>[ש</small>הוא <small>נאחז,</small> נדבק<small>]</small> <strong>בה</strong> הוא <strong>מהדר הדר אזיל</strong> <small>[חוזר והולך</small> לשם<small>].</small>
 ומקשים: <strong>והתניא</strong> <small>[והרי שנויה</small> ברייתא<small>]:</small> <strong>ישראל ההולך לתרפות, בין בהליכה בין בחזרה</strong> — <strong>אסור! אמר רב אשי: כי תניא ההיא</strong> <small>[כאשר שנויה אותה</small> ברייתא<small>]</small> הרי זה <strong>בישראל משומד,</strong> ש<strong>ודאי אזיל</strong> <small>[הולך</small> לשם<small>].</small>
 ועוד <strong>תנו רבנן</strong> <small>[שנו חכמים]:</small> <strong>גוי ההולך ליריד,</strong> שוק שעושים ביום חג של עבודה זרה, <strong>בין בהליכה בין בחזרה</strong> — <strong>מותר</strong> לשאת ולתת אתו. <strong>ישראל ההולך ליריד, בהליכה</strong> — <strong>מותר, בחזרה</strong> — <strong>אסור.</strong>
 ושואלים: <strong>מאי שנא</strong> <small>[במה שונה]</small> <strong>ישראל</strong> מהגוי, שדינו ש<strong>בחזרה אסור?</strong> משום <strong>דאמרי</strong> <small>[שאומרים]:</small> <strong>עבודה זרה זבין</strong> <small>[מכר],</small> <strong>דמי עבודה זרה איכא בהדיה</strong> <small>[נמצאים איתו],</small> ולכן אסור לשאת ולתת איתו, שלא להשתמש בדמים אלה. ואולם ב<strong>גוי נמי נימא</strong> <small>[גם כן נאמר]</small> אותם דברים: <strong>עבודה זרה זבין</strong> <small>[מכר],</small> <strong>דמי עבודה זרה איכא בהדיה</strong> <small>[יש איתו]!</small>
 <strong>אלא</strong> ב<strong>גוי</strong> מדוע אינך אוסר בחזרה? <strong>אמרינן</strong> <small>[אומרים אנו]:</small> מן הסתם עשה שם עסק, <strong>גלימא זבין, חמרא זבין</strong> <small>[גלימה מכר, יין מכר],</small> ולא עבודה זרה; אם כן ב<strong>ישראל נמי נימא</strong> <small>[גם כן נאמר]:</small> <strong>אימור גלימא זבין, חמרא זבין</strong> <small>[אמור גלימה מכר, יין מכר]</small> ויהיה מותר בחזרה! ומשיבים: ישראל, <strong>אי איתא דהוה ליה</strong> <small>[אם אמנם היו לו]</small> גלימה או יין למכור ביריד — <strong>הכא הוה מזבין ליה</strong> <small>[כאן היה מוכר אותם],</small> ולא היה הולך למקום עבודה זרה למוכרם שם, ואם הלך לשם משמע שרצונו למכור שם עבודה זרה.
  שנינו במשנה: <strong>והבאין</strong> מן התרפות — <strong>מותרין</strong> לשאת ולתת עמהם. <strong>אמר ר' שמעון בן לקיש: לא שנו אלא שאין קשורין זה בזה</strong> כלומר, שבאים אחד אחד ולא בחבורה, <strong>אבל קשורין זה בזה</strong> כחבורה אחת — <strong>אסורין, אימא</strong> <small>[אמור]</small> ש<strong>דעתו לחזור.</strong>
 <big>א</big> שנינו במשנה: <strong>נודות הגוים וקנקניהם</strong> ויין של ישראל כנוס בהם, ר' מאיר אומר שאסורים בהנאה, וחכמים מתירים בהנאה. <strong>תנו רבנן</strong> <small>[שנו חכמים]:</small> <strong>נודות הגוים,</strong> אם היו <strong>גרודים</strong> בלי זפת, והם <strong>חדשים</strong> שלא שהה בהם היין זמן רב — <strong>מותרין,</strong> אם היו <strong>ישנים</strong> או <strong>מזופפין</strong> מצופים בזפת מתוכם — <strong>אסורין,</strong> ואם <strong>גוי ריבבן</strong> ציפה אותם בזפת, <strong>ועיבדן, ונתן לתוכן יין</strong> כחלק מתיקון הכלי, כדי לבטל את טעם הזפת, <strong>וישראל עומד על גביו</strong> — <strong>אינו חושש.</strong>
 ודנים בהלכה זו: <strong>וכי מאחר</strong> ש<strong>גוי נותן לתוכן יין, כי</strong> <small>[כאשר]</small> <strong>ישראל עומד [על] גביו מאי הוי</strong> <small>[מה נהיה</small> בכך<small>]?</small> הרי בכל זאת הוא יינם של גוים! <strong>אמר רב פפא, הכי קאמר</strong> <small>[כך</small> הוא <small>אומר],</small> כך צריך להבין את הדברים: <strong>גוי ריבבן ועיבדן, וישראל נותן לתוכן יין, וישראל אחר עומד על גביו ואינו חושש.</strong>
 ושואלים: <strong>ומאחר</strong> ש<strong>ישראל</strong> הוא ש<strong>נותן לתוכן יין, ישראל אחר עומד על גביו למה לי?</strong> ומשיבים: <strong>דלמא</strong> <small>[שמא]</small> <strong>אגב טירדיה</strong> <small>[טרחתו]</small> של הישראל בשפיכת היין, <strong>מנסך</strong> הגוי <strong>ולאו אדעתיה</strong> <small>[בלא ידיעתו</small> של הישראל<small>].</small>
 <strong>רב זביד אמר: לעולם</strong> מדובר <strong>כדקאמרת מעיקרא</strong> <small>[כמו שאמרת מתחילה],</small> שהגוי עצמו שופך את היין לנוד, <strong>והכא</strong> <small>[וכאן]</small> מותר, כי <strong>בעידנא דקא שדי ליה</strong> <small>[בזמן שהוא שופך אותו</small> את היין<small>]</small> לנוד <strong>נעשה כזורק מים לטיט</strong> לצורך גיבול, ולא כמנסך. <strong>אמר רב פפי, שמע מינה</strong> <small>[למד ממנה]</small> <strong>מ</strong>דברי <strong>רב זביד: האי גוי דשדא חמרא לבי מילחי</strong> <small>[גוי זה ששפך יין בתוך מקום המלח]</small> של <strong>ישראל,</strong> שהיו שופכים קצת יין כדי לשפר את טיבו של המלח — הרי זה <strong>שרי</strong> <small>[מותר],</small> משום שאינו מתכוון לניסוך.
 <strong>מתקיף לה</strong> <small>[מקשה על כך]</small> <strong>רב אשי: מי דמי</strong> <small>[האם דומים</small> הדברים<small>]?</small> <strong>התם קאזיל</strong> <small>[שם,</small> בשופך יין לנוד שזיפתו, <small>הולך</small> היין<small>]</small> <strong>לאיבוד, הכא לא קאזיל</strong> <small>[כאן אין</small> היין <small>הולך]</small> <strong>לאיבוד.</strong>
 מסופר, <strong>בר עדי טייעא</strong> <small>[הערבי]</small> <strong>אנס</strong> (לקח בכפיה) <strong>הנהו זיקי</strong> <small>[נאדות אחדים]</small> <strong>מרב יצחק בר יוסף, רמא בהו חמרא ואהדרינהו ניהליה</strong> <small>[הטיל בהם יין</small> למשך זמן <small>והחזירם לו],</small> <strong>אתא</strong> <small>[הלך]</small> רב יצחק בר יוסף <strong>שאיל בי מדרשא</strong> <small>[</small>ו<small>שאל בבית המדרש]</small> מה דינם, <strong>אמר ליה</strong> <small>[לו]</small> <strong>ר' ירמיה, כך הורה ר' אמי הלכה למעשה: ממלאן מים שלשה ימים</strong> כדי שהמים יספגו את היין שבדפנותיהם, <strong>ומערן</strong> שופך מהם את המים. <strong>ואמר רבא: צריך לערן מעת לעת,</strong> כל יממה צריך להוציא את המים שבהם ולהכניס מים חדשים.
  ומעירים:  <strong>סבור מינה</strong> <small>[חשבו]:</small> <strong>הני מילי</strong> <small>[דברים אלה]</small> אמורים בנאדות שהיו מתחילה <strong>דידן</strong> <small>[שלנו],</small> <strong>אבל</strong> נאדות <strong>דידהו</strong> <small>[שלהם],</small> שמתחילה היה בהם יינם — <strong>לא, כי אתא</strong> <small>[כאשר בא]</small> <strong>רבין</strong> מארץ ישראל לבבל <strong>אמר</strong> בשם <strong>ר' שמעון בן לקיש: אחד שלנו ואחד שלהם.</strong> וכן <strong>סבר</strong> <small>[סבור</small> היה<small>]</small> <strong>רב אחא בריה</strong> <small>[בנו]</small> של <strong>רבא קמיה</strong> <small>[</small>שהיה יושב <small>לפני]</small> <strong>רב אשי למימר</strong> <small>[לומר]</small> כך: <strong>הני מילי</strong> <small>[דברים אלה</small> אמורים<small>]</small> ב<strong>נודות,</strong> שהם של עור ואינם סופגים כל כך, <strong>אבל קנקנים</strong> של חרס — <strong>לא</strong> תועיל להם עצה זו, <strong>אמר ליה</strong> <small>[לו]</small> <strong>רב אשי: לא שנא</strong> <small>[אינו שונה]</small> <strong>נודות ולא שנא</strong> <small>[ואינו שונה]</small> <strong>קנקנים</strong> מועילה בהם עצה זו.
 <big>ב</big> <strong>תנו רבנן</strong> <small>[שנו חכמים]:</small> <strong>קנקנים של גוים, חדשים גרודים</strong> — <strong>מותרין, ישנים ומזופפין</strong> — <strong>אסורין.</strong> אם <strong>גוי נותן לתוכן יין</strong> — <strong>ישראל נותן לתוכן</strong> אחר כך <strong>מים,</strong> ואם היה <strong>גוי נותן לתוכן יין, ישראל נותן לתוכן ציר ומורייס, ואינו חושש.</strong>
 <strong>איבעיא להו</strong> <small>[נשאלה להם</small> ללומדים<small>]:</small>
## דף לג:
 האם <strong>לכתחלה</strong> מותר להכניס ציר ומורייס בקנקנים כאלה, <strong>או</strong> רק ב<strong>דיעבד</strong> אם הכניסו אינו נאסר? ומשיבים: <strong>תא שמע</strong> <small>[בוא</small> ו<small>שמע]</small> פתרון, ממה <strong>דתני</strong> <small>[ששנה]</small> <strong>רב זביד בר אושעיא:</strong> <strong>הלוקח קנקנים מן הגוים,</strong> אם היו <strong>חדשים</strong> — <strong>נותן לתוכן יין, ישנים</strong> — <strong>נותן לתוכן ציר ומורייס לכתחלה,</strong> והרי פתרון לשאלתנו.
 <strong>בעא מיניה</strong> <small>[שאל אותו]</small> <strong>רב יהודה נשיאה</strong> <small>[הנשיא]</small> <strong>מר' אמי:</strong> קנקנים שהיה בהם יין נסך, ש<strong>החזירן לכבשן האש ונתלבנו</strong> <strong>מהו</strong> דינם? <strong>אמר ליה</strong> <small>[לו]:</small> אם <strong>ציר שורף</strong> את היין הבלוע בכלי, ומשום כך התירה הברייתא להכשיר כלי כשנותן ציר בתוכו, <strong>אור</strong> (אש) <strong>לא כל שכן</strong> שהוא שורף את הבלוע בקנקנים? ומותרים הם. <strong>אתמר נמי</strong> <small>[נאמר גם כן]:</small> ש<strong>אמר ר' יוחנן, ואמרי לה</strong> <small>[ויש אומרים]</small> <strong>אמר ר' אסי אמר ר' יוחנן: קנקנים של גוים שהחזירן לכבשן האש, כיון שנשרה זיפתן</strong> (ציפוי הזפת שלהן) <strong>מהן,</strong> מתוך חום האש — <strong>מותרין.</strong>
 <strong>אמר רב אשי: לא תימא</strong> <small>[אל תאמר]</small> <strong>עד דנתרן</strong> <small>[ש</small>ממש <small>נושרת]</small> מעליהם הזפת לגמרי, <strong>אלא אפילו</strong> כאשר <strong>רפאי מירפא</strong> <small>[התרופפה]</small> הזפת <strong>אף על גב דלא נתר</strong> <small>[אף על פי שלא נשרה</small> לגמרי<small>]</small> מותרים. במקרה של <strong>קינסא</strong> <small>[קיסמים]</small> אם לא הכניס את הקנקן לכבשן, אלא שם בתוכו קיסמים בוערים עד שנשרה זפתו — <strong>פליגי בה</strong> <small>[נחלקו בכך]</small> <strong>רב אחא ורבינא, חד</strong> <small>[אחד</small> מהם<small>]</small> <strong>אסר, וחד שרי</strong> <small>[ואחד התיר],</small> <strong>והלכתא כמאן</strong> <small>[והלכה כמי]</small> ש<strong>אסר.</strong> ובעקבות הברייתא שהתירה ליתן ציר או מורייס, לתוך כלי שהיה בו יין נסך.
 <strong>איבעיא להו</strong> <small>[נשאלה להם</small> ללומדים<small>]:</small> <strong>מהו ליתן לתוכו שכר? רב נחמן ורב יהודה אסרי</strong> <small>[היו אוסרים],</small> <strong>ורבא שרי</strong> <small>[התיר].</small> מסופר ש<strong>רבינא שרא ליה</strong> <small>[התיר לו]</small> <strong>לרב חייא בריה</strong> <small>[בנו]</small> של <strong>רב יצחק למירמא ביה שכרא</strong> <small>[להטיל בו שכר],</small> <strong>אזל רמא ביה חמרא</strong> <small>[הלך</small> ו<small>הטיל בו יין],</small> <strong>אפילו הכי</strong> <small>[כך]</small> <strong>לא חש לה למילתא</strong> <small>[חשש</small> רבינא <small>לדבר]</small> לגזור בו איסור, <strong>אמר: אקראי בעלמא</strong> <small>[מקרה בלבד]</small> <strong>הוא,</strong> ואין זה דבר של קבע שיש לגזור בגללו.
 <big>א</big> ודנים בהכשרם של סוגי כלים שונים. מסופר, <strong>רב יצחק בר ביסנא הוה ליה הנהו מאני דפקוסנא</strong> <small>[היו לו כלים של גללי בקר]</small> שהיה בהם יין נסך, <strong>מלינהו מיא אנחינהו בשימשא</strong> <small>[מילא אותם מים</small> ו<small>הניח אותם בשמש]</small> כדי שייפלט מהם האיסור, <strong>פקעו</strong> (התבקעו) הכלים הללו בחום השמש. <strong>אמר ליה</strong> <small>[לו]</small> <strong>ר' אבא</strong> בבדיחות: <strong>אסרתינהו עלך איסורא דלעולם</strong> <small>[אסרת אותם עליך איסור עולם],</small> כלומר, אין כבר תקנה לכלים הללו בכל דרך, והסביר: <strong>אימור דאמור רבנן ממלינהו מיא</strong> <small>[אמור שאמרו חכמים</small> שצריך <small>למלא אותם מים],</small> <strong>אנוחי בשימשא מי אמור</strong> <small>[להניח אותם בשמש האם אמרו]?</small>
 <strong>אמר ר' יוסנא אמר ר' אמי: כלי נתר אין לו טהרה</strong> (תקנה) <strong>עולמית</strong> (לעולם) אם היה בו יין נסך. ושואלים: <strong>מאי</strong> <small>[מהו]</small> <strong>כלי נתר? אמר ר' יוסי בר אבין: כלי</strong> הנעשה מ<strong>מחפורת</strong> (חפירה) <strong>של צריף</strong> מין מלח (אלום) שעושים ממנו כלים.
  מסופר, אדם אחד <strong>דבי פרזק רופילא</strong> <small>[של בית המושל]</small> <strong>אנס</strong> <strong>הני כובי</strong> <small>[לקח בכפייה אותם כלים</small> של חרס<small>]</small> <strong>מפומבדיתא, רמא בהו חמרא, אהדרינהו ניהלייהו</strong> <small>[הטיל בהם יין,</small> ו<small>החזירם</small> בסוף <small>להם,</small> לבעליהם<small>],</small> <strong>אתו שיילוהו</strong> <small>[הלכו</small> ו<small>שאלו]</small> את <strong>רב יהודה</strong> מה דינם של כלים אלה, <strong>אמר: דבר שאין מכניסו לקיום הוא,</strong> שאין כלים אלה עשויים להשהות בהם יין לזמן מרובה, ובדברים כאלה ששימושם ארעי <strong>משכשכן</strong> (שוטף אותם) <strong>במים והן מותרין</strong> מיד.
 <strong>אמר רב עוירא: הני חצבי שחימי דארמאי</strong> <small>[אותם כדים שחומים של הגוים],</small> <strong>כיון דלא בלעי טובא</strong> <small>[שאין</small> הם <small>בולעים הרבה]</small> — <strong>משכשכן במים ומותרין. אמר רב פפי: הני פתוותא</strong> <small>[אותם כלי חרס]</small> של המקום <strong>בי מיכסי, כיון דלא בלעי טובא</strong> <small>[שאין הם בולעים הרבה]</small> — <strong>משכשכן במים ומותרין.</strong>
 <strong>כסי</strong> <small>[כוסות]</small> של חרס של גוים — <strong>רב אסי אסר, ורב אשי שרי</strong> <small>[התיר].</small> ומפרטים: <strong>אי שתי בהו</strong> <small>[אם שתה בהם]</small> <strong>גוי</strong> ב<strong>פעם ראשון</strong> מתחילתם — <strong>כולי עלמא לא פליגי</strong> <small>[הכל אינם חולקים]</small> ש<strong>אסור,</strong> לפי שבתחילה בולע כלי חרס הרבה. <strong>כי פליגי</strong> <small>[כאשר נחלקו]</small> — הרי זה כששותה בהם <strong>בפעם שני.</strong>
 <strong>איכא דאמרי</strong> <small>[יש שאומרים]</small> בלשון אחרת: אם שתה בהם הגוי <strong>פעם ראשון ושני</strong> — <strong>כולי עלמא לא פליגי</strong> <small>[הכל אינם חולקים]</small> ש<strong>אסור, כי פליגי</strong> <small>[כאשר</small> הם <small>נחלקו]</small> — הרי זה <strong>בפעם שלישי</strong> ת, שאז אפשר לומר שכבר אינו בולע הרבה מן היין. <strong>והלכתא</strong> <small>[והלכה</small> היא<small>]:</small> ש<strong>פעם ראשון ושני</strong> — <strong>אסור, שלישי</strong> — <strong>מותר.</strong>
 <strong>אמר רב זביד: האי מאני דקוניא</strong> <small>[אותם כלים של חרס מצופה],</small> <strong>חיורא ואוכמא</strong> <small>[לבן ושחור]</small> — <strong>שרי</strong> <small>[מותר],</small> <strong>ירוקא</strong> <small>[ירוק]</small> — <strong>אסור, משום דמיצריף</strong> <small>[ש</small>הוא <small>מכיל צריף]</small> שהוא בולע. <strong>ואי אית בהו קרטופני</strong> <small>[ואם יש בהם סדקים]</small> — <strong>כולהו אסירי</strong> <small>[כולם אסורים].</small> <strong>דרש מרימר: קוניא</strong> <small>[חרס מצופה],</small> <strong>בין אוכמא</strong> <small>[שחורה]</small> <strong>בין חיורא</strong> <small>[לבנה]</small> <strong>בין ירוקא</strong> <small>[ירוקה]</small> — <strong>שרי</strong> <small>[מותרת].</small>
 ושואלים: <strong>מאי שנא</strong> <small>[</small>ב<small>מה שונה</small> הדבר<small>]</small> <strong>מחמץ בפסח, דבעו מיניה</strong> <small>[ששאלו אותו]</small> את <strong>מרימר</strong> עצמו: <strong>הני מאני דקוניא</strong> <small>[אותם כלים של חרס מצופה],</small> <strong>מהו</strong> דינם <strong>לאשתמושי בהו בפיסחא</strong> <small>[ל</small>ענין <small>שימוש בהם בפסח]?</small> <strong>ירוקא</strong> <small>[</small>ב<small>ירוק]</small> <strong>לא תיבעי</strong> <small>[תישאל]</small> <strong>לך</strong> כלל השאלה, <strong>דמצרפי ובלעי ואסירי</strong> <small>[</small>לפי <small>ש</small>הם <small>מכילים צריף ובולעים ואסורים],</small> <strong>כי תיבעי</strong> <small>[כאשר תישאל]</small> <strong>לך</strong> השאלה — <strong>חיורי ואוכמי מאי</strong> <small>[</small>ב<small>לבנים ושחורים מה</small> הדין<small>]?</small>
 <strong>כי אית בהו קרטופני</strong> <small>[כאשר יש בהם סדקים]</small> <strong>לא תיבעי</strong> <small>[תישאל]</small> <strong>לך</strong> השאלה, ש<strong>ודאי בלעי ואסירי</strong> <small>[בולעים</small> הם <small>ואסורים],</small> <strong>כי תיבעי</strong> <small>[כאשר תישאל]</small> <strong>לך</strong> השאלה — <strong>דשיעי</strong> <strong>מאי</strong> <small>[כאשר</small> הם <small>חלקים מה</small> הדין<small>]?</small> <strong>אמר</strong>
## דף לד.
 <strong>להו</strong> <small>[להם]:</small> <strong>אנא חזינא להו דמדייתי</strong> <small>[אני רואה אותם ש</small>הם <small>מזיעים],</small> כלומר פעמים שיוצא מהם נוזל מדפנותיהם החיצונות, <strong>וכיון דמדייתי</strong> <small>[ש</small>הם <small>מזיעים]</small> <strong>ודאי בלעי ואסירי</strong> <small>[בולעים</small> מן החמץ שבתוכם <small>ו</small>הם <small>אסורים],</small> <strong>מאי טעמא</strong> <small>[מה טעם</small> הדבר<small>]?</small> <strong>התורה העידה על כלי חרס</strong> כי מה <strong>ש</strong>בלוע בו <strong>אינו יוצא מידי דופנו</strong> של הכלי <strong>לעולם.</strong>
 ושואלים: אם כן, <strong>מאי שנא</strong> <small>[במה שונה]</small> הדבר <strong>מיין נסך,</strong> ש<strong>דרש להו</strong> <small>[להם]</small> <strong>מרימר: כולהו מאני דקוניא שרי</strong> <small>[כל כלי קוניא מותרים]?</small>
 <strong>וכי תימא</strong> <small>[ואם תאמר]</small> ש<strong>חמץ</strong> איסורו <strong>דאורייתא</strong> <small>[מן התורה],</small> <strong>יין נסך</strong> אסור בהנאה <strong>דרבנן</strong> <small>[מדברי סופרים]</small> ולכן הקלו בו — <strong>והא כל דתקון רבנן</strong> <strong>כעין דאורייתא תקון</strong> <small>[והרי כל שתיקנו חכמים כעין של תורה תיקנו],</small> ולכן אם אסרו — היה צריך להיות אסור גם בזה! ומשיבים: <strong>זה</strong> הכלי שמכניסים לתוכו חמץ <strong>תשמישו</strong> (דרך שימושו) <strong>בחמין</strong> והוא בולע הרבה, <strong>וזה</strong> המשמש ליין <strong>תשמישו בצונן</strong> בלבד.
  מסופר, <strong>ר' עקיבא איקלע</strong> <small>[הזדמן]</small> <strong>ל</strong>מקום <strong>גינזק, בעו מיניה</strong> <small>[שאלו אותו]</small> שאלות אלה: האם <strong>מתענין לשעות,</strong> המקבל על עצמו תענית לא ליום שלם אלא לשעות אחדות, האם זה נחשב לתענית, <strong>או אין מתענין לשעות? לא הוה בידיה</strong> <small>[היתה בידו</small> תשובה<small>].</small> עוד שאלוהו: <strong>קנקנים של גוים אסורין או מותרין? לא הוה בידיה</strong> <small>[היתה בידו</small> תשובה<small>]</small> אף לזה. ועוד שאלו אותו: <strong>במה</strong> באלו בגדים <strong>שימש משה</strong> רבינו במשכן במשך <strong>כל שבעת ימי המלואים?</strong> שהרי הוא שהקריב את הקרבנות, והוא לא היה כהן. <strong>לא הוה בידיה</strong> <small>[היתה בידו</small> תשובה<small>]</small> אף לכך.
 <strong>אתא שאל בי מדרשא</strong> <small>[הלך</small> ו<small>שאל בבית המדרש]</small> את שלוש השאלות הללו, <strong>אמרי</strong> <small>[אמרו]</small> לו: <strong>הלכתא</strong> <small>[הלכה</small> היא<small>]</small> ש<strong>מתענין לשעות, ואם השלים</strong> את תעניתו — <strong>מתפלל תפלת תענית. 
   
 והלכתא</strong> <small>[והלכה</small> היא<small>]</small> ש<strong>קנקנים של גוים לאחר שנים עשר חדש</strong> — <strong>מותרין,</strong> שאנו מניחים שכל האיסור שהיה בהם בטל. ובאשר לשאלה <strong>במה שימש משה שבעת ימי המלואים?</strong> התשובה היא: <strong>בחלוק לבן.</strong> <strong>רב כהנא מתני</strong> <small>[היה שונה]:</small> <strong>בחלוק לבן שאין בו אימרא</strong> (כפל) בשוליו.
 <big>א</big> שנינו במשנה: <strong>החרצנים והזגים של גוים</strong> אסורים, ואיסורם איסור הנאה לדעת ר' מאיר, ולדעת חכמים — לחים אסורים בהנאה ויבשים מותרים. <strong>תנו רבנן</strong> <small>[שנו חכמים]:</small> <strong>החרצנים והזגים של גוים,</strong> אם הם <strong>לחין</strong> — <strong>אסורין,</strong> אם <strong>יבשים</strong> — <strong>מותרים.</strong> ושואלים: <strong>הי נינהו</strong> <small>[מה הם</small> הקרויים<small>]</small> <strong>לחין והי נינהו</strong> <small>[ומה הם</small> הקרויים<small>]</small> <strong>יבשין? אמר רב יהודה אמר שמואל: לחין</strong> — כוונתו <strong>כל שנים עשר חדש, יבשים</strong> — הוא <strong>לאחר שנים עשר חדש.</strong>
 <strong>אתמר</strong> <small>[נאמר]</small> ש<strong>אמר רבה בר בר חנה אמר ר' יוחנן: כשהן אסורין</strong> — <strong>אסורין אפילו בהנאה, כשהן מותרין</strong> — <strong>מותרין אפילו באכילה.</strong>
 וכן <strong>אמר רב זביד: האי דורדיא דחמרא דארמאי</strong> <small>[אותם שמרי יין של גוים],</small> <strong>בתר תריסר ירחי שתא שרי</strong> <small>[אחרי שנים עשר חדשי שנה מותרים].</small> וכן <strong>אמר רב חביבא בריה</strong> <small>[בנו]</small> של <strong>רבא: הני גולפי, בתר תריסר ירחי שתא שרי</strong> <small>[אותם קנקנים</small> של יין של גוים, <small>אחרי שנים עשר חדשי שנה מותרים].</small> וכן <strong>אמר רב חביבא: הני</strong> <small>[אותם]</small>
## דף לד:
 <strong>אבטא דטייעי</strong> <small>[</small>מין <small>חמת של ערבים]</small> שהם נושאים בהם יין לזמן מרובה, <strong>בתר תריסר ירחי שתא שרי</strong> <small>[אחרי שנים עשר חדשי שנה מותר].</small> <strong>אמר רב אחא בריה</strong> <small>[בנו]</small> של <strong>רב איקא: הני פורצני דארמאי</strong> <small>[פסולת יין של גוים],</small> <strong>בתר תריסר ירחי שתא שרי</strong> <small>[אחרי שנים עשר חדשי שנה מותר].</small> <strong>אמר רב אחא בריה</strong> <small>[בנו]</small> של <strong>רבא: הני גולפי שחימי ואוכמי</strong> <small>[אותם קנקנים חומים ושחורים],</small> <strong>בתר תריסר ירחי שתא שרי</strong> <small>[אחר שנים עשר חדשי שנה מותר].</small>
 <big>א</big> שנינו במשנה: <strong>והמורייס</strong> (מאכל העשוי מציר של דגים), ר' מאיר אוסר בהנאה משום שמערבים בו יין, וחכמים מתירים בהנאה. <strong>תנו רבנן</strong> <small>[שנו חכמים]:</small> <strong>מורייס</strong> של <strong>אומן</strong> — <strong>מותר,</strong> משום שבעלי המקצוע אינם מערבים בו יין. <strong>ר' יהודה בן גמליאל אומר משום</strong> (בשם) <strong>ר' חנינא בן גמליאל: אף חילק</strong> (סוג של דגים קטנים) של <strong>אומן</strong> — <strong>מותר,</strong> ואין חוששים שמערבים בהם דגים טמאים, מפני שאומנים אינם עושים זאת.
 <strong>תני</strong> <small>[שנה]</small> <strong>אבימי בריה</strong> <small>[בנו]</small> של <strong>ר' אבהו: מורייס אומן</strong> — <strong>מותר. הוא תני לה</strong> <small>[היה שונה אותה,</small> את הברייתא הזו<small>]</small> <strong>והוא אמר לה</strong> <small>[היה אומר,</small> מפרש <small>אותה]:</small> <strong>פעם ראשון ושני</strong> שעושים את הציר מן הדגים — <strong>מותר,</strong> פעם <strong>שלישי</strong> — <strong>אסור, מאי טעמא</strong> <small>[מה טעם</small> הדבר<small>]?</small> <strong>פעם ראשון ושני דנפיש שומנייהו</strong> <small>[שמרובה השומן שבהם]</small> — <strong>לא צריך למירמי בהו חמרא</strong> <small>[אין צורך להטיל בהם יין],</small> ולכן יש בהם רק ציר של דגים, <strong>מכאן ואילך רמו בהו חמרא</strong> <small>[מכאן והלאה מטילים בהם יין]</small> כדי לשפר את טעמם.
 מסופר, <strong>ההוא ארבא דמורייסא דאתי לנמילא</strong> <small>[אניה אחת של מורייס שהגיעה לנמל]</small> של <strong>עכו, אותיב</strong> <small>[הושיב,</small> העמיד<small>]</small> <strong>ר' אבא</strong> ש<strong>מן</strong> העיר <strong>עכו נטורי בהדה</strong> <small>[שומרים אצלה]</small> כדי שלא יערבו יין במורייס. <strong>אמר ליה</strong> <small>[לו]</small> <strong>רבא: עד האידנא מאן נטרה</strong> <small>[עכשיו מי שמר אותה]?</small> <strong>אמר ליה</strong> <small>[לו]:</small> <strong>עד האידנא למאן ניחוש</strong> <small>[עכשיו למה נחשוש]</small> <strong>לה? אי משום דמערבי ביה חמרא</strong> <small>[אם משום שמערבים בה יין],</small> הרי באותו מקום שבו מייצרים את המורייס היין יקר הרבה יותר, עד ש<strong>קיסתא דמורייס בלומא, קיסתא דחמרא בארבעה לומי</strong> <small>[לוג של מורייס בזוז, לוג של יין בארבעה זוזים],</small> ולכן אין לחשוש שיערבבו שם יין, אבל כאן שהמורייס יקר מן היין, שמא מערבים בו יין כדי לזייפו.
 <strong>אמר ליה</strong> <small>[לו]</small> <strong>ר' ירמיה לר' זירא: דלמא איידי דצור אתו דשוי חמרא</strong> <small>[שמא דרך צור באו, ש</small>שם <small>היין זול]!</small> <strong>אמר ליה</strong> <small>[לו]:</small> <strong>התם עיקולי ופשורי איכא</strong> <small>[שם עיקולים והפשרת</small> שלג <small>יש</small> בדרך<small>],</small> ולכן אינם מגיעים דרך שם.
 <big>ב</big> שנינו במשנה: <strong>וגבינת בית אונייקי</strong> ר' מאיר אסר בהנאה, וחכמים מתירים בהנאה. <strong>אמר ר' שמעון בן לקיש: מפני מה אסרו גבינת אונייקי</strong> לדעת ר' מאיר? <strong>מפני שרוב עגלים של אותה עיר,</strong> שבמיצי קיבתם עושים גבינה זו, <strong>נשחטין לעבודה זרה.</strong> ושואלים: <strong>מאי איריא</strong> <small>[מה שייך]</small> מדוע דווקא <strong>רוב עגלים? אפילו</strong> היה <strong>מיעוט</strong> של אותם עגלים נשחט לעבודה זרה <strong>נמי</strong> <small>[גם כן]</small> היה אוסר, <strong>דהא</strong> <small>[שהרי]</small> <strong>ר' מאיר חייש למיעוטא</strong> <small>[חושש</small> גם <small>למיעוט]!</small>
 ומשיבים: <strong>אי אמרת</strong> <small>[אם אומר אתה]</small> ש<strong>רוב</strong> העגלים נשחטים לעבודה זרה, הרי למרות ששאר הבהמות שעושים גבינה בקיבתן אינן נשחטות לעבודה זרה, <strong>איכא</strong> <small>[יש]</small> לחשוש ל<strong>מיעוט</strong> של איסור,
 <strong>אלא אי אמרת</strong> <small>[אם אומר אתה]</small> שרק <strong>מיעוט</strong> העגלים נשחטים לשם כך, הרי <strong>כיון דאיכא</strong> <small>[שיש]</small> <strong>רוב עגלים</strong> ש<strong>אין נשחטין לעבודה זרה, ואיכא נמי</strong> <small>[ויש גם כן]</small> <strong>שאר בהמות</strong> ש<strong>אין נשחטין</strong> כלל <strong>לעבודה זרה</strong> — <strong>הוה ליה מיעוטא דמיעוטא</strong> <small>[הרי זה מיעוט שבמיעוט],</small> <strong>ומיעוטא דמיעוטא לא חייש</strong> <small>[ולמיעוט שבמיעוט לא חשש]</small> אפילו <strong>ר' מאיר.</strong>
 <strong>אמר ליה</strong> <small>[לו]</small> <strong>ר' שמעון בן אליקים לר' שמעון בן לקיש: כי</strong> <small>[</small>גם <small>כאשר]</small> <strong>נשחטין</strong> העגלים <strong>לעבודה זרה מאי הוי</strong> <small>[מה בכך]?</small> <strong>והא את הוא דשרי</strong> <small>[והרי אתה הוא שמתיר]</small> במקרה כזה!
 <strong>דאתמר</strong> <small>[שנאמר]</small> שנחלקו בבעיה הבאה: <strong>השוחט את הבהמה</strong> על מנת <strong>לזרוק דמה לעבודה זרה,</strong> או <strong>להקטיר חלבה לעבודה זרה, ר' יוחנן אמר: אסורה</strong> היא כבר מעכשיו, ומסבירים: <strong>קסבר</strong> <small>[סבור הוא]</small> לענין עבודות הקרבן במקדש: <strong>מחשבין מעבודה לעבודה,</strong> כגון, שאם בזמן עבודת השחיטה חשב מחשבת פסול בעבודת הזריקה, שכוונתו לזרוק את הדם לאחר זמנו — פיגול הוא, <strong>וילפינן</strong> <small>[ואנו למדים]</small> <strong>חוץ מפנים</strong> כלומר, דינים של שחיטת חוץ (כגון לעבודה זרה) משחיטת פנים שבמקדש, שבה יש פיגול בכגון זה.
 <strong>ור' שמעון בן לקיש אמר: מותרת!</strong>
 <strong>אמר ליה</strong> <small>[לו]</small> ר' שמעון בן לקיש: <strong>תרמינך שעתך</strong> <small>[יתרומם מזלך],</small> אבל שאלתך זו אינה שאלה, מפני שכאן מדובר <strong>באומר: בגמר זביחה</strong> (שחיטה) <strong>הוא עובדה</strong> את העבודה זרה. ולכן כאשר הוא שוחט אותה מיד נאסרת.
 <big>ג</big> שנינו במשנה, <strong>אמר ר' יהודה: שאל ר' ישמעאל</strong> את ר' יהושע מפני מה אסרו גבינות גוים וכו'. <strong>אמר רב אחדבוי אמר רב: המקדש</strong> אשה <strong>בפרש שור הנסקל</strong> — הרי האשה <strong>מקודשת,</strong> למרות ששור הנסקל אסור בהנאה, משום שהפרש אינו אסור בהנאה, והוא שווה פרוטה. אבל המקדש <strong>בפרש עגלי עבודה זרה</strong> — <strong>אינה מקודשת,</strong> משום שפרש זה אף הוא אסור בהנאה. וטעמו של דין זה, <strong>איבעית אימא</strong> <small>[אם תרצה אמור]</small> מן ה<strong>סברא, ואיבעית אימא</strong> <small>[ואם תרצה אמור]</small> <strong>קרא</strong> <small>[</small>מן ה<small>מקרא].</small>
 ומפרטים: <strong>איבעית אימא סברא</strong> <small>[אם תרצה אמור סברה],</small> <strong>גבי</strong> <small>[אצל]</small> <strong>עגלי עבודה זרה ניחא ליה בנפחיה</strong> <small>[נוח לו בנפח שלו]</small> שייראו העגלים שמנים יותר, ולכן גם הפרש שבמעיהם מצטרף לאיסור, <strong>אבל גבי</strong> <small>[אצל]</small> <strong>שור הנסקל לא ניחא ליה בנפחיה</strong> <small>[לא נוח לו בנפחו]</small> כלומר, אין זה איכפת לו, ולכן הפרש אינו נחשב ואינו נאסר עם השור.
 <strong>איבעית אימא קרא</strong> <small>[אם תרצה אמור</small> מן ה<small>מקרא],</small> <strong>כתיב הכא</strong> <small>[נאמר כאן]</small> בעבודה זרה: <strong>"לא ידבק בידך</strong> מאומה מן החרם" (דברים יג, יח) שאפילו הנאה כלשהי מהם אסורה, <strong>וכתיב התם</strong> <small>[ונאמר שם]</small> לגבי שור הנסקל: <strong>"סקול יסקל השור ולא יאכל את בשרו"</strong> (שמות כא, כח), ונלמד מכאן: <strong>בשרו אסור, הא</strong> <small>[הרי]</small> <strong>פרשו מותרת.</strong>
 <strong>אמר רבא: תרוייהו תננהי</strong> <small>[</small>את <small>שניהם שנינו],</small> שאפשר למצוא ראיה לשתי הלכות אלה במשנה, <strong>מדקאמר ליה</strong> <small>[מ</small>מה <small>שאמר לו]</small> ר' יהושע: שהנאה אסורה <strong>מפני שמעמידין</strong> אותה <strong>בקיבת נבילה, וקא מהדר ליה</strong> <small>[והשיב לו]</small> ר' ישמעאל: <strong>והלא קיבת עולה חמורה מקיבת נבילה,</strong>
## דף לה.
 <strong>מכלל</strong> הדברים אתה למד ש<strong>איסורי הנאה שרו פרשייהו</strong> <small>[מותרים פרשם,</small> קיבתם<small>],</small> שהרי עולה אסורה בהנאה, ומכאן שגם פרשו של שור הנסקל מותר.
 <strong>ומדקאמר ליה</strong> <small>[ומתוך שאמר לו]</small> ר' יהושע שאסרו גבינת גוים <strong>מפני שמעמידין אותה בקיבת עגלי עבודה זרה, וקא מהדר ליה</strong> <small>[והוא,</small> ר' ישמעאל <small>השיב לו]:</small> <strong>אם כן למה לא אסרוה בהנאה</strong> — <strong>מכלל</strong> דבריו אתה למד ש<strong>עבודה זרה אסור</strong> גם <strong>פרשייהו</strong> <small>[פרשם].</small>
 ושואלים לגופו של דבר, <strong>ולהדר ליה</strong> <small>[ושישיב לו]</small> ר' יהושע שלא אסרו את הגבינה בהנאה <strong>משום דליתיה לאיסורא בעיניה</strong> <small>[שאין האיסור</small> נמצא עוד <small>בעינו],</small>
 <strong>דהא</strong> <small>[שהרי]</small> <strong>מורייס ל</strong>דעת <strong>רבנן</strong> <small>[חכמים]</small> במשנה ש<strong>לא אסרוהו בהנאה</strong> כר' מאיר, <strong>מאי טעמא</strong> <small>[מה טעם</small> הדבר<small>]?</small> <strong>לאו</strong> <small>[האם לא]</small> <strong>משום דליתיה לאיסורא בעיניה</strong> <small>[שאין האיסור בעינו]?</small>
 <strong>אמרי</strong> <small>[אומרים]</small> בתשובה לכך: הדברים אינם דומים, <strong>הכא כיון דאוקמיה קא מוקים, חשיב ליה כמאן דאיתיה לאיסוריה בעיניה</strong> <small>[כאן,</small> בגבינה, <small>כיון ש</small>הפרש <small>מעמיד</small> מגבן <small>אותו,</small> הרי <small>הוא נחשב כמו שנמצא האיסור בעינו],</small> ואם היה בכך איסור עבודה זרה היה צריך להיות אסור בהנאה.
 <big>א</big> שנינו במשנה שר' יהושע <strong>השיאו לדבר אחר,</strong> ושאל את ר' ישמעאל כיצד קורא הוא את המלים "כי טובים דודיך מיין" (שיר השירים א, ב). ושואלים: <strong>מאי</strong> <small>[מה]</small> פירוש <strong>"כי טובים דדיך מיין"? כי אתא</strong> <small>[כאשר בא]</small> <strong>רב דימי</strong> מארץ ישראל לבבל <strong>אמר</strong> בפשרם של דברים אלה; <strong>אמרה כנסת ישראל לפני הקדוש ברוך הוא: רבונו של עולם, עריבים</strong> <strong>עלי דברי דודיך</strong> (ידידיך, תלמידי החכמים) <strong>יותר מיינה</strong> (עיקרה) <strong>של תורה</strong> עצמה.
  ושואלים:  <strong>מאי שנא האי קרא דשייליה</strong> <small>[מה שונה,</small> מיוחד, <small>מקרא זה ששאל</small> <small>אותו]</small> עליו? <strong>אמר ר' שמעון בן פזי, ואיתימא</strong> <small>[ויש אומרים]</small> ש<strong>ר' שמעון בר אמי</strong> הוא שאמר: <strong>מרישיה דקרא קאמר ליה</strong> <small>[</small>ו<small>מראשו של</small> אותו <small>מקרא אמר לו]</small> מה שרצה לומר, שנאמר <strong>"ישקני מנשיקות פיהו</strong> כי טובים דודיך מיין" (שיר השירים א, ב), וכך <strong>אמר ליה</strong> <small>[לו]</small> ברמז: <strong>ישמעאל אחי, חשוק</strong> (הצמד) <strong>שפתותיך זו בזו ואל תבהל להשיב</strong> (תמהר להקשות).
  ושואלים:  <strong>מאי טעמא</strong> <small>[מה טעם]</small> השיב לו כך? מדוע אין להקשות על כך? <strong>אמר עולא, ואיתימא</strong> <small>[ויש אומרים]</small> שאמר זאת <strong>רב שמואל בר אבא:</strong> איסור הגבינה של גוים <strong>גזרה חדשה היא</strong> היתה באותו זמן, <strong>ו</strong>משום כך <strong>אין</strong> ראוי שיהיו <strong>מפקפקין</strong> (חוקרים) <strong>בה.</strong> ושואלים: ובאמת, משום <strong>מאי גזירתא</strong> <small>[מה</small> היא <small>גזירה</small> זו<small>]?</small> <strong>אמר ר' שמעון בן פזי אמר ר' יהושע בן לוי: משום ניקור,</strong> שמא ניקר נחש בגבינה זו והטיל בה את ארסו.
  ושואלים:  <strong>ולימא ליה</strong> <small>[ושיאמר לו]</small> ר' יהושע לר' ישמעאל שהטעם הוא <strong>משום ניקור!</strong> ומשיבים: <strong>כ</strong>דברי <strong>עולא,</strong> ש<strong>אמר עולא: כי גזרי גזירתא במערבא</strong> <small>[כאשר גוזרים גזירה בארץ ישראל],</small> <strong>לא מגלו טעמא</strong> <small>[אין מגלים</small> את <small>טעם</small> הגזירה<small>]</small> <strong>עד תריסר ירחי שתא</strong> <small>[שנים עשר חדשי שנה],</small> <strong>דלמא איכא איניש דלא סבירא ליה ואתי לזלזולי בה</strong> <small>[שמא יש אדם שאינו סבור כן ויבוא לזלזל בה].</small>
 היה <strong>מגדף</strong> <strong>בה</strong> <small>[מקשה על</small> <small>זה</small><small>]</small> <strong>ר' ירמיה,</strong> וכך אמר: <strong>אלא מעתה,</strong> אם הטעם הוא משום חשש לארס נחש, אם היתה <strong>יבשה תשתרי</strong> <small>[תהיה מותרת],</small> ואם היה <strong>ישן תשתרי</strong> <small>[תהיה מותרת]!</small> ש<strong>אמר ר' חנינא:</strong> דברים שחששו בהם משום גילוי שהטיל בהם נחש את ארסו, אם היה זה דבר <strong>יבש</strong> <strong>מותר,</strong> ואין חוששים שיש בו ארס, כי אם היה בו ארס <strong>אין מניחו ליבש</strong> (להתייבש), וכן <strong>ישן</strong> <strong>מותר,</strong> כי הארס <strong>אין מניחו לישן</strong> (להתיישן)! ומביאים הסברים אחרים לאיסור זה.
 <strong>אמר ר' חנינא:</strong> טעם איסור גבינה של גוים הוא <strong>לפי שאי אפשר לה</strong> לגבינה <strong>בלא</strong> שיהו בה <strong>צחצוחי</strong> (מעט טיפות) של <strong>חלב</strong> בהמה טמאה, המעורב בחלב הטהור. <strong>ושמואל אמר: מפני ש</strong>הגוים <strong>מעמידין</strong> (מגבנים) <strong>אותה</strong> את הגבינה <strong>בעור קיבת נבילה</strong> שפעמים אין משתמשים בתוכן הקיבה, אלא בעור הקיבה, שהוא כבשר לכל דבר, ונמצא שיש בגבינה מן הנבילה.
  ומעירים: מכאן שלדעת שמואל  <strong>הא קיבה גופא שריא</strong> <small>[הרי הקיבה עצמה,</small> תוכן הקיבה, <small>מותרת],</small> ותמהים: <strong>ומי</strong> <small>[והאם]</small> <strong>אמר שמואל הכי</strong> <small>[כך]?</small> <strong>והתנן</strong> <small>[והרי שנינו</small> במשנה<small>]:</small> <strong>קיבת הגוי ושל נבילה</strong> — <strong>הרי זו אסורה,</strong>
 <strong>והוינן</strong> <small>[ועסקנו,</small> התקשינו<small>]</small> <strong>בה: אטו</strong> <small>[וכי]</small> קיבה של <strong>גוי לאו</strong> <small>[לא]</small> <strong>נבלה היא?</strong>
 <strong>ואמר שמואל, חדא קתני</strong> <small>[</small>הלכה <small>אחת שנה]</small> כך צריך להבין: <strong>קיבת</strong> בהמה שנשחטה ב<strong>שחיטת גוי</strong> היא <strong>נבלה</strong> ו<strong>אסורה,</strong> ואם כן לדעת שמואל אף תוכן הקיבה (ולא העור בלבד) אסור משום נבילה!
  ומשיבים:  <strong>לא קשיא</strong> <small>[אין</small> זה <small>קשה],</small>
## דף לה:
 <strong>כאן</strong> במשנה בחולין, מדובר <strong>קודם חזרה</strong> לפני שחזר בו ר' יהושע מדבריו (שאמר לר' ישמעאל במשנתנו) וסבר שבקיבה עצמה יש איסור נבלה, <strong>כאן</strong> מה שאמר שמואל אצלנו, ממנו עולה כי קיבה עצמה מותרת — הוא <strong>לאחר חזרה,</strong> שאף ר' יהושע חזר בו מדבריו, ואינו סבור שהקיבה אסורה. <strong>ו</strong>אותה <strong>משנה</strong> שנאסרה בה קיבה <strong>לא זזה ממקומה</strong> השאירוה כמו שנשנתה מתחילה. ומביאים טעמים נוספים לאיסור גבינה של גוים.
 <strong>רב מלכיא משמיה</strong> <small>[משמו]</small> של <strong>רב אדא בר אהבה אמר:</strong> הטעם הוא <strong>מפני ש</strong>הם <strong>מחליקין</strong> את <strong>פניה</strong> של הגבינה <strong>בשומן חזיר. רב חסדא אמר: מפני שמעמידין</strong> (מגבנים) <strong>אותה בחומץ</strong> שנוצר מיין שלהם, והוא אסור בהנאה. <strong>רב נחמן בר יצחק אמר: מפני שמעמידין אותה בשרף הערלה</strong>  שאסור בהנאה.
  ושואלים:  <strong>כמאן</strong> <small>[כ</small>דעת <small>מי]</small> אמר זאת? <strong>כי האי תנא</strong> <small>[כ</small>דעת <small>תנא זה],</small> <strong>דתניא</strong> <small>[ששנינו</small> במשנה<small>],</small> <strong>ר' אליעזר אומר: המעמיד</strong> גבינה <strong>בשרף הערלה</strong> — <strong>אסור, מפני שהוא פירי</strong> <small>[פרי]</small> שכל היוצא מאילן שהוא ערלה אסור משום פירותיו.
  ודוחים: אין צורך לומר כך,  <strong>אפילו תימא</strong> <small>[תאמר]</small> שהוא כדעת <strong>ר' יהושע</strong> החולק על ר' אליעזר; <strong>עד כאן לא פליג</strong> <small>[חלק]</small> <strong>ר' יהושע עליה</strong> <small>[עליו]</small> על <strong>ר' אליעזר אלא בקטפא דגוזא</strong> <small>[בשרף</small> שיוצא מן <small>הענף],</small> <strong>אבל בקטפא דפירא מודי</strong> <small>[בשרף</small> שיוצא מן <small>הפרי</small> עצמו <small>מודה].</small>
 <strong>והיינו דתנן</strong> <small>[וזהו ששנינו</small> במשנה<small>],</small> <strong>אמר ר' יהושע: שמעתי בפירוש, שהמעמיד בשרף העלין ובשרף העיקרין</strong> (השורשים) של עץ ערלה — <strong>מותר,</strong> אבל <strong>בשרף הפגין</strong> (תאנים שלא בשלו) — <strong>אסור, מפני שהוא פירי</strong> <small>[פרי].</small>
 ושואלים: <strong>בין ל</strong>טעם שנתן <strong>רב חסדא, בין ל</strong>טעם שנתן <strong>רב נחמן בר יצחק, תתסר</strong> <small>[תיאסר]</small> הגבינה אף <strong>בהנאה,</strong> שהרי גם חומץ של גוים וגם ערלה אסורים בהנאה! ומשיבים: אכן, <strong>קשיא</strong> <small>[קשה].</small>
 <big>א</big> כיוון שהזכרנו דברים מתוך שיר השירים, מביאים דברים על ההמשך. <strong>דרש רב נחמן בריה</strong> <small>[בנו]</small> של <strong>רב חסדא, מאי דכתיב</strong> <small>[מהו שנאמר]:</small> <strong>"לריח שמניך טובים</strong> שמן תורק שמך על כן עלמות אהבוך" (שיר השירים א, ב), <strong>למה תלמיד חכם דומה? לצלוחית</strong> (מיכל) <strong>של פלייטין</strong> (שמן בושם), כשהיא <strong>מגולה ריחה נודף,</strong> אם היא <strong>מכוסה אין ריחה נודף,</strong> וכך תלמיד חכם המלמד לרבים מתפרסם ומתגלה שמו וטבעו.
 <strong>ולא עוד, אלא</strong> כשהוא מלמד לרבים, <strong>דברים שמכוסין ממנו מתגלין לו, שנאמר: "עלמות אהבוך"</strong> (שיר השירים א, ב), <strong>קרי ביה</strong> <small>[קרא בו]</small> כאילו היה כתוב <strong>"עלומות"; ולא עוד, אלא ש</strong>גם <strong>מלאך המות אוהבו, שנאמר: "עלמות אהבוך", קרי ביה</strong> <small>[קרא בו]</small> <strong>"על מות",</strong> כלומר, הממונה על המות; <strong>ולא עוד, אלא שנוחל שני עולמות, אחד העולם הזה ואחד העולם הבא, שנאמר: "עלמות", קרי ביה</strong> <small>[קרא בו]</small> <strong>"עולמות".</strong>
 <big>ב משנה</big> במשנה הקודמת שנינו מהם הדברים של גוים שאסורים בהנאה. <strong>ואלו דברים של גוים אסורין ואין איסורן איסור הנאה</strong> אלא אסורים רק באכילה: <strong>חלב שחלבו גוי ואין ישראל רואהו, והפת והשמן שלהן.</strong> אולם מוסיפים כי <strong>רבי ובית דינו התירו השמן.</strong>
 <strong>והשלקות</strong> דברים מבושלים (אפילו של היתר), <strong>וכבשין</strong> דברים שכובשים ומחמיצים אותם <strong>שדרכן לתת לתוכן יין וחומץ, וטרית</strong> (מין דג) <strong>טרופה</strong> (קצוצה) שלא ניכרים בה הקשקשים, <strong>וציר</strong> של דג <strong>שאין בה דגה כלבית שוטטת בו</strong> שהיא סימן שהיה זה ציר של דג טהור. <strong>והחילק</strong> שהוא מין דג קטן, שיכולה להיות בו תערובת דגים טמאים. <strong>וקורט</strong> חתיכת שרף <strong>של חלתית</strong> שהוא עשב חריף, <strong>ומלח שלקונדית</strong> — <strong>הרי אלו אסורין,</strong> אבל <strong>אין איסורן איסור הנאה.</strong>
 <big>ג גמרא</big> ושואלים: <strong>חלב למאי ניחוש</strong> <small>[למה נחשוש]</small> <strong>לה? אי</strong> <small>[אם]</small> <strong>משום איחלופי</strong> <small>[החלפה],</small> שיחליפו חלב טהור בחלב של בהמה טמאה, הרי חלב <strong>טהור</strong> — <strong>חיור</strong> <small>[לבן]</small> הוא, <strong>טמא</strong> — יש לו צבע <strong>ירוק! ואי</strong> <small>[ואם]</small> <strong>משום איערובי</strong> <small>[תערובת]</small> של חלב טמא בו, <strong>ניקום</strong> <small>[נעמיד</small> אותו<small>]</small> כמו שעושים גבינה ונראה, ש<strong>אמר מר</strong> <small>[החכם]:</small> <strong>חלב טהור עומד</strong> (נעשה גבינה), <strong>חלב טמא אינו עומד!</strong>
 ומשיבים: <strong>אי דקא בעי</strong> <small>[אם הוא צריך]</small> אותו <strong>לגבינה הכי נמי</strong> <small>[כך</small> הוא <small>גם כן],</small> <strong>הכא במאי עסקינן</strong> <small>[כאן במה אנו עוסקים]</small> — <strong>דקא בעי ליה לכמכא</strong> <small>[שהוא צריך אותו למאכל]</small> שנותנים בו חלב כמו שהוא.
  ושואלים:  <strong>ונשקול מיניה קלי וניקום</strong> <small>[ושיקח ממנו מעט ויעמיד]</small> ויראה אם חלב טמא הוא! ומשיבים: <strong>כיון</strong> ש<strong>ב</strong>חלב <strong>טהור נמי איכא נסיובי דלא קיימי</strong> <small>[גם כן יש</small> את <small>מי החלב שאינם נעשים גבינה],</small> <strong>ליכא למיקם עלה דמילתא</strong> <small>[אי אפשר לעמוד על הדבר],</small> שאולי עם אותו חלק שלא נעשה גבינה יש חלב טמא שנתערב.
 <strong>ואיבעית אימא</strong> <small>[ואם תרצה אמור]:</small> <strong>אפילו תימא דקבעי לה</strong> <small>[תאמר שהוא רוצה אותה]</small> את החלב <strong>לגבינה,</strong> עדיין יש לחשוש מחלב טמא, שכן <strong>איכא דקאי ביני אטפי</strong> <small>[יש</small> נוזל <small>שנמצא בין הנקבים]</small> שבגבינה, ובו מעורב אותו חלב טמא.
 <big>ד</big> שנינו במשנה: <strong>והפת. אמר רב כהנא אמר ר' יוחנן: פת לא הותרה בבית דין.</strong> ושואלים: <strong>מכלל</strong> דבריו אתה למד <strong>דאיכא מאן דשרי</strong> <small>[שיש מי שמתיר]</small> את הפת?
 ומשיבים: <strong>אין</strong> <small>[כן],</small> <strong>דכי אתא</strong> <small>[שכאשר בא]</small> <strong>רב דימי</strong> מארץ ישראל לבבל <strong>אמר: פעם אחת יצא רבי לשדה והביא גוי לפניו פת פורני</strong> (פת שאופים בתנור גדול) שהיתה <strong>מאפה סאה, אמר רבי: כמה נאה פת זו, מה ראו חכמים לאוסרה.</strong> ותוהים: <strong>מה ראו חכמים?</strong> הלוא מבואר להלן כי הטעם הוא <strong>משום חתנות,</strong> שלא יאכלו עמהם ויבואו להתחתן בהם!
 <strong>אלא, מה ראו חכמים לאוסרה בשדה,</strong> שם אין טעם זה קיים. ועל סמך דברים אלה <strong>סבורין העם</strong> ששמעו את דברי רבי ש<strong>התיר רבי הפת. ולא היא, רבי לא התיר את הפת.</strong> עד כאן תיאור אחד של הדברים.
 <strong>רב יוסף ואיתימא</strong> <small>[ויש אומרים]</small> שאמר זאת <strong>רב שמואל בר יהודה אמר: לא כך היה מעשה, אלא אמרו: פעם אחת הלך רבי למקום אחד וראה פת דחוק לתלמידים, אמר רבי: אין כאן פלטר</strong> (אופה) שיכול לספק להם לחם? <strong>כסבורין העם לומר:</strong> כוונתו היתה <strong>פלטר גוי, והוא לא אמר אלא פלטר ישראל</strong> 
 <strong>אמר ר' חלבו: אפילו למאן דאמר</strong> <small>[ל</small>דעת <small>מי שאומר]</small> שהכוונה היא שהתיר ב<strong>פלטר גוי</strong> — <strong>לא אמרן</strong> <small>[אמרנו]</small> <strong>אלא</strong> במקום <strong>דליכא</strong> <small>[שאין]</small> בו <strong>פלטר ישראל, אבל במקום דאיכא</strong> <small>[שיש]</small> <strong>פלטר ישראל לא. ור' יוחנן אמר: אפילו למאן דאמר</strong> <small>[ל</small>דעת <small>מי שאומר]</small> שהתיר רבי ב<strong>פלטר גוי</strong> — <strong>הני מילי</strong> <small>[דברים אלה</small> אמורים<small>]</small> <strong>בשדה, אבל בעיר לא</strong> יאכל מלחמו, מה הטעם? <strong>משום</strong> האיסור של חשש ה<strong>חתנות.</strong>
 מסופר ש<strong>איבו הוה מנכית ואכיל</strong> <small>[היה נושך ואוכל]</small> <strong>פת</strong> של גוי <strong>אבי מצרי</strong> <small>[במיצרי</small> השדות<small>],</small> <strong>אמר להו</strong> <small>[להם]</small> <strong>רבא</strong> לתלמידיו, <strong>ואיתימא</strong> <small>[ויש אומרים]</small> <strong>רב נחמן בר יצחק: לא תשתעו בהדיה דאיבו</strong> <small>[אל תדברו איתו עם איבו]</small> <strong>דקאכיל לחמא דארמאי</strong> <small>[שאוכל לחם של גוים].</small>
 <big>ה</big> שנינו במשנה בין הדברים האסורים: <strong>והשמן שלהן.</strong> ובמקורו של איסור <strong>שמן</strong> נחלקו חכמים, <strong>רב אמר: דניאל</strong> הוא אשר <strong>גזר עליו</strong> איסור, <strong>ושמואל אמר:</strong>
## דף לו.
 <strong>זליפתן של כלים טמאים</strong> מה שכליהם פולטים לשמן דבר טמא — <strong>אוסרתן.</strong> ועל לשונו של שמואל תוהים: <strong>אטו כולי עלמא</strong> <small>[וכי כל העולם]</small> <strong>אוכלי טהרות נינהו</strong> <small>[הם]?</small> הרי טומאה אינה אלא דבר הנוגע לאלה שנזהרים בטהרה, ומי שאינו נזהר בטהרה אינו צריך לחשוש לכך! <strong>אלא,</strong> כך צריך לומר: <strong>זליפתן של כלים אסורין</strong> — <strong>אוסרתן.</strong>
 <strong>אמר ליה</strong> <small>[לו]</small> <strong>שמואל לרב: בשלמא לדידי דאמינא</strong> <small>[נניח לשיטתי שאני אומר]</small> <strong>זליפתן של כלים אסורין אוסרתן, היינו</strong> <small>[זהו</small> הטעם<small>]</small> <strong>דכי אתא</strong> <small>[שכאשר בא]</small> <strong>רב יצחק בר שמואל בר מרתא</strong> <strong>ואמר</strong> שכך <strong>דריש</strong> <small>[דרש]</small> <strong>ר' שמלאי בנציבין: שמן, ר' יהודה ובית דינו נמנו עליו</strong> כלומר, הצביעו בענין זה <strong>והתירוהו,</strong> כי
 <strong>קסבר</strong> <small>[סבור הוא]:</small> ש<strong>נותן טעם לפגם</strong> — <strong>מותר,</strong> וכיון שטעמו של השמן נפגם על ידי פליטת הכלי, אינו אסור.
 <strong>אלא לדידך דאמרת</strong> <small>[לשיטתך</small> <small>שאתה אומר]</small> <strong>דניאל גזר עליו,</strong> וכי <strong>דניאל גזר ואתא</strong> <small>[ובא]</small> <strong>ר' יהודה הנשיא ומבטל ליה</strong> <small>[ומבטל אותו]?</small> <strong>והתנן</strong> <small>[והרי שנינו</small> במשנה<small>]:</small> <strong>אין בית דין יכול לבטל דברי בית דין חבירו, אלא אם כן גדול הימנו בחכמה ובמנין,</strong> וכי היה ר' יהודה הנשיא גדול מדניאל?
 <strong>אמר ליה</strong> <small>[לו]</small> רב: בשמו של <strong>שמלאי לודאה קא אמרת</strong> <small>[הלודי אתה אומר]?</small> <strong>שאני לודאי דמזלזלו</strong> <small>[שונים</small> הם <small>הלודיים ש</small>הם <small>מזלזלים]</small> באיסורים, ואין לחשוש למה שמסר. <strong>אמר ליה</strong> <small>[לו]</small> שמואל: האם <strong>אשלח ליה</strong> <small>[לו]</small> ואשאל אותו מהיכן הוא יודע את הדבר הזה? <strong>איכסיף</strong> <small>[התבייש]</small> רב.
 <strong>אמר רב: אם הם</strong> ר' יהודה הנשיא ובית דינו <strong>לא דרשו</strong> מן הכתוב שדניאל גזר על כך, ומשום כך התירו, <strong>אנן לא דרשינן</strong> <small>[אנו לא נדרוש]?</small> <strong>והכתיב</strong> <small>[והרי נאמר]:</small> <strong>"וישם דניאל על לבו אשר לא יתגאל בפת בג המלך וביין משתיו"</strong> (דניאל א, ח) — <strong>בשתי משתאות</strong> (שתיות) <strong>הכתוב מדבר, אחד משתה יין ואחד משתה שמן,</strong> ומסבירים:
 <strong>רב סבר</strong> <small>[סבור]:</small> <strong>על לבו שם</strong> דניאל שצריך להרחיק מדברים אלה, <strong>ולכל ישראל הורה</strong> שיעשו כן. <strong>ושמואל סבר: על לבו שם</strong> וכן נהג, <strong>ולכל ישראל לא הורה</strong> שיעשו כן.
  ושואלים:  <strong>ושמן, דניאל</strong> הוא ש<strong>גזר</strong> עליו? <strong>והאמר</strong> <small>[והרי אמר]</small> החכם <strong>באלי</strong> בשם <strong>אבימי נותאה משמיה</strong> <small>[משמו]</small> של <strong>רב: פיתן</strong> של גוים <strong>ושמנן,</strong> סתם <strong>יינן ובנותיהן, כולן משמנה עשר דבר הן</strong> גזירות שנגזרו ביום אחד בימי תלמידי שמאי והלל!
 <strong>וכי תימא</strong> <small>[ואם תאמר]:</small> <strong>אתא</strong> <small>[בא]</small> <strong>דניאל גזר</strong> גזירה זו <strong>ולא קיבל</strong> העם את הגזירה, <strong>ואתו</strong> <small>[ובאו]</small> <strong>תלמידי הלל ושמאי וגזור</strong> <small>[וגזרו]</small> גזירה זו מחדש <strong>וקיבל</strong> העם, <strong>אם כן מאי אסהדותיה</strong> <small>[מהי עדותו]</small> של <strong>רב?</strong> הרי הגזירה של דניאל לא התקבלה! <strong>אלא, דניאל גזר עליו</strong> איסור <strong>בעיר</strong> משום הרחקה מן הגוים, <strong>ואתו אינהו וגזור</strong> <small>[ובאו הם</small> תלמידי שמאי והלל <small>וגזרו]</small> איסור <strong>אפילו בשדה.</strong>
 ושואלים: <strong>ור' יהודה הנשיא היכי מצי למישרא תקנתא</strong> <small>[כיצד יכול</small> הוא <small>להתיר תקנה]</small> של <strong>תלמידי שמאי והלל? והתנן</strong> <small>[והרי שנינו</small> במשנה<small>]:</small> <strong>אין בית דין יכול לבטל דברי בית דין חבירו אלא אם כן גדול הימנו בחכמה ובמנין! ועוד, הא</strong> <small>[הרי]</small> <strong>אמר רבה בר בר חנה אמר ר' יוחנן: בכל יכול לבטל בית דין דברי בית דין חבירו, חוץ משמונה עשר דבר, שאפילו יבא אליהו ובית דינו</strong> ויתירו <strong>אין שומעין לו!</strong>
 <strong>אמר רב משרשיא: מה טעם</strong> אי אפשר לבטל שמונה עשרה — <strong>הואיל ופשט איסורו ברוב ישראל,</strong> ואילו <strong>שמן</strong> מעולם <strong>לא פשט איסורו ברוב ישראל,</strong> ש<strong>אמר ר' שמואל בר אבא אמר ר' יוחנן: ישבו רבוצצתינו ובדקו על שמן שלא פשט איסורו ברוב ישראל; ו</strong>עוד <strong>סמכו רבותינו על דברי רבן שמעון בן גמליאל ועל דברי ר' אלעזר בר צדוק, שהיו אומרים: אין גוזרין גזירה על הצבור אלא אם כן רוב צבור יכולין לעמוד בה,</strong> ואם נגזרה גזירה כזו ניתן לבטלה, ש<strong>אמר רב אדא בר אהבה, מאי קרא</strong> <small>[מהו המקרא]</small> המלמד על כך?
## דף לו:
 <strong>"במארה אתם נארים ואתי אתם קבעים הגוי כלו"</strong> (מלאכי ג, ט), ומכאן נלמד: <strong>אי איכא</strong> <small>[אם יש]</small> גזירה ("מארה") שקיבלו עליהם <strong>גוי</strong> (העם) <strong>כולו</strong> — <strong>אין</strong> <small>[כן],</small> <strong>אי</strong> <small>[אם]</small> <strong>לא</strong> — <strong>לא,</strong> אין הגזירה חלה.
 <big>א</big> <strong>גופא</strong> <small>[</small>ל<small>גופו]</small> של דבר שהזכרנו קודם, <strong>אמר באלי אמר אבימי נותאה משמיה</strong> <small>[משמו]</small> של <strong>רב: פיתן ושמנן, יינן ובנותיהן</strong> של גוים, <strong>כולן משמונה עשר דבר</strong> שגזרו תלמידי שמאי והלל <strong>הן.</strong> ושואלים: <strong>בנותיהן מאי</strong> <small>[מה]</small> <strong>היא</strong> גזירה זו? <strong>אמר רב נחמן בר יצחק: גזרו על בנותיהן</strong> שתיחשבנה <strong>נידות מעריסותן,</strong> כלומר מקטנותן, עוד קודם שהן מגיעות לזמן נידה.
 <strong>וגניבא משמיה</strong> <small>[משמו]</small> של <strong>רב אמר: כולן</strong> וגם בנותיהם, <strong>משום עבודה זרה גזרו בהן.</strong> ומעירים: והוא כמו <strong>דכי אתא</strong> <small>[שכאשר בא]</small> <strong>רב אחא בר אדא</strong> מארץ ישראל לבבל <strong>אמר</strong> בשם <strong>ר' יצחק: גזרו על פיתן משום שמנן,</strong> ותוהים על פרט זה: <strong>מאי אולמיה</strong> <small>[מה תוקפו],</small> מדוע גדול כוחו של איסור <strong>שמן מ</strong>אשר איסור <strong>פת?</strong>
 <strong>אלא,</strong> כך צריך לומר: גזרו <strong>על פיתן ו</strong>על <strong>שמנן משום יינן, ועל יינן</strong> גזרו <strong>משום בנותיהן, ועל בנותיהן משום דבר אחר</strong> כלומר, עבודה זרה. <strong>ועל דבר אחר</strong> נוסף, שלא הזכירו, גזרו <strong>משום דבר אחר</strong> (טעם אחר), כאשר יבואר להלן.
 ומבררים את הענין: איסור <strong>בנותיהן,</strong> הלוא <strong>דאורייתא</strong> <small>[מן התורה]</small> <strong>היא, דכתיב</strong> <small>[שנאמר]:</small> <strong>"לא תתחתן בם</strong> בתך לא תתן לבנו ובתו לא תקח לבנך" (דברים ז, ג), ואין זו גזירת חכמים! ומשיבים: <strong>דאורייתא</strong> <small>[מן התורה]</small> אסורות רק בנותיהם של <strong>שבעה גוים</strong> (שהיו בארץ ישראל בזמן כיבוש יהושע), <strong>אבל שאר אומות</strong> — <strong>לא, ואתו אינהו וגזור</strong> <small>[ובאו הם,</small> חכמים, <small>וגזרו]</small> <strong>אפילו</strong> על בנותיהם של <strong>שאר אומות.</strong>
 ושואלים: <strong>ולר' שמעון בן יוחי</strong> ש<strong>אמר:</strong> הטעם שנכתב בתורה באיסור זה, <strong>"כי יסיר את בנך מאחרי"</strong> (דברים ז, ד), הריהו בא <strong>לרבות</strong> (להוסיף) בכלל האיסור את <strong>כל המסירות,</strong> ונכללים בכך גם בנות כל הגוים שהם עובדי עבודה זרה, לפי זה <strong>מאי איכא למימר</strong> <small>[מה יש לומר]?</small> הרי אין זו גזירת חכמים! <strong>אלא</strong> כך צריך לפרש: <strong>דאורייתא</strong> <small>[מן התורה]</small> מה שאסור הוא <strong>אישות</strong> כלומר, נישואין ב<strong>דרך חתנות</strong> כמו שנאמר "לא תתחתן בם", <strong>ואתו אינהו גזור</strong> <small>[ובאו הם,</small> תלמידי שמאי והלל, <small>וגזרו]</small> <strong>אפילו</strong> על ביאה ב<strong>דרך זנות.</strong>
 ושואלים: ביאה בדרך <strong>זנות נמי</strong> <small>[גם כן]</small> כבר <strong>בבית דינו של שם גזרו</strong> על כך שהיא אסורה, <strong>דכתיב</strong> <small>[שנאמר]:</small> <strong>"ויאמר יהודה הוציאוה ותשרף"</strong> (בראשית לח, כד), משמע שהיתה בידיהם הלכה בענין זה, שישראלית שזנתה עם הגוי דינה מיתה!
 <strong>אלא,</strong> כך צריך לומר: <strong>דאורייתא</strong> <small>[מן התורה]</small> אסור הדבר ב<strong>גוי הבא על בת ישראל,</strong> משום <strong>דמשכה בתריה</strong> <small>[שנמשכת אחריו]</small> והולכת לעבוד עבודה זרה, <strong>אבל ישראל הבא על הגויה</strong> — <strong>לא, ואתו אינהו גזור</strong> <small>[ובאו הם, וגזרו]</small> <strong>אפילו</strong> על <strong>ישראל הבא על הגויה</strong> שיהא אסור.
  ומקשים: איסור זה של  <strong>ישראל הבא על הגויה</strong> — <strong>הלכה למשה מסיני היא,</strong> ש<strong>אמר מר</strong> <small>[החכם]:</small> <strong>הבועל ארמית</strong> כלומר, גויה — <strong>קנאין פוגעין בו</strong> והורגים אותו, כדרך שעשה פינחס לזמרי בן סלוא (במדבר כה, ו—ח)!
 <strong>אמר ליה</strong> <small>[לו],</small> כך צריך לומר: האיסור <strong>דאורייתא</strong> <small>[מן התורה]</small> הוא דווקא כשבועל גויה <strong>בפרהסיא</strong> (בפני רבים) <strong>וכמעשה שהיה</strong> בזמרי, <strong>ואתו אינהו גזור</strong> <small>[ובאו הם,</small> חכמים, <small>וגזרו]</small> <strong>אפילו</strong> על ביאה <strong>בצינעא.</strong> ושואלים: <strong>בצינעא נמי</strong> <small>[גם כן],</small> <strong>בית דינו של חשמונאי</strong> הם ש<strong>גזרו,</strong>
 <strong>[דכי אתא</strong> <small>[שכאשר בא]</small> <strong>רב דימי</strong> מארץ ישראל לבבל <strong>אמר: בית דין של חשמונאי גזרו],</strong> ש<strong>ישראל הבא על הגויה</strong> — <strong>חייב משום נשג"א</strong> שמדברי סופרים מחשיבים אותו כאילו בא על נידה, שפחה, גויה, אשת איש (ובראשי תיבות: נשג"א),
 <strong>כי אתא</strong> <small>[כאשר בא]</small> <strong>רבין</strong> מארץ ישראל <strong>אמר</strong> זאת בשינוי: <strong>משום נשג"ז</strong> (נידה, שפחה, גויה, זונה)!
  ומתרצים:  <strong>כי</strong> <small>[כאשר]</small> <strong>גזרו בית דינו של חשמונאי</strong> היתה זו גזירה רק על <strong>ביאה</strong> על גויה, <strong>אבל ייחוד</strong> עימה <strong>לא</strong> אסרו, <strong>ואתו אינהו</strong> <small>[ובאו הם,</small> תלמידי שמאי והלל<small>]</small> <strong>גזור</strong> <small>[גזרו]</small> <strong>אפילו ייחוד.</strong> ומקשים: <strong>ייחוד נמי</strong> <small>[גם כן]</small> <strong>בית דינו של דוד גזרו,</strong> ש
 <strong>אמר רב יהודה: באותה שעה,</strong> לאחר מעשה אמנון ותמר, <strong>גזרו על ייחוד! אמרי</strong> <small>[אומרים]:</small> אין הדברים כך, <strong>התם</strong> <small>[שם]</small> בית דינו של דוד גזרו על איסור של <strong>ייחוד</strong> עם <strong>בת ישראל</strong> כלשהי, אפילו פנויה, <strong>אבל ייחוד</strong> עם <strong>גויה</strong> — <strong>לא, ואתו אינהו</strong> <small>[ובאו הם]</small> <strong>גזרו אפילו</strong> על <strong>ייחוד</strong> של <strong>גויה.</strong>
 ומקשים: <strong>ייחוד</strong> עם <strong>בת ישראל דאורייתא</strong> <small>[מן התורה]</small> <strong>היא!</strong> ש<strong>אמר ר' יוחנן משום</strong> (בשם) <strong>ר' שמעון בן יהוצדק: רמז לייחוד מן התורה מנין? שנאמר: "כי יסיתך אחיך בן אמך"</strong> דברים יג, ב), ומדוע נאמר בהגדרת "אחיך" שהוא "בן אמך"? <strong>וכי</strong> <strong>בן אם מסית, בן אב אינו מסית?</strong>
 <strong>אלא</strong> יש בכך רמז: <strong>בן מתייחד עם אמו,</strong> ולכן יש חשש שאחיו מן האם יסיתהו בסתר, כיון ששניהם מצויים אצל אימם, אבל <strong>אין אחר מתייחד עם כל עריות שבתורה!</strong>
 ומשיבים: <strong>ייחוד</strong> האסור <strong>דאורייתא</strong> <small>[מן התורה]</small> הוא דווקא ייחוד עם <strong>אשת איש, ואתא</strong> <small>[ובא]</small> <strong>דוד וגזר אפילו</strong> על <strong>ייחוד</strong> של <strong>פנויה, ואתו</strong> <small>[ובאו]</small> <strong>תלמידי בית שמאי ובית הלל גזור</strong> <small>[גזרו]</small> <strong>אפילו</strong> על <strong>ייחוד</strong> של <strong>גויה.</strong>
 <big>ב</big> ומבררים: <strong>מאי</strong> <small>[מה]</small> פירוש הדברים שנאמרו לעיל בשם ר' יצחק, שגזרו <strong>על דבר אחר משום דבר אחר? אמר רב נחמן בר יצחק: גזרו על תינוק גוי שיטמא בזיבה,</strong> כלומר שייחשב כאילו הוא טמא בזיבה, ומדוע? כדי <strong>שלא יהא תינוק ישראל רגיל</strong> (מצוי) <strong>אצלו</strong> ויביאו לחטוא ב<strong>משכב זכור.</strong>
 ש<strong>אמר ר' זירא: צער גדול היה לי אצל ר' אסי</strong> בשאלה ששאלתי אותו ולא נעניתי, <strong>ור' אסי</strong> שאל דבר זה <strong>אצל ר' יוחנן, ור' יוחנן אצל ר' ינאי, ור' ינאי אצל ר' נתן בן עמרם, ור' נתן בן עמרם אצל רבי,</strong> והשאלה היתה: <strong>תינוק גוי מאימתי מטמא בזיבה? ואמר לי: בן יומו, וכשבאתי אצל ר' חייא, אמר לי:</strong> על <strong>בן תשע שנים ויום אחד</strong> גזרו חכמים שיטמא כאילו היה זב, מפני שהוא אז ראוי לביאה,
 <strong>וכשבאתי והרציתי</strong> (סיפרתי) <strong>דברי</strong> דברים אלו של ר' חייא <strong>לפני רבי, אמר לי: הנח דברי ואחוז דברי ר' חייא,</strong> ש<strong>אמר: תינוק גוי אימתי מטמא בזיבה</strong> — <strong>בן תשע שנים ויום אחד,</strong>
## דף לז.
 <strong>הואיל וראוי לביאה</strong> שהרי כפי שאמרנו הטעם הוא כדי למנוע משכב זכר <strong>מטמא נמי</strong> <small>[גם כן]</small> <strong>בזיבה. אמר רבינא: הלכך,</strong> כיון שגזרו זיבה על תינוק בהיותו ראוי לביאה, <strong>הא</strong> <small>[זו]</small> <strong>תינוקת גויה בת שלש שנים ויום אחד, הואיל וראויה לביאה,</strong> שכן מגיל זה והלאה נחשבת ביאתה כמעשה ביאה, <strong>מטמאה נמי</strong> <small>[גם כן]</small> <strong>בזיבה.</strong>
 ושואלים: <strong>פשיטא</strong> <small>[פשוט]</small> שכך הוא, שהרי הטעם הוא אותו טעם! ומשיבים: <strong>מהו דתימא</strong> <small>[שתאמר]</small> שיש מקום לחלק: <strong>האי</strong> <small>[זה]</small> ילד בן תשע ואילך <strong>ידע לארגולי</strong> <small>[יודע להרגיל</small> אצלו<small>]</small> ילדים אחרים לעבירה, ולכן יש לחשוש בו, <strong>והא</strong> <small>[וזו]</small> הקטנה <strong>לא ידעה לארגולי</strong> <small>[אינה יודעת להרגיל]</small> עד שתגדל, ואין לחשוש בה, <strong>קא משמע לן</strong> <small>[משמיע לנו]</small> שבכל זאת כך הוא דינה.
 <big>א</big> מסופר, <strong>מיסתמיך ואזיל</strong> <small>[נסמך היה והולך]</small> <strong>ר' יהודה נשיאה</strong> <small>[הנשיא]</small> <strong>אכתפיה</strong> <small>[על כתפו]</small> של <strong>ר' שמלאי שמעיה</strong> <small>[שמשו],</small> <strong>אמר לו: שמלאי, לא היית אמש בבית המדרש כשהתרנו את השמן</strong> של גוים. <strong>אמר לו:</strong> דבר גדול הוא, ו<strong>בימינו תתיר אף את הפת. אמר לו: אם</strong> אעשה <strong>כן,</strong> <strong>קרו לן "בית דינא שריא"</strong> <small>[יקראו לנו "בית דין מתיר"],</small> <strong>דתנן</strong> <small>[ששנינו</small> במשנה<small>]:</small> <strong>העיד ר' יוסי בן יועזר איש צרידה</strong> והורה <strong>על</strong> החגב הקרוי <strong>אייל קמצא</strong> שהוא <strong>דכן</strong> <small>[טהור]</small> ומותר באכילה, <strong>ועל משקה</strong> של <strong>בית מטבחיא</strong> <small>[בית המטבחיים]</small> שבמקדש (הדם והמים שבו) שהוא <strong>דכן</strong> <small>[טהור],</small> <strong>ועל דיקרב למיתא</strong> <small>[</small>מי <small>שנוגע במת]</small> שיהא <strong>מסאב</strong> <small>[טמא],</small> <strong>וקרו ליה</strong> <small>[וקראו לו]</small> משום כך <strong>"יוסף שריא"</strong> <small>[המתיר].</small>
 <strong>אמר ליה</strong> <small>[לו]</small> ר' שמלאי: <strong>התם שרא תלת, ומר שרא חדא</strong> <small>[שם</small> ר' יוסי בן יועזר <small>התיר שלוש, ואדוני התיר</small> רק <small>אחת],</small> <strong>ואי שרי מר חדא אחריתי, אכתי תרתין הוא דהויין</strong> <small>[ואם יתיר אדוני</small> עוד <small>אחת אחרת, עדיין שתים הן שיהיו]!</small> <strong>אמר ליה</strong> <small>[לו]:</small> <strong>אנא שראי אחריתי</strong> <small>[אני התרתי</small> כבר <small>אחרת].</small> <strong>מאי</strong> <small>[מה]</small> <strong>היא?</strong>
 <strong>דתנן</strong> <small>[ששנינו</small> במשנה<small>]</small> האומר לאישה: <strong>"זה גיטך אם לא באתי מכאן עד שנים עשר חודש", ומת בתוך שנים עשר חודש</strong> — <strong>אינו גט,</strong> שהרי הגט חל רק לאחר זמן, ובאותו זמן כבר מת ואין גט למתים. <strong>ותני עלה</strong> <small>[ושנויה</small> ברייתא <small>עליה]:</small> <strong>ורבותינו התירוה לינשא, ואמרינן</strong> <small>[ואמרנו]:</small> <strong>מאן</strong> <small>[מי</small> הם אלה<small>]</small> המכונים <strong>"רבותינו"? אמר רב יהודה אמר שמואל: בית דינא דשרו משחא</strong> <small>[</small>אותו <small>בית דין שהתירו</small> את <small>השמן],</small>
 <strong>סברי לה</strong> <small>[סבורים הם]</small> <strong>כר' יוסי,</strong> ש<strong>אמר: זמנו של שטר מוכיח עליו</strong> כלומר, שתחילת חלותו היא מן הזמן הכתוב בו, ולכן כשהתקיים התנאי ולא בא האיש — חל הגט למפרע, מחייו. <strong>ואמר ר' אבא בריה</strong> <small>[בנו]</small> של <strong>ר' חייא בר אבא: ר' יהודה הנשיא הורה</strong> והתירה להינשא <strong>ולא הודו לו</strong> בענין זה <strong>כל שעתו</strong> כלומר, בני דורו, <strong>ואמרי לה</strong> <small>[ויש אומרים]:</small> <strong>כל סייעתו</strong> <small>[סיעתו]</small> כלומר, כל בית דינו.
 <strong>אמר ליה</strong> <small>[לו]</small> <strong>ר' [אליעזר] לההוא סבא</strong> <small>[לזקן אחד]</small> שהיה שם באותו מנין: <strong>כי שריתוה</strong> <small>[</small>האם <small>כשהתרתם אותה]</small> — <strong>לאלתר שריתוה, דלא אתי</strong> <small>[</small><small>מיד התרתם אותה</small> להינשא, כיון <small>ש</small>וודאי <small>לא יבוא</small> בעלה<small>],</small> <strong>או דלמא</strong> <small>[שמא]</small> רק <strong>לאחר שנים עשר חודש, דהא איקיים ליה תנאיה</strong> <small>[שהרי</small> רק אז <small>התקיים לו התנאי שלו]?</small>
 שאל אותו זקן את ר' אלעזר: <strong>ותיבעי</strong> <small>[ותישאל]</small> <strong>לך</strong> שאלה זו <strong>אמתניתין</strong> <small>[על משנתנו],</small> שיש בה גם כן ספק כזה, <strong>דתנן</strong> <small>[ששנינו</small> במשנה<small>],</small> האומר לאישה: <strong>"הרי זה גיטך מעכשיו אם לא באתי מכאן עד שנים עשר חודש", ומת בתוך שנים עשר חודש</strong> — <strong>הוי</strong> <small>[הריהו]</small> <strong>גט, דהא איקיים ליה</strong> <small>[שהרי התקיים לו]</small> ה<strong>תנאי,</strong>
 <strong>ותיבעי</strong> <small>[ותישאל]</small> <strong>לך</strong> גם שם השאלה: האם <strong>לאלתר הוי גיטא, דהא לא אתא</strong> <small>[מיד חל הגט, שהרי לא יבוא],</small> <strong>או דלמא</strong> <small>[שמא]</small> <strong>לאחר שנים עשר חודש, דהא איקיים ליה תנאיה</strong> <small>[שהרי</small> רק אז <small>התקיים לו תנאו]!</small> השיב לו ר' אלעזר: <strong>אין הכי נמי</strong> <small>[כן, כך</small> הוא <small>גם כן],</small> ובאמת היה אפשר לשאול גם על המשנה, <strong>אלא משום דהוית בההוא מניינא</strong> <small>[שהיית באותו מנין]</small> שנמנו בו והתירוה להינשא, שאלתיך, לדעת מה בדיוק החליטו.
  ובענין היתר זה של ר' יהודה הנשיא, <strong>אמר אביי: הכל מודים</strong> כי כאשר אדם עושה תנאי שיחול הגט <strong>"לכשתצא חמה מנרתיקה"</strong> — <strong>לכי נפקא קאמר לה</strong> <small>[כאשר</small> היא <small>יוצאת</small> התכוון <small>לומר],</small> <strong>וכי מיית בליליא</strong> <small>[ואם מת בלילה]</small> לפני שיצאה החמה — <strong>גט לאחר מיתה הוא</strong> ואינו גט.
 ואם אמר: <strong>"על מנת שתצא חמה מנרתיקה"</strong> — שיחול הגט <strong>מעכשיו קאמר לה</strong> <small>[אמר לה],</small> <strong>וכי מיית בליליא</strong> <small>[ואם מת בלילה]</small> — <strong>הא</strong> <small>[הרי]</small> <strong>ודאי תנאה הוי</strong> <small>[תנאי הוא]</small> שמתקיים כשיוצאת החמה, <strong>וגט</strong> עצמו <strong>מחיים הוא</strong> חל, <strong>כ</strong>דברי <strong>רב הונא,</strong> ש<strong>אמר רב הונא: כל האומר "על מנת"</strong> בתנאי — <strong>כאומר "מעכשיו" דמי</strong> <small>[נחשב].</small>
 <strong>לא נחלקו אלא ב</strong>לשון של <strong>"אם תצא</strong> חמה", <strong>ר' יהודה הנשיא סבר לה</strong> <small>[סבור]</small> <strong>כר' יוסי,</strong> ש<strong>אמר: זמנו של שטר מוכיח עליו, והוה ליה</strong> <small>[והרי הוא]</small> <strong>כ</strong>אילו אמר <strong>"מהיום אם מתי", כ"מעכשיו אם מתי",</strong> שחלות הגט היא מחיים, אלא שיתברר הדבר למפרע לכשימות. <strong>ורבנן לית להו</strong> <small>[וחכמים אין להם,</small> אינם סבורים<small>]</small> כ<strong>ר' יוסי, והוה ליה</strong> <small>[והרי הוא]</small> כאילו היה אומר <strong>"זה גיטך אם מתי" גרידא</strong> <small>[בלבד],</small> שלא קבע שיחול הגט מיד, ולכשימות — אינו גט.
 <big>ב</big> <strong>גופא</strong> <small>[לגופו]</small> של דבר שהזכרנו קודם: <strong>העיד יוסי בן יועזר איש צרידה על</strong> החגב הקרוי <strong>אייל קמצא דכן</strong> <small>[</small>שהוא <small>טהור],</small> <strong>ועל משקה בי מטבחיא דכן</strong> <small>[משקה בית המטבחיים</small> שבמקדש שהוא <small>טהור],</small> <strong>ועל דיקרב למיתא מסאב</strong> <small>[הנוגע במת</small> שהוא <small>טמא],</small> <strong>וקרו ליה</strong> <small>[וקראו לו]</small> <strong>"יוסף שריא"</strong> <small>[המתיר].</small> ושואלים: <strong>מאי</strong> <small>[מהו]</small> <strong>אייל קמצא? רב פפא אמר:</strong> חגב שנקרא <strong>שושיבא, ורב חייא בר אמי משמיה</strong> <small>[משמו]</small> של <strong>עולא אמר:</strong> חגב הנקרא <strong>סוסביל.</strong> ומסבירים את מחלוקתם.
 <strong>רב פפא אמר שושיבא</strong> הוא, <strong>וקמיפלגי</strong> <small>[והם חלוקים]</small> יוסי בן יועזר והחכמים שחלקו עליו <strong>ב</strong>חגב ש<strong>ראשו ארוך, מר סבר</strong> <small>[חכם זה,</small> חכמים, <small>סבור]:</small> חגב ש<strong>ראשו ארוך</strong> — <strong>אסור, ומר סבר</strong> <small>[וחכם זה,</small> יוסי בן יועזר, <small>סבור]:</small> <strong>ראשו ארוך</strong> — <strong>מותר. רב חייא בר אמי משמיה</strong> <small>[משמו]</small> של <strong>עולא</strong> ש<strong>אמר</strong>
## דף לז:
 <strong>סוסביל,</strong> לדעתו <strong>בראשו ארוך</strong> (כמו שושיבא) <strong>כולי עלמא לא פליגי</strong> <small>[הכל אינם חולקים]</small> שהוא <strong>אסור, והכא</strong> <small>[וכאן]</small> לענין סוסביל <strong>ב</strong>שאלה של <strong>כנפיו חופין את רובו על ידי הדחק קמיפלגי</strong> <small>[חלוקים הם],</small> כאשר אין זה רוב הניכר לעין אלא רק ניתן להימדד בדוחק, <strong>מר סבר</strong> <small>[חכם זה,</small> יוסי בן יועזר <small>סבור]:</small> <strong>רובא כל דהו בעינן</strong> <small>[רוב כל שהוא אנו צריכים]</small> והוא כשר, לפי שכנפיו חופים את רובו. <strong>ומר סבר</strong> <small>[וחכם זה,</small> חכמים, <small>סבור]:</small> <strong>רובא דמנכר בעינן</strong> <small>[רוב שניכר אנו צריכים].</small>
 <big>א</big> <strong>ו</strong>עוד שנינו שהעיד ר' יוסי בן יועזר <strong>על משקה בי מטבחיא</strong> <small>[בית המטבחיים]</small> שהוא <strong>דכן</strong> <small>[טהור].</small> ושואלים: <strong>מאי</strong> <small>[מה]</small> פירוש <strong>דכן</strong> <small>[טהור]?</small> <strong>רב אמר: דכן</strong> <small>[טהור]</small> <strong>ממש,</strong> כלומר אין הם מקבלים טומאה, ואין בהם כל צד טומאה. <strong>ושמואל אמר:</strong> כוונתו שהם <strong>דכן</strong> <small>[טהורים]</small> <strong>מלטמא אחרים, אבל טומאת עצמן יש בהן.</strong>
 ומסבירים את השיטות: <strong>רב אמר דכן ממש, קסבר</strong> <small>[סבור הוא]:</small> <strong>טומאת משקין</strong> כל עיקרה הוא <strong>דרבנן</strong> <small>[מדברי חכמים],</small> <strong>וכי גזור רבנן</strong> <small>[וכאשר גזרו חכמים]</small> <strong>טומאה</strong> הרי זה <strong>במשקין דעלמא</strong> <small>[בכלל],</small> <strong>אבל במשקה בי מטבחיא</strong> <small>[בית המטבחיים]</small> במקדש <strong>לא גזרו רבנן</strong> <small>[חכמים].</small>
 <strong>ושמואל אמר דכן מלטמא אחרים, אבל טומאת עצמן יש בהן, קסבר</strong> <small>[סבור הוא]:</small> <strong>טומאת משקין דאורייתא</strong> <small>[מן התורה</small> היא<small>],</small> אבל <strong>לטמא אחרים</strong> הוא רק <strong>דרבנן</strong> <small>[מדברי חכמים],</small> <strong>וכי</strong> <small>[וכאשר]</small> <strong>גזרו רבנן</strong> <small>[חכמים]</small> הרי זה <strong>במשקין דעלמא</strong> <small>[בכלל],</small> ואולם <strong>במשקין</strong> של <strong>בי מטבחיא</strong> <small>[בית המטבחיים]</small> <strong>לא גזרו.</strong>
 <big>ב</big> <strong>ו</strong>עוד העיד יוסי בן יועזר <strong>על דיקרב למיתא</strong> <small>[</small>מי <small>שנוגע במת]</small> — <strong>מסאב</strong> <small>[</small>שהוא <small>טמא],</small> <strong>וקרו ליה "יוסף שריא"</strong> <small>[וקראו לו "יוסף המתיר"].</small> ותוהים: <strong>"יוסף אסרא" מיבעי ליה</strong> <small>["יוסף האוסר" היו צריכים</small> לקרוא לו<small>],</small> שהרי איסור אמר להם ולא היתר! <strong>ועוד, דאורייתא</strong> <small>[מן התורה]</small> <strong>היא</strong> שהנוגע במת נטמא, <strong>דכתיב</strong> <small>[שנאמר]:</small> <strong>"וכל אשר יגע על פני השדה בחלל חרב או במת...</strong> יטמא שבעת ימים" <strong>וגו'</strong> (במדבר יט, טז)!
  ומשיבים:  <strong>דאורייתא</strong> <small>[מן התורה]</small> רק מי ש<strong>יקרב</strong> <small>[יגע]</small> במת הוא <strong>טמא,</strong> אבל מי <strong>דיקרב בדיקרב</strong> <small>[שנוגע בנוגע]</small> — <strong>טהור, ואתו אינהו וגזור אפילו דיקרב בדיקרב</strong> <small>[ובאו הם</small> חכמים <small>וגזרו אפילו</small> על <small>הנוגע בנוגע]</small> שהוא טמא, <strong>ואתא איהו ואוקמה אדאורייתא</strong> <small>[ובא הוא,</small> יוסי בן יועזר, <small>והעמיד</small> את הדבר <small>על</small> דין <small>התורה].</small>
 ותוהים: <strong>דיקרב בדיקרב נמי דאורייתא הוא</strong> <small>[הנוגע בנוגע גם כן מן התורה הוא],</small> <strong>דכתיב</strong> <small>[שנאמר]:</small> <strong>"וכל אשר יגע בו הטמא יטמא"</strong> (בנדבר יט, כב), משמע שהנטמא במת מטמא גם אחרים!
 <strong>אמרוה רבנן</strong> <small>[חכמים]</small> את ההלכה הזו <strong>קמיה</strong> <small>[לפני]</small> <strong>רבא משמיה</strong> <small>[משמו]</small> של <strong>מר זוטרא בריה</strong> <small>[בנו]</small> של <strong>רב נחמן</strong> ש<strong>אמר משמיה</strong> <small>[משמו]</small> של <strong>רב נחמן: דאורייתא דיקרב בדיקרב</strong> <small>[מן התורה מגע במגע],</small> אם היה זה <strong>בחיבורין</strong> כאשר אדם נוגע בפועל במת ובא אחר ונוגע בו באותה שעה — הרי הוא טמא <strong>טומאת שבעה, שלא בחיבורין</strong> אם נגע במי שנטמא במת שלא בשעת מגעו — הריהו טמא רק <strong>טומאת ערב; ואתו אינהו וגזור</strong> <small>[ובאו הם,</small> חכמים, <small>וגזרו]</small> <strong>אפילו</strong> על מגע <strong>שלא בחיבורין טומאת שבעה, ואתא איהו ואוקמה אדאורייתא</strong> <small>[ובא הוא והעמידה על</small> דין <small>תורה].</small>
 ושואלים: <strong>דאורייתא מאי היא</strong> <small>[מן התורה מה הוא]?</small> <strong>דכתיב</strong> <small>[שנאמר]:</small> <strong>"הנגע במת לכל נפש אדם וטמא שבעת ימים"</strong> (במדבר יט, יא), <strong>וכתיב</strong> <small>[ונאמר]:</small> <strong>"וכל אשר יגע בו הטמא יטמא"</strong> (במדבר יט, כד), ומן הסתם טומאת מת שהיא שבעה ימים, <strong>וכתיב</strong> <small>[ו</small>מצד אחר <small>נאמר]</small> בהמשך: <strong>"והנפש הנגעת תטמא עד הערב"</strong> (במדבר יט, כד), ולא יותר, <strong>הא</strong> <strong>כיצד?</strong> הרי יש סתירה, אם טמא עד הערב או טמא שבעה ימים!
  אלא יש לומר: <strong>כאן</strong> שטמא שבעה — <strong>בחיבורין, כאן</strong> שטמא רק עד הערב — <strong>שלא בחיבורין.</strong>
 <strong>אמר להו</strong> <small>[להם]</small> <strong>רבא: לאו אמינא לכו לא תתלו ביה בוקי סריקי</strong> <small>[</small>האם <small>לא אמרתי לכם אל תתלו בו בקבוקים ריקים]</small> כלומר, דברים בטלים <strong>ברב נחמן?</strong> מה שאתם אומרים אינו נכון, אלא <strong>הכי</strong> <small>[כך]</small> <strong>אמר רב נחמן: ספק טומאה ברשות הרבים התיר להן.</strong>
 ושואלים: <strong>והא הלכתא</strong> <small>[והרי הלכה</small> זו<small>]</small> של ספק טומאה <strong>מ</strong>דין <strong>סוטה גמרינן לה</strong> <small>[אנו למדים אותה],</small> <strong>מה סוטה</strong> שספק אם נטמאה בביאת איש אחר, ספק זה קיים בה רק ב<strong>רשות היחיד</strong> מטבע הדברים, <strong>אף</strong> ספק <strong>טומאה</strong> הוא רק ב<strong>רשות היחיד</strong> ולא במקום אחר! ומה חידש יוסי בן יועזר?
  ומשיבים:  <strong>הא</strong> <small>[הרי]</small> <strong>אמר ר' יוחנן: הלכה ואין מורין כן,</strong> כלומר, אמנם זו היא ההלכה שספק זה טהור, אבל למעשה אין מורים כן לרבים, כדי שלא יבואו לזלזל בטומאה. וכך נהגו, <strong>ואתא איהו ואורי ליה אורויי</strong> <small>[ובא הוא,</small> יוסי בן יועזר, <small>והורה להם]</small> לנהוג כן בפועל, שברשות הרבים אין חוששים לספק טומאה.
  ומעירים:  <strong>תניא נמי הכי</strong> <small>[שנויה</small> ברייתא <small>גם כן כך],</small> <strong>ר' יהודה אומר: קורות נעץ להם</strong> יוסי בן יועזר, כלומר, עשה סימנים, <strong>ואמר: עד כאן רשות הרבים, עד כאן רשות היחיד.</strong> ובענין זה מסופר, <strong>כי אתו לקמיה</strong> <small>[כאשר היו באים לפני]</small> <strong>ר' ינאי</strong> בשאלה של ספק טומאה ברשות הרבים, <strong>אמר להו</strong> <small>[היה אומר להם]:</small> <strong>הא מיא בשיקעתא דבנהרא</strong> <small>[הרי מים</small> נמצאים <small>בשקע שבנהר],</small> <strong>זילו טבולו</strong> <small>[לכו וטיבלו],</small> ואל תיכנסו לדיון אם אתם טהורים או טמאים מספק.
 <big>ג</big> שנינו במשנה: <strong>והשלקות</strong> דברים מבושלים של גוים (אף שאין בהם דבר איסור) הריהם אסורים באכילה, ולא בהנאה. ושואלים: <strong>מנהני מילי</strong> <small>[מנין הדברים הללו]</small> ששלקות אסורים? <strong>אמר ר' חייא בר אבא אמר ר' יוחנן, אמר קרא</strong> <small>[המקרא]</small> ששלח משה לסיחון מלך חשבון: <strong>"אכל בכסף תשברני ואכלתי ומים בכסף תתן לי ושתיתי"</strong> (דברים ב, כח), ויש להבין כי האוכל שביקש משה הוא <strong>כמים</strong> הנזכרים באותו פסוק — <strong>מה מים שלא נשתנו, אף אוכל</strong> הוא זה <strong>שלא נשתנה,</strong> אבל אם נשתנה על ידי מעשה אדם, שוב אינו ראוי לאכילת ישראל.
  ומקשים:  <strong>אלא מעתה,</strong> לפי הגדרה זו, אם היו <strong>חטין ועשאן</strong> הגוי <strong>קליות</strong> (שקלאן באש) <strong>הכי נמי דאסורין</strong> <small>[כך גם כן</small> נאמר <small>שיהיו אסורים]</small> מפני שהשתנו? <strong>וכי תימא הכי נמי</strong> <small>[ואם תאמר</small> ש<small>כך</small> הוא <small>גם כן],</small> <strong>והתניא</strong> <small>[והרי שנויה</small> ברייתא<small>]</small> במפורש: <strong>חיטין ועשאן</strong> הגוי <strong>קליות</strong> — <strong>מותרין! אלא</strong> כך צריך לומר: <strong>כמים</strong> — <strong>מה מים שלא נשתנו מברייתן</strong> ונשארו באותה צורה, <strong>אף אוכל</strong> הנלקח מהגוים המותר באכילה הוא זה <strong>שלא נשתנה מברייתו,</strong> ודבר זה מסביר מדוע חיטים שנעשו קליות בידי גוי מותרות, שהרי צורת חיטים נשארת בהן.
  ומקשים:  <strong>אלא מעתה, חיטין וטחנן</strong> הגוי לקמח <strong>הכי נמי דאסורין</strong> <small>[כך גם כן</small> תאמר <small>ש</small>הם <small>אסורים]</small> שהרי נשתנתה צורתן? <strong>וכי תימא הכי נמי</strong> <small>[ואם תאמר כך</small> הוא <small>גם כן],</small> <strong>והתניא</strong> <small>[והרי שנויה</small> ברייתא<small>]:</small> <strong>חיטין ועשאן</strong> הגוי <strong>קליות,</strong> וכן <strong>הקמחים והסלתות שלהן</strong> של הגוים <strong>מותרין! אלא</strong> כך צריך לומר: <strong>כמים</strong> — <strong>מה מים שלא נשתנו מברייתן על ידי האור</strong> (אש), <strong>אף אוכל שלא נשתנה מברייתו על ידי האור.</strong> ותוהים: מהי הראיה מן הכתוב?
 <strong>מידי אור כתיב</strong> <small>[וכי אש נאמרה</small> שם בפסוק<small>]?</small> ואם כן איך אפשר להוכיח מדבר שאינו מוזכר בכתוב כלל!
## דף לח.
 <strong>אלא</strong> יש לומר: האיסור על שלקות גוים הוא <strong>מדרבנן</strong> <small>[מדברי חכמים],</small> <strong>וקרא</strong> <small>[והמקרא]</small> הוא <strong>אסמכתא בעלמא</strong> <small>[בלבד].</small>
 <big>א</big> ועוד בדיני בישולי גוים, <strong>אמר רב שמואל בר רב יצחק אמר רב: כל</strong> דבר <strong>הנאכל כמות שהוא חי</strong> — <strong>אין בו משום בישולי גוים,</strong> שהבישול לא הפך אותו לאוכל שעשאו הגוי, שהרי אפשר לאכול אותו גם ללא בישול. ומעירים, <strong>בסורא מתנו הכי</strong> <small>[היו שונים</small> מסורת זו <small>כך].</small> ואילו <strong>בפומבדיתא מתנו הכי</strong> <small>[היו שונים כך],</small> <strong>אמר רב שמואל בר רב יצחק אמר רב: כל שאינו נאכל על שולחן מלכים ללפת בו את הפת</strong> — <strong>אין בו משום בישולי גוים.</strong>
 ושואלים: <strong>מאי בינייהו</strong> <small>[מה</small> ההבדל <small>ביניהן]</small> בין שתי מסורות אלה הלכה למעשה? ומשיבים: <strong>איכא בינייהו</strong> <small>[יש</small> הבדל <small>ביניהן]</small> לגבי <strong>דגים קטנים וארדי</strong> (פטריות), <strong>ודייסא,</strong> שאין עולים על שולחן מלכים, אף על פי שאי אפשר לאכול אותם חיים.
 <strong>אמר רב אסי אמר רב: דגים קטנים מלוחים</strong> — <strong>אין בהן משום בישולי גוים,</strong> שהרי הם נאכלים כמות שהם. <strong>אמר רב יוסף: אם צלאן גוי</strong> — <strong>סומך ישראל עליהם משום עירובי תבשילין. ו</strong>מכל מקום <strong>אי עבדינהו</strong> <small>[אם עשה אותם]</small> <strong>גוי כסא דהרסנא</strong> (דגים המטוגנים בשמן וקמח) — <strong>אסור.</strong>
 ותוהים: <strong>פשיטא</strong> <small>[פשוט</small> הדבר<small>]!</small> ואומרים: <strong>מהו דתימא</strong> <small>[שתאמר]</small> <strong>הרסנא</strong> (הדגים המלוחים) הם ה<strong>עיקר,</strong> והם נאכלים כמות שהם, <strong>קא משמע לן</strong> <small>[משמיע לנו]</small> ש<strong>קימחא</strong> <small>[הקמח]</small> הוא <strong>עיקר,</strong> ומשום הקמח אסור לאכול.
 <big>ב</big> <strong>אמר רב ברונא אמר רב: גוי שהצית את האור</strong> (אש) <strong>באגם</strong> (באחו) — <strong>כל החגבים</strong> המתים <strong>שבאגם אסורין.</strong> ושואלים: <strong>היכי דמי</strong> <small>[כיצד בדיוק היה הדבר]?</small> <strong>אילימא</strong> <small>[אם תאמר]</small> <strong>דלא ידע הי</strong> <small>[שאינו יודע איזה</small> מהם<small>]</small> <strong>טהור והי</strong> <small>[ואיזה]</small> <strong>טמא,</strong> <strong>מאי איריא</strong> <small>[מה שייך,</small> מדוע דווקא] שהצית את האור <strong>גוי? אפילו</strong> הצית <strong>ישראל נמי</strong> <small>[גם כן]!</small> <strong>אלא</strong> תאמר שהוא <strong>משום בישולי גוים</strong> —
 <strong>כי האי גוונא מי אסיר</strong> <small>[כגון זה האם</small> הוא <small>אסור]?</small> <strong>והאמר</strong> <small>[והרי אמר]</small> <strong>רב חנן בר אמי אמר ר' פדת אמר ר' יוחנן: 
   
 האי גוי דחריך רישא</strong> <small>[גוי זה שחורך ראש</small> של בהמה<small>]</small> כדי להסיר את השיער — <strong>שרי למיכל מיניה</strong> <small>[מותר לאכול ממנו]</small> <strong>אפילו מריש אוניה</strong> <small>[מראש אזנו]</small> שהוא רך ועל ידי חריכה זו נתבשל, <strong>אלמא לעבורי שער קמיכוין</strong> <small>[מכאן</small> שאנו אומרים ש<small>להעביר</small> את <small>השיער</small> מן הראש <small>הוא מתכוון]</small> ולא לבשלו, ומשום כך הוא מותר, <strong>הכא נמי לגלויי אגמא קא מיכוין</strong> <small>[כאן גם כן לחשוף</small> את קרקע <small>האגם הוא מתכוון]</small> ואינו מתכוון לבישול!
  ומשיבים:  <strong>לעולם</strong> תפרש שהאיסור הוא משום <strong>דלא ידע הי</strong> <small>[שאינו יודע איזה]</small> מהחגבים <strong>טהור והי</strong> <small>[ואיזה]</small> <strong>טמא, ומעשה שהיה</strong> שהורו בו הלכה זו, <strong>בגוי היה.</strong>
 <strong>גופא</strong> <small>[לגופו]</small> של דבר, <strong>אמר רבה בר בר חנה אמר ר' יוחנן: האי גוי דחריך רישא</strong> <small>[גוי זה שחורך ראש]</small> — <strong>שרי למיכל מיניה אפילו מריש אוניה</strong> <small>[מותר לאכול ממנו אפילו מראש אזנו].</small> <strong>אמר רבינא: הלכך</strong> <small>[משום כך]</small> על פי הלכה זו, <strong>האי גוי דשדא סיכתא לאתונא</strong> <small>[גוי זה שהניח יתד בכבשן]</small> כדי לייבשה ובכך לחזקה, <strong>וקבר</strong> (טמן) <strong>בה ישראל קרא מעיקרא</strong> <small>[דלעת</small> חיה <small>קודם לכן]</small> לפני שהגוי הצית את האש בתנור — <strong>שפיר דמי</strong> <small>[כשר הדבר].</small> ושואלים: <strong>פשיטא</strong> <small>[פשוט</small> הוא<small>]</small> שכך! ומשיבים: <strong>מהו דתימא</strong> <small>[שתאמר]:</small> <strong>לבשולי מנא קא מיכוין</strong> <small>[שלבשל</small> את <small>הכלי</small> היתד <small>התכוון]</small> והרי התכוון לשם בישול, <strong>קא משמע לן</strong> <small>[משמיע לנו]:</small> <strong>לשרורי מנא קא מיכוין</strong> <small>[</small>שרק <small>לחזק</small> את <small>הכלי,</small> את היתד, <small>הוא מתכוון].</small>
 <big>ג</big> <strong>אמר רב יהודה אמר שמואל: הניח ישראל בשר על גבי גחלים, ובא גוי והפך בו</strong> — <strong>מותר.</strong> ומבררים: <strong>היכי דמי</strong> <small>[כיצד בדיוק היה הדבר]?</small> <strong>אילימא דאי לא הפך ביה הוה בשיל</strong> <small>[אם תאמר ש</small>גם <small>אם לא היה הופך אותו היה מתבשל],</small> <strong>פשיטא</strong> <small>[פשוט</small> הוא<small>]</small> שהגוי לא עשה דבר! <strong>אלא לאו דאי לא הפך לא הוה בשיל</strong> <small>[האם לא</small> מדובר <small>שאם לא היה הופך לא היה מתבשל],</small> ואם כן יש לשאול: <strong>אמאי</strong> <small>[מדוע]</small> <strong>מותר?</strong> הלוא <strong>בישולי של גוים נינהו</strong> <small>[הם]!</small>
 ודוחים: <strong>לא צריכא</strong> <small>[נצרכה]</small> אלא במקרה כזה, <strong>דאי לא הפך הוה בשיל בתרתי שעי</strong> <small>[שאם לא היה הופך היה מתבשל בשתי שעות],</small> <strong>והשתא קא בשיל בחדא שעתא</strong> <small>[ועכשיו הוא מתבשל בשעה אחת],</small> <strong>מהו דתימא</strong> <small>[שתאמר]:</small> <strong>קרובי בישולא מילתא היא</strong> <small>[קירוב,</small> החשת <small>הבישול דבר היא]</small> לענין זה, <strong>קא משמע לן</strong> <small>[משמיע לנו]</small> שאין זה כן.
  ומקשים:  <strong>והאמר</strong> <small>[והרי אמר]</small> <strong>ר' אסי אמר ר' יוחנן: כל שהוא</strong> מבושל כבר <strong>כמאכל בן דרוסאי</strong> (שודד ידוע, שהיה רגיל לאכול דברים מבושלים למחצה) — <strong>אין בו משום בישולי גוים,</strong> ומכאן נדייק: <strong>הא</strong> <small>[הרי אם]</small> <strong>אינו כמאכל בן דרוסאי</strong> ולא התבשל עד כדי כך — <strong>יש בו משום בשולי גוים</strong> הואיל ונתבשל יותר!
  ומשיבים:  <strong>התם</strong> <small>[שם]</small> אין מדובר בהמשך הבישול, אלא <strong>כגון דאותביה בסילתא</strong> <small>[ששם אותו</small> היהודי <small>בסל],</small> שלא היה יכול להתבשל, <strong>ושקליה גוי ואותביה בתנורא</strong> <small>[ולקחו הגוי והושיבו,</small> הניחו <small>בתנור],</small> אבל לא במקרה שהוא כבר מונח בתנור בוער.
  ומעירים:  <strong>תניא נמי הכי</strong> <small>[שנויה</small> ברייתא <small>גם כן כך]:</small> <strong>מניח ישראל בשר על גבי גחלים, ובא גוי ומהפך בו עד שיבא ישראל מבית הכנסת או מבית המדרש, ואינו חושש</strong> לאיסור שבזה. וכן <strong>שופתת אשה קדירה על גבי כירה, ובאת גויה</strong>
## דף לח:
 <strong>ומגיסה</strong> (בוחשת) <strong>עד שתבא</strong> האשה היהודיה <strong>מבית המרחץ או מבית הכנסת, ואינה חוששת.</strong>
 <strong>איבעיא להו</strong> <small>[נשאלה להם</small> ללומדים<small>]:</small> במקרה ההפוך, ש<strong>הניח גוי</strong> את הבשר על גבי הגחלים <strong>והפך</strong> בו <strong>ישראל, מהו</strong> הדין? <strong>אמר רב נחמן בר יצחק: קל וחומר</strong> הוא שמותר, אם במקרה ש<strong>גמרו</strong> של התבשיל <strong>ביד גוי מותר,</strong> אם <strong>גמרו ביד ישראל לא כל שכן?</strong>
 <strong>איתמר נמי</strong> <small>[נאמר גם כן]:</small> ש<strong>אמר רבה בר בר חנה אמר ר' יוחנן, ואמרי לה</strong> <small>[ויש אומרים]</small> ש<strong>אמר רב אחא בר בר חנה אמר ר' יוחנן: בין שהניח גוי והפך ישראל, בין שהניח ישראל והפך גוי</strong> — <strong>מותר, ואינו אסור עד שתהא תחלתו וגמרו ביד גוי.</strong>
 <strong>אמר רבינא, הלכתא</strong> <small>[הלכה</small> היא<small>]:</small> <strong>הא ריפתא דשגר</strong> <small>[לחם זה שהסיק]</small> <strong>גוי</strong> את התנור <strong>ואפה</strong> אותו <strong>ישראל, אי נמי שגר</strong> <small>[או גם כן</small> ש<small>הסיק]</small> <strong>ישראל ואפה גוי, אי נמי</strong> <small>[או גם כן]</small> אפילו <strong>שגר</strong> <small>[הסיק]</small> <strong>גוי ואפה גוי, ואתא</strong> <small>[ובא]</small> <strong>ישראל</strong> בין ההסקה והאפיה <strong>וחתה בה חתויי</strong> <small>[חיתוי]</small> באש מעט — <strong>שפיר דמי</strong> <small>[מותר הדבר],</small> ואין בו משום פת גוים.
 <big>א</big> <strong>דג מליח</strong> שמלחו גוי, <strong>חזקיה שרי</strong> <small>[התיר]</small> לאכול, <strong>ור' יוחנן אסר. ביצה צלויה</strong> שצלאה גוי — <strong>בר קפרא שרי</strong> <small>[התיר],</small> <strong>ור' יוחנן אסר. כי אתא</strong> <small>[כאשר בא]</small> <strong>רב דימי אמר: אחד דג מליח ואחד ביצה צלויה</strong> — באלה <strong>חזקיה ובר קפרא שרו</strong> <small>[התירו],</small> <strong>ור' יוחנן אסר.</strong>
 מסופר, <strong>ר' חייא פרוואה</strong> (מהמקום פרווא) <strong>איקלע לבי ריש גלותא</strong> <small>[הזדמן לבית ראש הגולה],</small> <strong>אמרו ליה</strong> <small>[לו]:</small> <strong>ביצה צלויה</strong> שצלאה גוי <strong>מאי</strong> <small>[מה</small> דינה<small>]?</small> <strong>אמר להו</strong> <small>[להם]:</small> <strong>חזקיה ובר קפרא שרו</strong> <small>[התירו],</small> <strong>ור' יוחנן אסר,</strong> <strong>ואין דבריו של אחד</strong> נחשבים <strong>במקום</strong> (כנגד) דברי <strong>שנים,</strong> ואם כן מותר. <strong>אמר להו</strong> <small>[להם]</small> <strong>רב זביד: לא תציתו ליה</strong> <small>[אל תשמעו לו],</small> <strong>הכי</strong> <small>[כך]</small> <strong>אמר אביי: הלכתא כוותיה</strong> <small>[הלכה כשיטתו]</small> של <strong>ר' יוחנן.</strong> כעסו עליו עבדי ראש הגולה <strong>אשקיוהו נגוטא דחלא ונח נפשיה</strong> <small>[השקו אותו כוס של חומץ</small> חריף, <small>ונחה נפשו,</small> מת<small>]</small> מחמת זה.
  בענין זה מביאים, <strong>תנו רבנן</strong> <small>[שנו חכמים]:</small> <strong>הקפריסין, והקפלוטות</strong> (כרישין), <strong>והמטליא</strong> (שיבואר עניינה להלן), <strong>והחמין, והקליות</strong> (חיטים קלויות) <strong>שלהן</strong> (של גוים) — <strong>מותרין, ביצה צלויה</strong> — <strong>אסורה. שמן</strong> של גוים — <strong>ר' יהודה הנשיא ובית דינו נמנו</strong> (הצביעו) <strong>עליו והתירוהו.</strong>
 בפירושה של "מטליא" <strong>תניא</strong> <small>[שנויה</small> ברייתא<small>]:</small> <strong>היא המטליא היא פשליא היא שיעתא.</strong> כל המונחים האלה לא היו ידועים, ושאלו: <strong>מאי</strong> <small>[מה</small> היא<small>]</small> <strong>שיעתא? אמר רבה בר בר חנה אמר ר' יוחנן: הא ארבעין שנין דנפיק האי עובדא</strong> <small>[זה ארבעים שנה שיצא מעשה זה]</small> <strong>ממצרים, ורבה בר בר חנה דידיה</strong> <small>[משלו]</small> <strong>אמר: הא שתין שנין דנפיק האי עובדא</strong> <small>[זה ששים שנה שיצא מעשה זה]</small> <strong>ממצרים,</strong> ומעירים: <strong>ולא פליגי</strong> <small>[ואינם חלוקים]</small> בענין, אלא <strong>מר בשניה ומר בשניה</strong> <small>[חכם זה בשנותיו וחכם זה בשנותיו],</small> שרבה בר בר חנה אמר את הדברים עשרים שנה לאחר ר' יוחנן. ומה עניינו?
 <strong>מייתו ביזרא דכרפסא וביזרא דכיתנא וביזרא דשבלילתא</strong> <small>[מביאים זרע כרפס וזרע פשתן וזרע תלתן],</small> <strong>ותרו להו בהדי הדדי בפשורי</strong> <small>[ושורים אותם ביחד ב</small>מים <small>פושרים],</small> <strong>ושבקו ליה עד דמקבל</strong> <small>[ומניחים אותם עד שמתחילים לנבוט],</small> <strong>ומייתי חצבי חדתי ומלו להו מיא</strong> <small>[ומביאים כדים חדשים וממלאים אותם מים],</small> <strong>ותרו בהו גרגישתא ומדבקין ביה</strong> <small>[ושורים בהם אדמה ומדביקים בה]</small> את הזרעים הללו, <strong>ועיילין לבי בני</strong> <small>[והולכים לבית המרחץ</small> לרחוץ<small>],</small> <strong>אדנפקו מלבלבי, ואכלי מינייהו</strong> <small>[עד ש</small>הם <small>יוצאים</small> מהמרחץ, הצמחים הללו <small>מלבלבים, ו</small>הם <small>אוכלים מהם],</small> <strong>וקיירי מבינתא דרישייהו</strong> <small>[ו</small>הם <small>מתקררים</small> על ידי כך <small>משערות ראשם]</small> <strong>עד טופרא דכרעייהו</strong> <small>[צפרני רגליהם].</small> <strong>אמר רב אשי, אמר לי ר' חנינא: מילין</strong> <small>[דיבורים]</small> הם אלה, גוזמה היא, שכן אין הצמחים צומחים כל כך מהר. <strong>ואמרי לה</strong> <small>[ויש אומרים]:</small> <strong>במילין</strong> <small>[בדיבורים],</small> אם עושים דבר כזה הרי זה נעשה בכשפים. ולענייננו, למדנו מכאן כי שריית אותם זרעים בפושרים — אין בה משום בישולי גוים.
 <strong>תנו רבנן</strong> <small>[שנו חכמים]:</small> <strong>הכוספן</strong> (גפת של תמרים ושאר פירות) <strong>של גוים</strong> שפעמים היו שורים אותם במים חמים כדי לעשות מהם שיכר וכיוצא בזה, <strong>שהוחמו חמין</strong> לתקנם, <strong>ביורה גדולה</strong> — <strong>אסור, ביורה קטנה</strong> — <strong>מותר.</strong> ושואלים: <strong>ואיזו היא</strong> מיהי הנחשבת <strong>יורה קטנה</strong> לענין זה? <strong>אמר ר' ינאי: כל שאין צפור דרור יכול ליכנס בתוכה,</strong> ולכן אין לחשוש שבישלו קודם לכן ביורה זו דבר איסור.
  ושואלים:  <strong>ודלמא אדמויי אדמוה ועיילוה</strong> <small>[ושמא חתכו אותו לחתיכות והכניסו אותו]!</small> <strong>אלא</strong> צריך לומר שהיורה קטנה עד <strong>כל שאין ראש צפור דרור יכול ליכנס בתוכה.</strong>
 ומקשים: <strong>והתניא</strong> <small>[והרי שנויה</small> ברייתא<small>]:</small> <strong>אחת יורה גדולה ואחת יורה קטנה</strong> — <strong>מותר!</strong> ומשיבים: <strong>לא קשיא</strong> <small>[אין</small> זה <small>קשה],</small> <strong>הא כמאן דאמר</strong> <small>[זו,</small> האוסרת יורה גדולה, <small>כ</small>שיטת <small>מי שאומר]:</small> <strong>נותן טעם לפגם אסור,</strong> ויש לחשוש איפוא לטעמו של דבר איסור שהיה ביורה, <strong>הא כמאן דאמר</strong> <small>[זו,</small> שמתירה בכל יורה, <small>כ</small>דעת <small>מי שאומר]:</small> <strong>נותן טעם לפגם מותר.</strong>
 <strong>אמר רב ששת: האי מישחא שליקא דארמאי</strong> <small>[שמן שלוק,</small> מבושל <small>של גוים]</small> — <strong>אסור. אמר רב ספרא: למאי ניחוש לה</strong> <small>[למה נחשוש בזה]?</small> <strong>אי</strong> <small>[אם]</small> <strong>משום איערובי</strong> <small>[תערובת]</small> של דברים אחרים אסורים — הרי הוא <strong>מיסרא סרי</strong> <small>[מסריח]</small> משום כך, ובוודאי לא עשו כן, <strong>אי</strong> <small>[אם]</small> <strong>משום בישולי גוים</strong> — הרי שמן <strong>נאכל הוא כמו שהוא חי, אי</strong> <small>[אם]</small> <strong>משום גיעולי גוים</strong> שהסיר שנתבשל בו פלט (געל) לתוכו איסור שנתבשל בו קודם לכן — הרי <strong>נותן טעם לפגם הוא ומותר!</strong>
 <strong>בעו מיניה</strong> <small>[שאלו ממנו]</small> <strong>מר' אסי: הני אהיני שליקי דארמאי מאי</strong> <small>[תמרים שלוקים של גוים מה</small> דינם<small>]?</small> ומפרטים: אם הם היו <strong>חוליי</strong> <small>[</small>תמרים <small>מתוקים]</small> מתחילתם — <strong>לא תיבעי</strong> <small>[תישאל]</small> <strong>לך,</strong> שב<strong>ודאי שרו</strong> <small>[</small>הם <small>מותרים],</small> שהרי הם נאכלים כמו שהם חיים, <strong>מרירי</strong> <small>[</small>תמרים <small>מרים]</small> שצריכים לבישול זה כדי למתקם — <strong>לא תיבעי</strong> <small>[תישאל]</small> <strong>לך,</strong> שב<strong>ודאי אסירי</strong> <small>[</small>הם <small>אסורים].</small> <strong>כי תיבעי</strong> <small>[כאשר יסתפק]</small> <strong>לך</strong> הרי זה ב<strong>מציעאי</strong> <small>[אמצעיים]</small> שאינם מתוקים דיים ואינם מרים ביותר, <strong>מאי</strong> <small>[מה</small> דינם<small>]?</small> <strong>אמר להו</strong> <small>[להם]:</small> <strong>מאי תיבעי להו</strong> <small>[מה תישאל לכם]</small> בענין זה? ש<strong>רבי</strong> (הרב שלי) <strong>אסר</strong> דבר זה, <strong>ומנו</strong> <small>[ומי הוא]</small> רבו של ר' אסי? <strong>לוי.</strong>
 <strong>שתיתאה</strong> מאכל שעושים מקמח של קליות (זרעים קלויים באש) — <strong>רב שרי</strong> <small>[התיר],</small> <strong>אבוה</strong> <small>[אביו]</small> של <strong>שמואל ולוי אסרי</strong> <small>[אוסרים].</small> ומעירים: <strong>בחיטי ושערי כולי עלמא לא פליגי דשרי</strong> <small>[ב</small>מאכל הנעשה מקליות של <small>חיטים ושעורים הכל אינם חולקים שמותר],</small> ומצד אחר, <strong>בטלפחי דחלא כולי עלמא לא פליגי דאסיר</strong> <small>[בעדשים</small> קלויות ששמים בהם <small>חומץ הכל אינם חולקים שאסור]</small> בגלל החומץ של גוים, <strong>כי פליגי</strong> <small>[כאשר</small> הם <small>חולקים]</small> — הרי זה <strong>בטלפחי דמיא</strong> <small>[בעדשים של מים]</small> שמכניסים רק מים בתוכם, <strong>מר סבר</strong> <small>[חכם זה,</small> אביו של שמואל ולוי, <small>סבור]:</small> <strong>גזרינן הא אטו הא</strong> <small>[גוזרים אנו זה משום זה],</small> <strong>ומר סבר</strong> <small>[וחכם זה,</small> רב, <small>סבור]:</small> <strong>לא גזרינן</strong> <small>[אין אנו גוזרים].</small>
 <strong>ואיכא דאמרי</strong> <small>[ויש שאומרים]:</small> <strong>בטלפחי דמיא כולי עלמא לא פליגי דאסיר</strong> <small>[בעדשים של מים הכל אינם חולקים שאסור],</small> <strong>כי פליגי</strong> <small>[כאשר</small> הם <small>חולקים]</small> — הרי זה <strong>בחיטי ושערי</strong> <small>[בחיטים ושעורים],</small> <strong>מר סבר</strong> <small>[חכם זה סבור]:</small> <strong>גזרינן הא אטו הא</strong> <small>[גוזרים אנו זה משום זה],</small> <strong>ומר סבר</strong> <small>[וחכם זה סבור]:</small> <strong>לא גזרינן</strong> <small>[אין אנו גוזרים].</small>
 אגב זה מביאים מה ש<strong>אמר רב: תרי מיני שתיתאה</strong> <small>[שני מיני</small> מאכלי <small>קליות]</small> <strong>שדר</strong> <small>[שלח]</small> <strong>ברזילי הגלעדי לדוד, דכתיב</strong> <small>[שנאמר]:</small> <strong>"משכב וספות וכלי יוצר חטים ושערים וקמח וקלי ופול ועדשים וקלי"</strong> (שמואל ב יז, כח), שנכפל פעמיים "קלי" בכתוב, פעם לאחר חיטים ושעורים, ופעם לאחר פול ועדשים, לומר ששני מיני קלי היו. ובמסקנת ההלכה בענין זה מעירים: <strong>והשתא הוא דקא מפקי צני צני</strong> <small>[ועכשיו</small> בימינו <small>שמוציאים סלים סלים]</small> של שתיתא של גוים, <strong>לשוקי נהרדעא ולית דחייש להא דאבוה</strong> <small>[ואין חושש לזו של אביו]</small> של <strong>שמואל ולוי</strong> שאסרוה.
 <big>ב</big> שנינו במשנה: <strong>וכבשין שדרכן לתת בתוכן יין</strong> מותרים בהנאה ואסורים באכילה. <strong>אמר חזקיה: לא שנו אלא שדרכן</strong> לתת בתוכן ביין, אבל אינו יודע אם אכן הכניסו בהם יין, <strong>אבל בידוע</strong> שיש שם יין — <strong>אסור אפילו בהנאה</strong> משום היין. ושואלים: <strong>ומאי שנא</strong> <small>[ומה שונה]</small> הדבר <strong>ממורייס</strong> (מאכל העשוי מציר של דגים) שנותנים בו יין, <strong>דשרו רבנן</strong> <small>[שהתירו חכמים]</small> <strong>בהנאה?</strong> ומשיבים: <strong>התם</strong> <small>[שם]</small> נותנים את היין רק <strong>לעבורי זוהמא</strong> <small>[להעביר</small> את <small>הזוהמה]</small> ואין הוא בא לשבח את טעמו של המורייס, <strong>הכא</strong> <small>[כאן],</small> בכבשים, נותנים אותו <strong>למתוקי טעמא</strong> <small>[למתק</small> את <small>הטעם]</small> והוא נחשב כחלק ממשי של המאכל, ורוצים אנו אותו.
 <strong>ור' יוחנן אמר: אפילו בידוע</strong> שהכניסו בו יין <strong>נמי</strong> <small>[גם כן]</small> <strong>מותר.</strong> ושואלים: <strong>ומאי שנא</strong> <small>[ובמה שונה]</small> הדבר <strong>ממורייס ל</strong>דעת <strong>ר' מאיר דאסיר</strong> <small>[שאסור]</small> <strong>בהנאה?</strong>
## דף לט.
 ומשיבים: <strong>התם ידיע</strong> <small>[שם,</small> במורייס, <small>ידוע]</small> <strong>ממשו</strong> הממשות שלו, שהיין הוא חלק מן המורייס שטובלים בו את הפת, <strong>הכא</strong> <small>[כאן]</small> <strong>לא ידיע</strong> <small>[ידוע]</small> <strong>ממשן,</strong> שאינו ניכר בכבשים.
 <big>א</big> שנינו שעוד דברים שאסורים באכילה והם: <strong>טרית טרופה, וציר שאין בה דגה</strong> וחילק <strong>וכו'.</strong> ושואלים: <strong>מאי</strong> <small>[מה</small> הוא<small>]</small> פירוש <strong>חילק? אמר רב נחמן בר אבא אמר רב: זו סולתנית</strong> (מין דגים קטנים) שבקטנותם אין להם עדיין קשקשים, <strong>ומפני מה אסורה? מפני שערבונה</strong> כלומר, דגים טמאים מעורבים בה <strong>עולה עמה</strong> ולא ניתן להבחין ביניהם.
 <strong>תנו רבנן</strong> <small>[שנו חכמים]:</small> דג ש<strong>אין לו עכשיו</strong> קשקשים, שהוא מסימני טהרה בדג, <strong>ועתיד לגדל</strong> קשקשים <strong>לאחר זמן, כגון הסולתנית והעפיץ</strong> — <strong>הרי זה מותר.</strong> וכן דג ש<strong>יש לו עכשיו</strong> קשקשים <strong>ועתיד להשיר</strong> אותם <strong>בשעה שעולה מן הים, כגון אקונס ואפונס, כטספטייס ואכספטייס ואוטנס</strong> — <strong>מותר,</strong> שמה שאסור באכילה הוא דווקא דג שאין לו סנפירים וקשקשת כלל בכל שלב שהוא.
  ובענין זה של כשרות הדגים מסופר, <strong>אכריז</strong> <small>[הכריז]</small> <strong>ר' אבהו בקיסרי: קירבי דגים ועוברן</strong> (ביצי דגים) <strong>ניקחין</strong> <strong>מכל אדם,</strong> ובכלל זה גוים, ואין בודקים אותם, ומדוע? <strong>חזקתן אינן באים אלא מפלוסא ואספמיא,</strong> ושם אין הדגים הטמאים מצויים. ומעירים: ודבר זה הוא <strong>כי הא</strong> <small>[כמו זו]</small> ש<strong>אמר אביי: האי צחנתא דבב נהרא</strong> <small>[אותו מאכל</small> <small>העשוי מדגים</small> קטנים <small>של הנהר בב]</small> — <strong>שריא</strong> [<small>מותר],</small> שאין דג טמא מצוי שם.
  ומבררים:  <strong>מאי טעמא</strong> <small>[מה טעם</small> הדבר<small>]?</small> <strong>אילימא</strong> <small>[אם תאמר]</small> <strong>משום דרדיפי מיא</strong> <small>[שהמים זורמים בו בכוח],</small> <strong>והאי</strong> <small>[ואותו]</small> <strong>דג טמא כיון דלית ליה</strong> <small>[שאין לו]</small> <strong>חוט השדרה, בדוכתא דרדיפי מיא לא מצי קאי</strong> <small>[במקום שהמים זורמים</small> <small>בכוח</small> <small>אינו יכול לעמוד],</small> על כך יש להקשות: <strong>והא קא חזינן דקאי</strong> <small>[והרי אנו רואים ש</small>דג טמא <small>עומד,</small> מתקיים<small>]</small> במקום כזה!
 <strong>אלא</strong> תאמר <strong>משום דמליחי מיא</strong> <small>[שהמים מלוחים]</small> בנהר זה, <strong>והאי</strong> <small>[ואותו]</small> <strong>דג טמא</strong> <strong>כיון דלית ליה קלפי</strong> <small>[שאין לו קשקשים],</small> <strong>בדוכתא דמליחי מיא לא מצי קאי</strong> <small>[במקום שהמים מלוחים אינו יכול לעמוד],</small> גם על כך יש להקשות: <strong>והא קחזינן דקאי</strong> <small>[והרי אנו רואים ש</small>הוא <small>עומד,</small> מתקיים שם<small>]!</small> <strong>אלא,</strong> טעם הדבר הוא, <strong>משום</strong> ש<strong>לא מרבה טינא</strong> <small>[מגדל הטיט]</small> בקרקעית נהר זה <strong>דג טמא.</strong> <strong>אמר רבינא: האידנא דקא שפכי ביה</strong> <small>[עכשיו,</small> בימינו, <small>שנשפכים לתוכו,</small> לנהר בב] <strong>נהר גוזא ונהר גמדא</strong> — <strong>אסירי</strong> <small>[אסורים</small> הדגים<small>],</small> שמא הם דגים טמאים שבאו לשם מאותם נהרות. ומביאים עדויות בענין כשרותם של דגים שונים.
 <strong>אמר אביי: האי חמרא דימא</strong> <small>[זה</small> הקרוי <small>חמור הים]</small> — <strong>שרי</strong> [<small>מותר],</small> <strong>תורא דימא</strong> <small>[זה</small> הקרוי <small>שור הים]</small> — <strong>אסיר</strong> [<small>אסור],</small> <strong>וסימניך</strong> <small>[וסימנך]</small> לזכור: <strong>טמא טהור, טהור טמא,</strong> שהרי חמור שהוא טמא ביבשה טהור בים, והפכו של דבר בשור.
 <strong>אמר רב אשי:</strong> הדג הקרוי <strong>שפר נונא</strong> — <strong>שרי</strong> <small>[מותר],</small> <strong>קדש נונא</strong> — <strong>אסיר</strong> <small>[אסור],</small> <strong>וסימניך</strong> <small>[וסימנך]:</small> <strong>"קדש לה' "</strong>(שמות טז, כג), ש"קדש" אסור כדבר של קודש. <strong>איכא דאמרי</strong> <small>[יש שאומרים]:</small> הדג הקרוי <strong>קבר נונא</strong> — הוא <strong>אסור, וסימניך</strong> <small>[וסימנך]:</small> "קבר" טמא כ<strong>קברי גוים.</strong>
 מסופר, <strong>ר' עקיבא איקלע</strong> <small>[נזדמן]</small> <strong>ל</strong>מקום הקרוי <strong>גינזק, אייתו לקמיה ההוא נונא דהוה דמי</strong> <small>[הביאו לפניו דג שהיה דומה]</small> <strong>לחיפושא</strong> שהוא דג טמא, <strong>חפייה בדיקולא</strong> <small>[כיסה</small> הניח <small>אותו,</small> את הדג <small>בסל]</small> ופירכס, <strong>חזא ביה קלפי ושרייה</strong> <small>[ראה בו</small> בדפני הסל <small>קשקשים והתירו],</small> שקודם לא ראו את הקשקשים על עור הדג, מפני שהיו דקים ושקופים. מסופר, <strong>רב אשי איקלע</strong> <small>[הזדמן]</small> <strong>ל</strong>מקום הקרוי <strong>טמדוריא, אייתו לקמיה ההוא נונא דהוה דמי לצלופחא</strong> <small>[הביאו לפניו דג אחד שהיה דומה לצלופח]</small> שהוא דג טמא, <strong>נקטיה להדי יומא</strong> <small>[לקח אותו אל מול</small> אור <small>היום],</small> <strong>חזא דהוה ביה צימחי ושרייה</strong> <small>[ראה שהיו בו קשקשים דקים והתירו].</small>
 ועוד מסופר כי <strong>רב אשי איקלע לההוא אתרא</strong> <small>[הזדמן למקום אחד],</small> <strong>אייתו לקמיה נונא דהוי דמי</strong> <small>[הביאו לפניו דג שהיה דומה]</small> <strong>לשפרנונא</strong> שגם הוא דג טמא, <strong>חפייה במשיכלי חיורי</strong> <small>[הכניס אותו בתוך כלי לבן],</small> <strong>חזא ביה קלפי ושרייה</strong> <small>[ראה בו</small> את <small>הקשקשים,</small> שהיו שחורים, <small>והתירו].</small> ועוד מסופר, <strong>רבה בר בר חנה איקלע</strong> <small>[הזדמן]</small> <strong>לאקרא דאגמא, קריבו ליה צחנתא</strong> <small>[הביאו לו מאכל עשוי מדגים קטנים],</small> <strong>שמעיה לההוא גברא דהוה קרי ליה</strong> <small>[שמע לאדם אחד שהיה קורא לו]</small> <strong>באטי,</strong>
 <strong>אמר: מדקא קרי ליה</strong> <small>[מכיון שהוא קורא לו]</small> <strong>באטי</strong> — <strong>שמע מינה</strong> <small>[למד מכאן]</small> ש<strong>דבר טמא אית ביה</strong> <small>[יש בו],</small> משום שבאטי הוא שם של דג טמא, <strong>לא אכל מיניה</strong> <small>[ממנו].</small> <strong>לצפרא</strong> <small>[בבוקר]</small> <strong>עיין בה</strong> בדק מאכל זה, <strong>אשכח ביה</strong> <small>[מצא בו]</small> <strong>דבר טמא, קרי אנפשיה</strong> <small>[קרא על עצמו]</small> את הפסוק: <strong>"לא יאנה לצדיק כל און"</strong> (משלי יב, כא).
 <big>ב</big> שנינו במשנה: <strong>והקורט</strong> (חתיכה) <strong>של חילתית</strong> (צמח חריף) של גוים אסור באכילה. ומסבירים: <strong>מאי טעמא</strong> <small>[מה טעם</small> הדבר<small>]?</small> <strong>משום דמפסקי ליה בסכינא</strong> <small>[שחותכים אותו בסכין]</small> ועל הסכין יש מן הסתם שמנונית של איסור הנבלעת בחלתית. ומוסיפים: <strong>אף על גב דאמר מר</strong> <small>[אף על פי שאמר החכם]:</small> שאם האיסור <strong>נותן טעם לפגם מותר,</strong> במקרה זה <strong>אגב חורפיה דחילתיתא מחליא ליה שמנוניתא</strong> <small>[מתוך החריפות של החילתית, ממתיקה</small> <small>אותה השמנונית</small> שבסכין<small>],</small> <strong>והוה ליה</strong> <small>[והריהו]</small> <strong>כנותן טעם לשבח</strong> בחלתית <strong>ואסור.</strong>
 מסופר, <strong>עבדיה</strong> <small>[עבדו</small> הגוי<small>]</small> של <strong>ר' לוי הוה קא מזבין חילתיתא</strong> <small>[היה מוכר חלתית]</small> והיו סומכים עליו כעבדו של ר' לוי, <strong>כי נח נפשיה</strong> <small>[כאשר נפטר]</small> <strong>ר' לוי אתו לקמיה</strong> <small>[באו לפני]</small> <strong>ר' יוחנן, אמרו ליה</strong> <small>[לו]:</small> <strong>מהו למיזבן מיניה</strong> <small>[לקנות ממנו]?</small> האם גם עכשיו מותר הדבר? <strong>אמר להו</strong> <small>[להם]:</small> <strong>עבדו של חבר</strong> (המקפיד בעניינים של טהרה וכשרות המזון) <strong>הרי הוא</strong> נאמן <strong>כחבר.</strong>
 כיוצא בו מסופר, <strong>רב הונא בר מניומי זבן תכילתא מאנשי דביתיה</strong> <small>[היה קונה תכלת</small> לציצית <small>מאנשי ביתו,</small> אשתו<small>]</small> של <strong>רב עמרם חסידא</strong> <small>[החסיד],</small> שתכלת אין קונים אלא ממי שאפשר לסמוך עליו לגמרי, מפני שקל לזייפה בצבעים דומים וזולים יותר. <strong>אתא לקמיה</strong> <small>[בא לפני]</small> <strong>רב יוסף</strong> לשאול האם אפשר לסמוך על האשה, <strong>לא הוה בידיה</strong> <small>[היתה בידו</small> של רב יוסף תשובה<small>],</small>
 <strong>פגע ביה</strong> <small>[פגש בו]</small> <strong>חנן חייטא</strong> <small>[החייט]</small> את רב הונא בר מניומי, <strong>אמר ליה</strong> <small>[לו]</small> כששמע את הסיפור: <strong>יוסף עניא מנא ליה</strong> <small>[יוסף העני,</small> המסכן, <small>מנין לו]</small> לדעת תשובה לשאלה זו? <strong>בדידי הוה עובדא</strong> <small>[בי היה מעשה],</small> <strong>דזביני תכילתא מאנשי דביתיה</strong> <small>[שקניתי תכלת מאנשי ביתו,</small> מאשתו<small>]</small> של <strong>רבנאה אחוה</strong> <small>[אחיו]</small> של <strong>ר' חייא בר אבא, ואתאי לקמיה</strong> <small>[ובאתי לפני]</small> <strong>רב מתנא</strong> לשאול, <strong>לא הוה בידיה</strong> <small>[היתה בידו</small> תשובה<small>],</small> <strong>אתאי לקמיה</strong> <small>[באתי לפני]</small> <strong>רב יהודה מהגרוניא, אמר לי: נפלת ליד</strong> (לידי), כלומר, בעל כרחך אתה נזקק לשמועתי, שאני יודע תשובה לשאלה זו, <strong>הכי</strong> <small>[כך]</small> <strong>אמר שמואל: אשת חבר הרי היא כחבר.</strong>
 ומעירים: <strong>תנינא להא</strong> <small>[שנינו את זה],</small> <strong>דתנו רבנן</strong> <small>[ששנו חכמים</small> בברייתא<small>]:</small> <strong>אשת חבר הרי היא כחבר, עבדו של חבר הרי הוא כחבר,</strong> ולכן <strong>חבר שמת</strong> — <strong>אשתו ובניו ובני ביתו הרי הן בחזקתן</strong> של כשרות כמו החבר בעצמו <strong>עד שיחשדו</strong> כלומר, עד שיתגלה שאינם נאמנים. <strong>וכן חצר שמוכרין בה תכלת</strong> בקביעות, <strong>הרי היא בחזקתן עד שתיפסל</strong> שיתברר שיש רמאות שם.
  ובענין זה <strong>תנו רבנן</strong> <small>[שנו חכמים]:</small> <strong>אשת עם הארץ שנשאת לחבר, וכן בתו של עם הארץ שנשאת לחבר, וכן עבדו של עם הארץ שנמכר לחבר</strong> — <strong>כולן צריכין לקבל</strong> על עצמם <strong>דברי חברות</strong> בפני שלושה חברים, כדי שאפשר יהיה לסמוך עליהם כעל החברים. <strong>אבל אשת חבר שנשאת לעם הארץ, וכן בתו של חבר שנשאת לעם הארץ, וכן עבדו של חבר שנמכר לעם הארץ</strong> — <strong>אינן צריכין לקבל דברי חברות לכתחלה,</strong> משום שסומכים על מה שהיו נאמנים קודם לכן, אלו <strong>דברי ר' מאיר;</strong>
 <strong>ר' יהודה אומר: אף הן צריכין לקבל דברי חברות לכתחלה. וכן היה ר' שמעון בן אלעזר אומר: מעשה באשה אחת שנשאת לחבר, והיתה קושרת לו תפילין על ידו,</strong> לאחר מכן <strong>נשאת למוכס, והיתה קושרת לו קשרי מוכס על ידו.</strong> משמע שהאישה הולכת אחר בעלה, ולכן גם אם היתה קודם אשת חבר — אין לסמוך על כך אחרי שנישאה לעם הארץ.
 <big>ג</big> ובענין דברים שמפקידים בידי גוי, <strong>אמר רב:</strong> הדברים שראשי התיבות שלהם: <strong>חבי"ת</strong> — <strong>אסור</strong> לסמוך עליהם אם נחתמו <strong>בחותם אחד,</strong> שמא החליפו או זייפו אותם. דברים שראשי התיבות שלהם: <strong>חמפ"ג</strong> — <strong>מותר בחותם אחד.</strong> מהו חבי"ת? <strong>חלב, בשר, יין, תכלת</strong> —
## דף לט:
 <strong>אסורין בחותם אחד</strong> שמא יזייפם. <strong>מורייס, פת, גבינה</strong> — <strong>מותרין בחותם אחד.</strong>
 ומסבירים: <strong>פת,</strong> אין מצריכים לה שני חותמות, שכן <strong>למאי ניחוש</strong> <small>[למה נחשוש]</small> <strong>לה?</strong> <strong>אי</strong> <small>[אם]</small> <strong>משום איחלופי קרירא בחמימא</strong> <small>[החלפה</small> של פת <small>קרה בחמה]</small> — הדבר הזה <strong>מידע ידיע</strong> <small>[ידוע]</small> וניכר<small>,</small> <strong>דחיטי בדשערי נמי מידע ידיע</strong> <small>[</small>החלפה <small>של חיטים בשל שעורים</small> — <small>גם כן ידוע הדבר],</small> <strong>אי כי הדדי</strong> <small>[אם</small> החלפה של <small>זה כמו זה,</small> שאין הבדל במינם וטיבם<small>],</small> <strong>כיון דאיכא</strong> <small>[שיש]</small> <strong>חותם אחד לא טרח ומזייף</strong> <small>[אינו טורח ומזייף].</small>
 ושואלים: <strong>ורב, מאי שנא</strong> <small>[במה שונה]</small> <strong>גבינה</strong> שדי לה בחותם אחד? משום <strong>דלא טרח</strong> <small>[שאינו טורח]</small> <strong>ומזייף,</strong> שהרי אין רווח גדול מזיוף כזה, <strong>חלב נמי</strong> <small>[גם כן]</small> <strong>לא טרח</strong> <small>[אינו טורח]</small> <strong>ומזייף</strong> מאותה סיבה, ומדוע הצריך שני חותמות? <strong>אמר רב כהנא: אפיק</strong> <small>[הוצא]</small> מרשימת חבי"ת <strong>חלב, ועייל</strong> <small>[והכנס]</small> במקומה <strong>חתיכת דג שאין בה סימן.</strong>
 ושואלים: <strong>היינו</strong> <small>[הרי זה]</small> <strong>בשר!</strong> ומשיבים: <strong>תרי גווני</strong> <small>[שני מיני]</small> <strong>בשר,</strong> בשר בהמה ובשר דג. עד כאן הדיון בדברי רב.
 <strong>ושמואל אומר: בי"ת אסור בחותם אחד, מח"ג מותר בחותם אחד.</strong> בי"ת שהם: <strong>בשר, יין, תכלת</strong> — <strong>אסורין בחותם אחד</strong> (ואינו מזכיר חתיכת דג שאין בה סימן); מח"ג שהם <strong>מורייס, חילתית, גבינה</strong> — <strong>מותרין בחותם אחד</strong> (ואינו מזכיר פת). ומסבירים: <strong>ל</strong>דעת <strong>שמואל, חתיכת דג שאין בה סימן היינו</strong> <small>[זהו]</small> ממש <strong>בשר,</strong> ואין צריך לחזור ולשנות זאת, כי הנימוק של <strong>תרי גווני</strong> <small>[שני מיני]</small> <strong>בשר לא אמרינן</strong> <small>[אין אנו אומרים].</small>
 <strong>תנו רבנן</strong> <small>[שנו חכמים]:</small> <strong>אין לוקחין ימ"ח מח"ג בסוריא,</strong> אפילו מיהודים — <strong>לא יין ולא מורייס ולא חלב, ולא מלח סלקונדרית ולא חילתית ולא גבינה, אלא מן המומחה</strong> כלומר, מי שיודעים בו שהוא מקפיד על כך. שאין מקפידים שם שלא למכור דברים של גוים. <strong>וכולן אם נתארח אצל בעל הבית</strong> — <strong>מותר</strong> לאכול כל אלה, ואינו צריך לחשוש.
  ומעירים:  <strong>מסייע ליה</strong> <small>[לו]</small> דבר זה <strong>לר' יהושע בן לוי,</strong> ש<strong>אמר ר' יהושע בן לוי: שגר</strong> (שלח) <strong>לו בעל הבית לביתו</strong> אחד מכל אלה — <strong>מותר; מאי טעמא</strong> <small>[מה טעם</small> הדבר<small>]?</small> <strong>בעל הבית לא שביק היתירא ואכל איסורא</strong> <small>[אינו מניח היתר ואוכל איסור</small> בכוונה<small>],</small> <strong>וכי משגר ליה, ממאי דאכיל משדר ליה</strong> <small>[וכאשר</small> הוא <small>שולח לו, ממה</small> שהוא עצמו <small>אוכל</small> הוא <small>שולח לו],</small> אף שלענין מכירה הוא חשוד.
 <big>א</big> שנינו במשנה: <strong>ומלח סלקונדרית</strong> אסור באכילה. ושואלים: <strong>מאי</strong> <small>[מהו]</small> <strong>מלח סלקונדרית? אומר רב יהודה אמר שמואל: מלח שכל סלקונדרי</strong> (נחתומי) <strong>רומי אוכלין אותה. תנו רבנן</strong> <small>[שנו חכמים]:</small> <strong>מלח סלקונדרית, שחורה</strong> — <strong>אסורה, לבנה</strong> — <strong>מותרת, דברי ר' מאיר. ר' יהודה אומר:</strong> אם היתה <strong>לבנה</strong> — <strong>אסורה, שחורה</strong> — <strong>מותרת. ר' יהודה בן גמליאל משום</strong> (בשם) <strong>ר' חנינא בן גמליאל אומר: זו וזו אסורה.</strong>
 <strong>אמר רבה בר בר חנה אמר ר' יוחנן: לדברי האומר לבנה אסורה,</strong> הטעם הוא משום ש<strong>קירבי דגים לבנים טמאים מעורבין בה. לדברי האומר שחורה אסורה,</strong> משום ש<strong>קירבי דגים שחורים טמאים מעורבין בה.</strong>
 <strong>לדברי האומר זו וזו אסורה,</strong> משום ש<strong>זה וזה מעורבין בה,</strong> ואין זו מחלוקת אלא במה שהיה נהוג במקומו של כל אחד מהם. <strong>אמר ר' אבהו משום</strong> (בשם) <strong>ר' חנינא בן גמליאל: זקן אחד</strong> גוי <strong>היה בשכונתנו,</strong> <strong>שהיה מחליק פניה</strong> של מלח זה <strong>בשומן חזיר,</strong> להוסיף שיש מקום לחשוש גם משום איסורים אחרים.
 שנינו בסוף המשנה: <strong>הרי אלו אסורים</strong> ואין איסורם איסור הנאה. ושואלים: <strong>למעוטי מאי</strong> <small>[למעט</small> את <small>מה]?</small> הרי כבר פתחה בכך המשנה: ואלו אסורים ואין איסורם איסור הנאה! ומסבירים: <strong>ל</strong>שיטת <strong>חזקיה</strong> — <strong>למעוטי</strong> <small>[למעט]</small> ולאסור בהנאה <strong>ב</strong>כבשים ש<strong>ידוע</strong> שהיה שם יין, וכפי שפירש לעיל (עבודה זרה לח,ב). <strong>לר' יוחנן</strong> שהתיר בהנאה גם כבשים כאלה — <strong>למעוטי</strong> <small>[למעט]</small> <strong>מורייס וגבינת בית אונייקי,</strong> שהם אסורים בהנאה, <strong>ו</strong>נמצא לפי שיטתו זה כי <strong>סתמא</strong> <small>[סתמה</small> של <small>המשנה]</small> <strong>כ</strong>דעת <strong>ר' מאיר</strong> במשנה הקודמת (לעיל עבודה זרה ל,ב), שהם אסורים בהנאה.
 <big>ב משנה</big> <strong>ואלו מותרין באכילה: חלב שחלבו גוי וישראל רואהו</strong> בשעת חליבה, <strong>והדבש</strong>, <strong>והדבדבניות</strong> (אשכולות ענבים) <strong>אף על פי שמנטפין</strong> — שאין לחשוש להם משום יין של גוי. וכן <strong>אין בהן</strong> גם <strong>משום הכשר משקה</strong> שאינם נחשבים כיין להכשיר אוכלים לקבל טומאה. <strong>ו</strong>כן מותר לאכול כל מיני <strong>כבשין שאין דרכן לתת לתוכן יין וחומץ, וטרית</strong> (מן דג) <strong>שאינה טרופה</strong> (חתוכה) ורואים שדג טהור הוא, <strong>וציר</strong> של דגים <strong>שיש בה דגה</strong> כאשר יבואר, <strong>ועלה של חילתית</strong> שלא נחתך בסכין, <strong>וזיתי גלוסקאות המגולגלין</strong> זיתים שמכניסים אותם בכלים, כדי שיתחממו ויתרככו מחמת שמן שבהם.
 <strong>ר' יוסי אומר: השלחין</strong> (הרכים ביותר) — <strong>אסורין. החגבים הבאים מן הסלולה</strong> (מן הסלים) שמוכר החנוני — <strong>אסורין</strong> שמא זילפו עליהם יין, <strong>מן ההפתק</strong> (מקום איחסון ארעי) — <strong>מותרין. וכן</strong> הדין <strong>לתרומה,</strong> כאשר יבואר בגמרא.
 <big>ג גמרא</big> שנינו במשנה כי חלב שחלבו גוי וישראל רואהו מותר. ומעירים: <strong>תנינא להא דתנו רבנן</strong> <small>[שנינו</small> במשנתנו דבר <small>זה</small> <small>ששנו חכמים]</small> בברייתא: <strong>יושב ישראל בצד עדרו של גוי, וגוי חולב לו ומביא לו, ואינו חושש.</strong> ושואלים: <strong>היכי דמי</strong> <small>[כיצד בדיוק היה הדבר]?</small> <strong>אי דליכא</strong> <small>[אם שאין]</small> <strong>דבר</strong> <strong>טמא בעדרו,</strong> וכל העדר הוא בהמות טהורות — <strong>פשיטא</strong> <small>[פשוט]</small> שכן הוא, <strong>ואי דאיכא</strong> <small>[ואם שיש]</small> <strong>דבר טמא בעדרו, אמאי</strong> <small>[מדוע]</small> יהיה מותר?
  ומשיבים:  <strong>לעולם</strong> תפרש <strong>דאיכא</strong> <small>[שיש]</small> <strong>דבר טמא</strong> בעדרו, <strong>וכי קאי חזי ליה</strong> <small>[ו</small>מדובר כאן ש<small>כאשר היהודי עומד רואה</small> הוא <small>אותו],</small> <strong>וכי יתיב לא חזי ליה</strong> <small>[וכאשר</small> הוא <small>יושב אינו רואה אותו];</small> <strong>מהו דתימא</strong> <small>[שתאמר]:</small> <strong>כיון דיתיב לא חזי ליה</strong> <small>[</small>שבזמן <small>ש</small>הוא <small>יושב אינו רואה אותו],</small> <strong>ניחוש דלמא מייתי</strong> <small>[נחשוש שמא מביא]</small> חלב טמא <strong>ומערב ביה</strong> <small>[בו],</small> <strong>קא משמע לן</strong> <small>[משמיע לנו]:</small> <strong>כיון דכי קאי חזי ליה, אירתותי מירתת ולא מיערב ביה</strong> <small>[כיון שכאשר</small> הוא <small>עומד הוא רואה אותו,</small> הרי הוא <small>מפחד ואינו מערב בו].</small>
 <big>ד</big> ועוד שנינו: <strong>והדבש</strong> של גוים שמותר באכילה. ומסבירים: <strong>דבש למאי ניחוש לה</strong> <small>[למה נחשוש לו]?</small> <strong>אי</strong> <small>[אם]</small> <strong>משום איערובי</strong> <small>[תערובת]</small> של דבר טמא או יין — <strong>מיסרא סרי</strong> <small>[מסריח</small> הוא<small>]</small> כשמערבים בו, ואין לחשוש לכך, <strong>אי</strong> <small>[אם]</small> <strong>משום בישולי גוים,</strong> אפילו אם נתבשל — הרי הוא <strong>נאכל כמו שהוא חי</strong> ואינו נאסר בבישולם. <strong>אי</strong> <small>[אם]</small> <strong>משום גיעולי גוים</strong> שנתבשל בכלי שנתבשל בו איסור — <strong>נותן טעם לפגם הוא</strong> בדבש, <strong>ומותר.</strong>
 <big>ה</big> שנינו במשנה: <strong>והדבדבניות אף על פי שמנטפות</strong> — <strong>אין בהן משום הכשר משקה. ורמינהי</strong> <small>[ומשליכים</small> מראים סתירה לכך<small>]</small> ממה ששנינו: <strong>הבוצר</strong> ענבים על מנת להביאם <strong>לגת</strong> לעשות מהם יין, <strong>שמאי אומר: הוכשר</strong> כלומר, כל מה שהיה באשכולות הוכשר לקבל טומאה מחמת טיפות המיץ המנטפות מן הענבים, ו<strong>הלל אומר: לא הוכשר, ו</strong>אנו יודעים כי <strong>אודי ליה</strong> <small>[הודה לו]</small> <strong>הלל לשמאי,</strong> ואם כן הנוטף מן האשכול מכשיר לקבל טומאה!
  ומשיבים:  <strong>התם</strong> <small>[שם]</small> במקרה של בוצר לגת, <strong>קא בעי ליה</strong> <small>[רוצה הוא אותו</small><small>]</small> <strong>למשקה,</strong> שהרי הוא מעוניין מתחילה בכל המיץ שבענבים כדי לעשות ממנו יין, <strong>הכא לא קא בעי ליה</strong> <small>[כאן הוא אינו רוצה אותו]</small> <strong>למשקה,</strong> שהרי הוא מעוניין באכילת הענבים.
 <big>ו</big> שנינו במשנה: <strong>וטרית שאינה טרופה</strong> וציר שיש בה דגה מותרים באכילה. <strong>תנו רבנן</strong> <small>[שנו חכמים]:</small> <strong>איזו היא טרית שאינה</strong> נחשבת <strong>טרופה</strong> אפילו לא היתה דג שלם ממש? <strong>כל שראש ושדרה ניכר</strong> בה, שבכך יודעים שהיא דג טהור. <strong>ואיזו ציר שיש בה דגה? כל שכילבית אחת</strong> (מין יצור קטן שגדל בתוך ציר של דגים טהורים) <strong>או שתי כילביות</strong>
## דף מ.
 <strong>שוטטות בו.</strong> ותחילה תוהים: <strong>השתא</strong> <small>[עכשיו,</small> הרי<small>]</small> <strong>כילבית אחת אמרת שרי</strong> <small>[מותר],</small> <strong>שתי כילביות מבעיא</strong> <small>[נצרכה</small> לומר<small>]</small> שמותר? ומשיבים: <strong>לא קשיא</strong> <small>[אין</small> זה <small>קשה]:</small> <strong>כאן</strong> שצריך שתהיינה לפחות שתיים — <strong>ב</strong>חביות <strong>פתוחות, כאן</strong> שדי באחת — <strong>בסתומות.</strong>
 ובהסבר מה ששנינו בתחילת הברייתא, שטרית שאינה טרופה היא כל שראש ושדרה ניכר, <strong>איתמר</strong> <small>[נאמר]</small> שנחלקו בכך אמוראים, <strong>רב הונא אמר: עד שתהא</strong> גם <strong>ראש ו</strong>גם <strong>שדרה ניכר, רב נחמן אמר: או ראש או שדרה. מתיב</strong> <small>[מקשה]</small> <strong>רב עוקבא בר חמא</strong> ממה ששנינו במשנה במסכת חולין: <strong>ובדגים, כל שיש לו סנפיר וקשקשת</strong> מותר. משמע שרק סנפיר וקשקשים הם סימני דגים טהורים, ואין סימנים של ראש ושדרה! <strong>אמר אביי: כי תניא ההיא</strong> <small>[כאשר שנויה אותה</small> משנה<small>]</small> הרי זה <strong>ב</strong>מיני הדגים <strong>אראה ופלמודא, דדמו רישייהו</strong> <small>[שדומים ראשיהם]</small> <strong>ל</strong>דגים <strong>טמאים,</strong> ולכן אי אפשר לסמוך על סימני הראש בלבד.
 <strong>אמר רב יהודה משמיה</strong> <small>[משמו]</small> של <strong>עולא: מחלוקת</strong> האם מותר <strong>לטבל בצירן</strong> של דגים אלה, <strong>אבל בגופן</strong> — <strong>דברי הכל אסור</strong> לאוכלם <strong>עד שיהא ראש ושדרה ניכר. אמר ר' זירא: מריש הוה מטבילנא</strong> <small>[מתחילה הייתי מטבל]</small> <strong>בצירן</strong> של דגים מעורבים כאלה, ואולם <strong>כיון דשמענא להא</strong> <small>[ששמעתי את זה]</small> ש<strong>אמר רב יהודה משמיה</strong> <small>[משמו]</small> של <strong>עולא: מחלוקת לטבל בצירן, אבל בגופן</strong> — <strong>דברי הכל אסור עד שיהא ראש ושדרה ניכר, בצירן נמי לא מטבילנא</strong> <small>[גם כן אין אני מטבל]</small> שהרי יש אוסרים בכך.
 <strong>אמר רב פפא, הלכתא</strong> <small>[הלכה</small> היא<small>]:</small> אין להתיר טרית טרופה <strong>עד שיהא ראש ושדרה ניכר של כל אחת ואחת</strong> מהדגים. <strong>מיתיבי</strong> <small>[מקשים</small> על כך<small>]</small> ממה ששנינו בברייתא: <strong>חתיכות</strong> של דגים <strong>שיש בהן סימן, בין בכולן בין במקצתן, ואפילו באחד ממאה שבהן</strong> — <strong>כולן מותרות; ומעשה בגוי אחד שהביא גרב</strong> (כד גדול) <strong>של חתיכות</strong> דגים <strong>ונמצא סימן</strong> טהרה <strong>באחת מהן, והתיר רבן שמעון בן גמליאל את הגרב כולו!</strong>
 <strong>תרגמה</strong> (הסביר אותה) <strong>רב פפא: כשחתיכות</strong> הדגים <strong>שוות</strong> תואמות ומצטרפות זו לזו, ואם כן ברור שכל אלה שייכים לדג אחד. ושואלים: <strong>אי הכי</strong> <small>[אם כך],</small> <strong>מאי למימרא</strong> <small>[מה</small> יש <small>לומר</small> בזה<small>]</small> הרי פשוט הוא שמותר! ומשיבים: <strong>מהו דתימא</strong> <small>[שתאמר]</small> <strong>ניחוש דלמא אתרמי</strong> <small>[נחשוש שמא הזדמן</small> כך<small>]</small> אבל באמת אין הם מאותו דג, <strong>קא משמע לן</strong> <small>[משמיע לנו]</small> שאין חוששים לכך.
  מסופר, <strong>ההוא ארבא דצחנתא דאתי</strong> <small>[ספינה אחת של דגים קטנים קצוצים שבאה] ל</small>עיר <strong>סיכרא,</strong> ולא ניתן היה לזהותם, <strong>נפק</strong> <small>[יצא]</small> <strong>רב הונא בר חיננא וחזא ביה קלפי ושרייה</strong> <small>[וראה בה קשקשים והתיר].</small> <strong>אמר ליה</strong> <small>[לו]</small> <strong>רבא: ומי איכא דשרי כהאי גוונא באתרא דשכיחי קלפי</strong> <small>[האם יש</small> מי <small>שמתיר כגון זה במקום שמצויים קשקשים],</small> שמא הקשקשים נשארו מדגים טהורים שהיו קודם באותה ספינה! <strong>נפק שיפורי</strong> <small>[יצאו</small> בעיר <small>שופרות]</small> מטעם <strong>רבא</strong> להודיע לכל שהוא <strong>אסור</strong> אותה ספינה, ויצאו <strong>שיפורי</strong> <small>[שופרות]</small> מטעם <strong>רב הונא בר חיננא ושרי</strong> <small>[והתיר].</small>
 <strong>אמר ר' ירמיה מדפתי, לדידי</strong> <small>[לי</small> עצמי<small>]</small> <strong>אמר לי רב פפי:</strong> גם <strong>כי שרא</strong> <small>[כאשר התיר]</small> <strong>רב הונא בר חיננא</strong> — הרי זה לטבל <strong>בצירן, אבל בגופן</strong> עצמן <strong>לא</strong> התיר. <strong>אמר רב אשי, לדידי</strong> <small>[לי]</small> <strong>אמר לי רב פפא: כי שרא</strong> <small>[כאשר התיר]</small> <strong>רב הונא בר חיננא אפילו בגופן</strong> התיר.
  והוסיף רב אשי: <strong>ואנא לא מיסר אסרינא</strong> <small>[אני איני אוסר],</small> <strong>דקאמר</strong> <small>[</small>משום <small>שאמר]</small> <strong>לי רב פפא</strong> שרב הונא התיר אפילו בגופן, <strong>ולא מישרא שרינא</strong> <small>[ואין אני מתיר]</small> <strong>דהא</strong> <small>[שהרי]</small> <strong>אמר (לי) רב יהודה משמיה</strong> <small>[משמו]</small> של <strong>עולא: מחלוקת לטבל בצירן, אבל בגופן</strong> — <strong>דברי הכל עד שיהא ראש ושדרה ניכר של כל אחד ואחד.</strong>
 מסופר, <strong>יתיב</strong> <small>[יושב</small> היה<small>]</small> <strong>רב חיננא בר אידי קמיה</strong> <small>[לפני]</small> <strong>רב אדא בר אהבה ויתיב וקאמר</strong> <small>[ויושב</small> היה <small>ואומר]:</small> <strong>גוי שהביא עריבה</strong> (סירה) <strong>מלאה חביות</strong> של דגים, <strong>ונמצאת כילבית באחת מהן,</strong> אם היו החביות <strong>פתוחות</strong> — <strong>כולן מותרות,</strong> אם היו <strong>סתומות</strong> — <strong>היא</strong> החבית שנמצאה בה הכילבית <strong>מותרת, וכולן אסורות. אמר ליה</strong> <small>[לו]:</small> <strong>מנא לך הא</strong> <small>[מנין לך</small> דבר <small>זה]?</small> אמר לו: <strong>מתלתא קראי שמיע לי</strong> <small>[משלושה מקראות אני יודע</small> זאת<small>],</small> משלושה חכמים גדולים, שראוי לסמוך עליהם כאילו נכתב הדבר בתורה, <strong>מרב ושמואל ור' יוחנן.</strong>
 <big>א</big> <strong>אמר רב ברונא אמר רב: קירבי</strong> (מעי) <strong>דגים ועוברן</strong> (ביצים של דגים) <strong>אין נקחין</strong> <strong>אלא מן המומחה</strong> מי שידוע בו שהוא מוכר רק דגים טהורים. ובענין זה <strong>רמי ליה</strong> <small>[השליך</small> <small>לו,</small> הראה לו סתירה<small>]</small> <strong>עולא לר' דוסתאי מן</strong> המקום <strong>בירי: מדקאמר</strong> <small>[ממה שאמר]</small> <strong>רב: קירבי דגים ועוברן אין נקחין אלא מן המומחה, מכלל</strong> הדברים אתה למד ש<strong>דג טמא אית ליה</strong> <small>[יש לו]</small> <strong>עובר, ורמינהי</strong> <small>[והשלך,</small> הקשה על כך<small>]</small> ממה ששנינו בברייתא: <strong>דג טמא משריץ</strong> כלומר, הוא מוליד ולדות חיים, ו<strong>דג טהור מטיל ביצים!</strong>
 ענה לו: <strong>סמי</strong> <small>[מחק]</small> <strong>מכאן עוברן. אמר ליה</strong> <small>[לו]</small> <strong>ר' זירא: לא תיסמי</strong> <small>[אל תמחק],</small> <strong>תרוייהו</strong> <small>[שניהם],</small> גם הטהורים וגם הטמאים, <strong>מטילי ביצים נינהו</strong> <small>[הם],</small> <strong>אלא זה</strong> הדג הטהור <strong>משריץ מבחוץ</strong> שמטיל ביצים ומהן בוקעים דגים, <strong>וזה</strong> הדג הטמא <strong>משריץ מבפנים,</strong> הוולדות בוקעים מן הביצים בתוך גוף הדגה.
  ושואלים על דבריהם: <strong>למה לי מומחה</strong> לסמוך עליו? <strong>לבדוק</strong> <small>[שנבדוק]</small> <strong>בסימנין! דתניא</strong> <small>[ששנויה</small> ברייתא<small>]:</small> <strong>כסימני ביצים</strong> של עוף טהור <strong>כך סימני דגים;</strong> ותחילה תוהים: <strong>סימני דגים</strong> ממש <strong>סלקא דעתך</strong> <small>[עולה על דעתך]?</small> הלוא <strong>סימני דגים סנפיר וקשקשת כתיב בהו</strong> <small>[כתוב בהם]</small> בתורה! <strong>אלא</strong> הכוונה היא: <strong>כסימני ביצים כך סימני עוברי</strong> (ביצי) <strong>דגים,</strong>
 <strong>ואלו הן סימני ביצים: כל שכודרת ועגולגלת</strong> כלומר, שהיא עגולה אבל אינה עגולה לגמרי, אלא <strong>ראשה אחד כד</strong> (רחב) <strong>וראשה אחד חד</strong> — הרי זו ביצה <strong>טהורה, שני ראשיה חדין</strong> או <strong>שני ראשיה כדין</strong> — הרי זו <strong>טמאה,</strong> אם היה <strong>חלמון מבחוץ וחלבון</strong> נמצא <strong>מבפנים</strong> — הרי זו ביצה <strong>טמאה,</strong> אם <strong>חלבון מבחוץ וחלמון מבפנים</strong> — הרי זה <strong>טהור,</strong> אם היו <strong>חלבון וחלמון מעורבין זה בזה</strong> — <strong>זו היא ביצת השרץ.</strong> ואם כן מדוע צריך מומחה? <strong>אמר רבא:</strong> כאן מדובר <strong>כשנימוחו</strong> ואי אפשר לבדוק את צורתן.
  ושואלים:  <strong>ול</strong>שיטת <strong>רב דוסתאי</strong> ש<strong>מן בירי</strong> ש<strong>אמר: סמי</strong> <small>[מחק]</small> <strong>מכאן</strong> את מה שאמר רב <strong>עוברן,</strong>
## דף מ:
 <strong>והתניא</strong> <small>[והרי שנויה</small> ברייתא<small>]:</small> <strong>כסימני ביצים כך סימני עוברי דגים,</strong> משמע שאף לדגים טמאים יש ביצים! ומשיבים: <strong>לאו תרוצי מתרצת לה</strong> <small>[וכי אין אתה מתרץ אותה],</small> את הברייתא הזו, ומשנה את לשונה? ואם כן שנה כך: <strong>כך סימני קירבי דגים.</strong>
 ושואלים: <strong>והיכי משכחת</strong> <small>[ואיך אתה מוצא]</small> <strong>בסימני קירבי דגים שיהא כד וחד?</strong> ומשיבים: <strong>משכחת לה בשילפוחא</strong> <small>[בשלפוחית]</small> השחיה של הדג, ובודקים לפי צורתה אם של דג טמא או טהור היא.
  ושואלים:  <strong>אם אין שם מומחה, מאי</strong> <small>[מה]</small> יהא הדין? <strong>אמר רב יהודה: כיון דאמר</strong> <small>[שאומר]</small> המוכר: <strong>אני מלחתים</strong> את הדגים, וטהורים הם, ואני הוצאתי את הקרביים מהם — <strong>מותרין. רב נחמן אמר: עד שיאמר</strong> ויראה לנו: <strong>אלו דגים</strong> שהם טהורים, <strong>ואלו קירביהן.</strong> מסופר, <strong>אורי ליה</strong> <small>[הורה לו]</small> <strong>רב יהודה לאדא דיילא</strong> <small>[השמש]:</small> <strong>כיון</strong> ש<strong>אמר "אני מלחתים"</strong> — <strong>מותרין.</strong>
 <big>א</big> שנינו במשנה ש<strong>עלה של חילתית</strong> מותר באכילה. ושואלים: <strong>פשיטא</strong> <small>[פשוט]</small> שכן הוא הדין, וכי מדוע יהא אסור? ומשיבים: <strong>לא נצרכא</strong> <small>[נצרכה]</small> הלכה זו <strong>אלא לקרטין</strong> (לפירורים) של חילתית <strong>ש</strong>יש <strong>בו,</strong> שהם הרי אסורים כדברי המשנה הקודמת, מפני שנחתכו בסכין של איסור (לעיל עבודה זרה לט,ב), <strong>מהו דתימא</strong> <small>[שתאמר]:</small> <strong>ניחוש דלמא מייתי</strong> <small>[נחשוש שמא</small> הוא <small>מביא]</small> קרטין כאלו <strong>ומערב ביה</strong> <small>[בו],</small> <strong>קא משמע לן</strong> <small>[משמיע לנו]</small> <strong>דהא אישתרוקי היא דאישתרוק ואתא בהדה</strong> <small>[שזה</small> קרטין אלו רק <small>נדבקו ובאו יחד</small> עם העלה<small>],</small> ואין זה ממה שחתך בסכין.
 <big>ב</big> שנינו במשנה: <strong>וזיתי גלוסקאות המגולגלין</strong> מותרים באכילה, כלומר זיתים שהונחו בכלי ונתרככו שם. ותוהים: <strong>פשיטא</strong> <small>[פשוט]</small> שכן הוא, מדוע יהיו אסורים? ומשיבים: <strong>לא נצרכא</strong> <small>[נצרכה]</small> הלכה זו אלא להתיר אותם <strong>אף על גב דרפי טובא</strong> <small>[אף על פי ש</small>הם <small>רכים ביותר],</small> <strong>מהו דתימא</strong> <small>[שתאמר]:</small> <strong>חמרא רמא בהו</strong> <small>[יין הטיל בהם</small> הגוי לרככם<small>]</small> ויהא אסור, <strong>קא משמע לן</strong> <small>[משמיע לנו]</small> ש<strong>הני</strong> <small>[אלה]</small> <strong>מחמת</strong> שיש בהם <strong>מישחא</strong> <small>[שמן]</small> <strong>הוא דרפו</strong> <small>[שנעשו רכים].</small>
 ועוד שנינו שם: <strong>ור' יוסי אומר: שלחין אסורין.</strong> ושואלים: <strong>היכי דמי</strong> <small>[כיצד הוא בדיוק]</small> <strong>שלחין? אמר ר' יוסי בר חנינא: כל</strong> זית שהוא רך כל כך <strong>ש</strong>כאשר הוא <strong>אוחזו בידו וגרעינתו נשמטת</strong> מתוכו, שאז יש מקום יתר לחשוש שהטילו בהם יין.
 <big>ג</big> שנינו במשנה: <strong>החגבין הבאין</strong> מן הסלולה. ומביאים בענין זה מה ש<strong>תנו רבנן</strong> <small>[שנו חכמים]:</small> <strong>החגבין, ו</strong>כן <strong>הקפריסין</strong> (פירות הצלף), <strong>והקפלוטות</strong> (כרישין), אותם <strong>הבאין מן האוצר</strong> (מחסן) <strong>ומן ההפתק</strong> (מקום אחסון ארעי) <strong>ומן הספינה</strong> — <strong>מותרין,</strong> מפני שסתמם לא עירבו בהם דבר אסור. אבל <strong>הנמכרין בקטלוזא</strong> (בשוק) ומונחים <strong>לפני חנוני</strong> — <strong>אסורין, מפני שמזלף יין עליהן</strong> להשביחם. <strong>וכן יין תפוחים של גוים,</strong> אלה <strong>הבאין מן האוצר ומן ההפתק ומן הסלולה</strong> — <strong>מותרין, הנמכר בקטלוזא</strong> — <strong>אסור, מפני שמערבין בו יין</strong> של ענבים.
  אגב שהזכירו יין תפוחים, מביאים, <strong>תנו רבנן</strong> <small>[שנו חכמים]:</small> <strong>פעם אחת חש</strong> (סבל) <strong>רבי במעיו, אמר: כלום</strong> <strong>יש איש שיודע,</strong> האם <strong>יין תפוחים של גוים</strong> (שמועילה שתייתו לכאב מעיים) <strong>אסור או מותר? אמר לפניו ר' ישמעאל בן ר' יוסי: פעם אחת חש אבא</strong> (ר' יוסי) <strong>במעיו, והביאו לו יין תפוחים של גוים של</strong> (בן) <strong>שבעים שנה, ושתה ונתרפא; אמר לו</strong> רבי: <strong>כל כך היה בידך</strong> כלומר, פתרון כזה היה בידך, <strong>ואתה מצערני</strong> שלא גילית לי דבר זה עד עכשיו!
  מיד <strong>בדקו</strong> (חיפשו) <strong>ומצאו גוי אחד שהיה לו שלש מאות גרבי</strong> (כדי) <strong>יין של תפוחים של שבעים שנה, ושתה</strong> מהם <strong>ונתרפא, אמר: ברוך המקום</strong> (הקב"ה) <strong>שמסר עולמו לשומרים,</strong> שגוי זה שמר יינו זמן רב כל כך, עד שהועיל לרפואתו של רבי.
  שנינו במשנה: <strong>וכן לתרומה.</strong> ושואלים: <strong>מאי</strong> <small>[מה</small> פירוש<small>]</small> <strong>"וכן לתרומה"?</strong> מה שייך ענין תרומה לכאן? <strong>אמר רב ששת: וכן לכהן החשוד למכור תרומה לשם</strong> (בתורת) <strong>חולין,</strong> מה שהיה מונח <strong>לפניו הוא</strong> ש<strong>אסור, אבל הבא מן האוצר ומן ההפתק ומן הסלולה</strong> — <strong>מותר,</strong> וטעמו של דבר: <strong>אירתותי מירתת</strong> <small>[מפחד</small> הוא לעשות כן<small>],</small> <strong>סבר</strong> <small>[סבור]:</small> <strong>שמעי ביה רבנן ומפסדו ליה מינאי</strong> <small>[ישמעו בזה חכמים ויפסידו</small> את הכל <small>ממני],</small> שיפקירו את כל מה שאני מוכר.
 
 <big>א משנה</big> <strong>כל הצלמים</strong> (הפסלים) <strong>אסורין</strong> בהנאה, <strong>מפני שהן נעבדין פעם אחת בשנה</strong> לפחות, אלה <strong>דברי ר' מאיר. וחכמים אומרים: אינו אסור</strong> בהנאה כעבודה זרה <strong>אלא כל</strong> פסל <strong>שיש בידו מקל או צפור או כדור,</strong> שהם סמלים שהמוכיחים שפסל זה הוא עבודה זרה, אבל אחרים לנוי הם. <strong>רבן שמעון בן גמליאל אומר: אף כל</strong> פסל <strong>שיש בידו כל דבר</strong> בוודאי עבודה זרה הוא.
 <big>ב גמרא</big> על מחלוקת ר' מאיר וחכמים שואלים: <strong>אי</strong> <small>[אם]</small> מדובר בפסלים ש<strong>נעבדין פעם אחת בשנה, מאי טעמא דרבנן</strong> <small>[מה טעמם של חכמים]</small> שמתירים? הלוא ברור שהם עבודה זרה! <strong>אמר ר' יצחק בר יוסף אמר ר' יוחנן: במקומו של ר' מאיר היו עובדין אותה פעם אחת בשנה</strong> את כל הפסלים. <strong>ור' מאיר דחייש למיעוטא</strong> <small>[</small>שבכלל, שיטתו הוא <small>שחושש למיעוט]</small> — <strong>גזר</strong> ב<strong>שאר מקומות אטו</strong> <small>[משום]</small> <strong>אותו מקום</strong> בו הוא גר, <strong>ורבנן דלא חיישי למיעוטא</strong> <small>[וחכמים שאינם חוששים למיעוט]</small> — <strong>לא גזרו שאר מקומות אטו</strong> <small>[משום]</small> <strong>אותו מקום</strong> של ר' מאיר.
 <strong>אמר רב יהודה אמר שמואל: באנדרטי</strong> (בפסלי דמותם) <strong>של מלכים שנינו</strong> שדווקא בהם נחלקו אם יש לאסור בהם משום חשש עבודה זרה או לא. <strong>אמר רבה בר בר חנה אמר ר' יוחנן: ובעומדין על פתח מדינה שנינו,</strong> שרואים שהעמידום במקום חשוב, ויש לחשוש שעובדים להם.
## דף מא.
 <strong>אמר רבה: מחלוקת</strong> ר' מאיר וחכמים היא דווקא <strong>ב</strong>אנדרטאות <strong>של כפרים, אבל בשל כרכים</strong> — <strong>דברי הכל מותרין, מאי טעמא</strong> <small>[מה טעם</small> הדבר<small>]?</small> <strong>לנוי עבדי להו</strong> <small>[עושים אותם]</small> ולא לפולחן.
  ושואלים:  <strong>ו</strong>של <strong>כפרים מי איכא למאן דאמר</strong> <small>[האם יש מי שאומר]</small> ש<strong>לנוי קעבדי להו</strong> <small>[עושים אותם]?</small> והרי של <strong>כפרים ודאי למיפלחינהו עבדי להו</strong> <small>[לעבוד אותם עושים אותם]!</small>
 <strong>אלא אי אתמר הכי אתמר</strong> <small>[אם נאמר כך נאמר],</small> <strong>אמר רבה: מחלוקת בשל כרכים, אבל בשל כפרים</strong> — <strong>דברי הכל אסורים.</strong>
 <big>א</big> שנינו במשנה, <strong>וחכמים אומרים: אינן אסורין</strong> אלא כל שיש בידו מקל או צפור או כדור. ומסבירים: בכל אלו עובדיהם נותנים בהם סימן של אלהות, שהוא מלך העולם, <strong>מקל</strong> — <strong>שרודה את עצמו תחת כל העולם כולו כמקל,</strong> כלומר, שהוא רודה את כל העולם כולו תחתיו כמי שרודה בהמה במקל. וחכמים אמרוהו בלשון גנאי. <strong>צפור</strong> — <strong>שתופש את עצמו תחת</strong> (כלומר, מעל) <strong>כל העולם כולו כצפור. כדור</strong> — <strong>שתופש את עצמו תחת</strong> (כלומר, מעל) <strong>כל העולם כולו כ</strong>מי שמחזיק <strong>כדור</strong> בידו.
  ומעירים, <strong>תנא</strong> <small>[שנה</small> החכם<small>],</small> <strong>הוסיפו עליהן</strong> חכמים לאסור: זה שיש בידו <strong>סייף,</strong> או <strong>עטרה</strong> על ראשו, או <strong>טבעת</strong> בידו
 <strong>.</strong> ומסבירים: <strong>סייף</strong> — <strong>מעיקרא סבור</strong> <small>[מתחילה סברו]</small> שאם הפסל מחזיק בידו סייף — הרי פסל של <strong>לסטים</strong> (שודד) <strong>בעלמא</strong> <small>[סתם],</small> <strong>ולבסוף סבור</strong> <small>[סברו]</small> שהכוונה היא <strong>שהורג את עצמו תחת כל העולם כולו</strong> כלומר, שהורג את העולם כולו תחתיו.
 <strong>עטרה</strong> — <strong>מעיקרא סבור גדיל כלילי בעלמא</strong> <small>[מתחילה סברו ש</small>הוא פסל של מי ש<small>נושא עטרה סתם],</small> <strong>ולבסוף סבור</strong> <small>[סברו]</small> שהכוונה היא <strong>כעטרה למלך. טבעת</strong> — <strong>מעיקרא סבור אישתיימא בעלמא</strong> <small>[מתחילה סברו</small> שהוא פסל של <small>שליח שנושא חותמת בלבד],</small> <strong>ולבסוף סבור</strong> <small>[סברו]</small> שהכוונה היא <strong>שחותם את עצמו תחת כל העולם כולו</strong> (כלומר, את עולם כולו תחתיו) <strong>למיתה.</strong>
 ועוד שנינו במשנה, <strong>רבן שמעון בן גמליאל</strong> אומר: אף כל שיש בידו כל דבר. <strong>תנא</strong> <small>[שנה</small> החכם<small>]:</small> הכוונה היא <strong>אפילו</strong> מחזיק בידו <strong>צרור</strong> (אבן), ו<strong>אפילו קיסם</strong> עץ.
 <strong>בעי</strong> <small>[שאל]</small> <strong>רב אשי:</strong> אם <strong>תפש בידו צואה, מהו?</strong> האם רואים זאת כענין של כבוד, או לא? <strong>מי אמרינן</strong> <small>[האם אנו אומרים]</small> שהכוונה היא: <strong>כולי עלמא זילו באפיה כי</strong> <small>[</small>ש<small>כל העולם מזולזל בעיניו כמו]</small> <strong>צואה, או דילמא</strong> <small>[שמא]</small> <strong>הוא מיהו דזיל באפי כולי עלמא</strong> <small>[זה שמזולזל בעיני הכל]</small> <strong>כצואה?</strong> שאלה זו לא נפתרה ונשארה ב<strong>תיקו</strong> <small>[תעמוד]</small> במקומה.
 <big>ב משנה</big> <strong>המוצא שברי צלמים</strong> כלומר, שברים של צורות שאין הוא יודע אם שימשו כעבודה זרה — <strong>הרי אלו מותרין,</strong> <strong>מצא תבנית יד או תבנית רגל</strong> — <strong>הרי אלו אסורין, מפני שכיוצא בהן נעבד</strong> כדבר בפני עצמו.
 <big>ג גמרא</big> <strong>אמר שמואל:</strong> לא רק שברי צלמים, אלא <strong>אפילו שברי עבודה זרה</strong> שאנו יודעים שהיו נעבדים, הרי אלו מותרים. ומקשים: <strong>והאנן תנן</strong> <small>[והרי אנו שנינו</small> במשנה<small>]:</small> <strong>שברי צלמים,</strong> משמע שמדובר דווקא באלה שלא ברור אם היו עבודה זרה או לא!
  ומשיבים:  <strong>הוא הדין</strong> ש<strong>אפילו שברי עבודה זרה, והא דקתני</strong> <small>[וזה ששנה]</small> <strong>שברי צלמים</strong> — הרי זה <strong>משום דקבעי למיתנא סיפא</strong> <small>[שרצה לשנות בסוף]</small> מקרה כעין זה: <strong>מצא תבנית יד תבנית רגל</strong> — <strong>הרי אלו אסורין</strong> למרות שאין ודאות שנעבדו, <strong>מפני שכיוצא בהן נעבד.</strong>
 <strong>תנן</strong> <small>[שנינו</small> במשנה<small>]:</small> <strong>מצא תבנית יד תבנית רגל</strong> — <strong>הרי אלו אסורין מפני שכיוצא בו נעבד.</strong> ושואלים: <strong>אמאי</strong> <small>[מדוע]?</small>
## דף מא:
 <strong>והא</strong> <small>[והרי]</small> גם הם <strong>שברים נינהו</strong> <small>[הם],</small> ושברים מותרים! <strong>תרגמה</strong> (הסביר אותה) <strong>שמואל:</strong> מדובר <strong>בעומדין על בסיסן,</strong> שיש להם בסיס המתוקן להם, שניכר שאינם רק שברים, אלא נעשו כך מתחילה, וכיוצא בהם נעבדים.
 <big>א</big> <strong>אתמר</strong> <small>[נאמר]:</small> <strong>עבודה זרה שנשתברה מאיליה, ר' יוחנן אמר:</strong> עדיין <strong>אסורה</strong> היא. <strong>ר' שמעון בן לקיש אמר: מותרת.</strong>
 <strong>ר' יוחנן אמר: אסורה, דהא</strong> <small>[שהרי]</small> <strong>לא בטלה. ר' שמעון בן לקיש אמר: מותרת,</strong> שכן <strong>מסתמא בטולי מבטיל לה</strong> <small>[מן הסתם מבטל</small> הוא <small>אותה],</small> <strong>מימר אמר</strong> <small>[אומר הוא</small> בלבו<small>]:</small> <strong>איהי נפשה לא אצלה, לההוא גברא מצלה ליה</strong> <small>[היא</small> את <small>עצמה לא הצילה</small> מלהישבר, <small>את האיש הזה</small> שעובד אותה <small>תציל אותו]?</small>
 <strong>איתיביה</strong> <small>[הקשה לו]</small> <strong>ר' יוחנן לר' שמעון בן לקיש</strong> מן הכתוב: <strong>"וראש דגון ושתי כפות ידיו כרתות</strong> אל המפתן" (שמואל א ה, ד) <strong>וכתיב</strong> <small>[ונאמר]:</small> <strong>"על כן לא ידרכו כהני דגון</strong> על מפתן בית דגון" (שמואל א ה, ה). משמע שאף לאחר שנשברה עבודה זרה נוהגים בה כבוד ויראה!
 <strong>אמר לו: משם</strong> אתה מביא <strong>ראיה? התם</strong> <small>[שם]</small> הכוונה היא <strong>שמניחין את הדגון,</strong> שבטל ערכו בעיניהם, <strong>ועובדין את המפתן, דאמרי הכי</strong> <small>[שאומרים</small> הם <small>כך]:</small> <strong>שבקיה איסריה</strong> <small>[עזב אותו שרו,</small> כוחו של<small>]</small> <strong>דגון, ואתא איתיב ליה</strong> <small>[ובא וישב לו]</small> <strong>על המפתן.</strong>
 ועוד <strong>איתיביה</strong> <small>[הקשה לו]</small> ר' יוחנן ממשנתנו: <strong>המוצא שברי צלמים</strong> — <strong>הרי אלו מותרין.</strong> ונדייק מכאן: <strong>הא</strong> <small>[אבל]</small> <strong>שברי עבודה זרה</strong> — <strong>אסורין!</strong>
 ודחה ריש לקיש: <strong>לא תימא</strong> <small>[אל תאמר]</small> ותדייק ש<strong>שברי עבודה זרה אסורין, אלא אימא</strong> <small>[אמור]:</small> <strong>הא</strong> <small>[אבל]</small> <strong>צלמים עצמן אסורין, וסתמא</strong> <small>[וסתמה]</small> של המשנה הוא <strong>כ</strong>דעת <strong>ר' מאיר</strong> האוסר במשנה הקודמת את כל הצלמים.
  ומקשים:  <strong>ו</strong>לדברי <strong>ר' יוחנן,</strong> כיון שמשנתנו כדעת ר' מאיר, הרי <strong>מ</strong>דברי <strong>ר' מאיר נשמע להו לרבנן</strong> <small>[נלמד ל</small>שיטת <small>חכמים],</small> <strong>לאו</strong> <small>[האם לא]</small> <strong>אמר ר' מאיר</strong> כי <strong>צלמים</strong> עצמם <strong>אסורין</strong> ובכל זאת <strong>שברי צלמים מותרין,</strong> אם כן, <strong>לרבנן</strong> <small>[לדעת חכמים]</small> <strong>עבודה זרה נמי</strong> <small>[גם כן]</small> נאמר: <strong>היא אסורה ושבריה מותרין!</strong>
 ודוחים: <strong>הכי השתא</strong> <small>[כך אתה משווה]?</small> <strong>התם</strong> <small>[שם]</small> בשברי צלמים, <strong>אימר</strong> <small>[אמור]</small> ש<strong>עבדום אימר</strong> <small>[אמור]</small> ש<strong>לא עבדום, ואם תמצי</strong> <small>[תמצא]</small> <strong>לומר</strong> ש<strong>עבדום</strong> — <strong>אימר</strong> <small>[אמור]</small> ש<strong>בטלום</strong> לאחר שנשברו, ולכן מתיר ר' מאיר בשברי צלמים, שאינו אלא ספק ספיקא. אבל <strong>עבודה זרה ודאי עבדוה, מי יימר</strong> <small>[יאמר]</small> ש<strong>בטלה?</strong> ואם כן, <strong>הוי</strong> <small>[הריהו]</small> <strong>ספק</strong> ביטול, <strong>וודאי</strong> עבודה זרה, <strong>ואין ספק מוציא מידי ודאי.</strong>
 ושואלים: <strong>ו</strong>האם <strong>אין ספק</strong> מעין זה <strong>מוציא מידי ודאי</strong> כלל? <strong>והתניא</strong> <small>[והרי שנויה</small> ברייתא<small>]:</small> <strong>חבר</strong> שיודעים בו שנזהר בתרומות ומעשרות <strong>שמת, והניח מגורה</strong> (מחסן) <strong>מלאה פירות, אפילו הן בני יומן</strong> שהביאו אותם לשם ביום מותו — <strong>הרי הן בחזקת מתוקנין,</strong> שמן הסתם עישר אותם.
 <strong>והא הכא דודאי טבילי</strong> <small>[והרי כאן שודאי היו טבל]</small> כשהביאו אותם למגורה, <strong>ספק עשרינהו</strong> <small>[עישרם]</small> <strong>ספק לא עשרינהו</strong> <small>[עישרם],</small> <strong>וקאתי</strong> <small>[ובא]</small> <strong>ספק ומוציא מידי ודאי</strong> טבל!
  ומשיבים:  <strong>התם</strong> <small>[שם]</small> <strong>ודאי וודאי הוא,</strong> ש<strong>ודאי עשרינהו</strong> <small>[עישר אותם],</small> <strong>כ</strong>דברי <strong>ר' חנינא חוזאה,</strong> ש<strong>אמר ר' חנינא חוזאה: חזקה על חבר שאינו מוציא דבר שאינו מתוקן</strong> (בהפרשת תרומה ומעשר) <strong>מתחת ידו,</strong> ועל חזקה זו אפשר לסמוך.
 <strong>ואי בעית אימא</strong> <small>[ואם תרצה אמור]</small> תירוץ אחר: יתכן כי <strong>מעיקרא לא טבילי</strong> <small>[מתחילה לא</small> היו הפירות האלה <small>טבל]</small> ולפיכך אף כאן <strong>ספק וספק הוא,</strong> וכיצד ייתכן הדבר?
 <strong>אפשר דעבד כד</strong>ברי <strong>ר' אושעיא</strong> ש<strong>אמר: מערים אדם על תבואתו ומכניסה במוץ שלה</strong> למגורה, ואינו משלים את תיקונה בדישה ובמירוח ערימת התבואה, <strong>כדי שתהא בהמתו אוכלת ופטורה מן המעשר.</strong> שכל עוד לא נגמרה מלאכת האיסוף והעימור של התבואה לא נכנסה לכלל חיוב תרומה ומעשר, והיא מותרת למאכל בהמה בלי שיהיה צורך לעשר אותה. ויתכן איפוא שמתחילה לא חל חיוב תרומה על התבואה, וכיוון שהיא ספק — בא ספק ומוציא מידי ספק.
  ושואלים עוד: <strong>ו</strong>כי <strong>אין ספק מוציא מידי ודאי? והתניא</strong> <small>[והרי שנויה</small> ברייתא<small>]:</small> <strong>אמר ר' יהודה: מעשה בשפחתו</strong>
## דף מב.
 <strong>של מציק</strong> (איש אלים) <strong>אחד ברימון שהטילה נפל לבור, ובא כהן והציץ</strong> בבור, שרצה <strong>לידע אם</strong> נפל זה <strong>זכר</strong> הוא <strong>אם נקבה</strong> הוא, שכן יש הבדל בין לידת זכר או נקבה לענין דיני טומאה וטהרה של יולדת. ולא ראה הכהן את הנפל, אלא שיש חשש שמא הנפל נמצא בתוך הבור, ואולי נטמא בטומאת מת מפני שהאהיל עליו, <strong>ובא מעשה לפני חכמים וטיהרוהו, מפני שחולדה וברדלס מצוין שם</strong> ואכלוהו או גררוהו משם.
 <strong>והא הכא</strong> <small>[והרי כאן]</small> ש<strong>ודאי הטילה נפל, ספק גררוהו</strong> החיות <strong>ספק לא גררוהו, וקאתי</strong> <small>[ובא]</small> <strong>ספק</strong> זה <strong>ומוציא מידי ודאי!</strong>
 ודוחים: <strong>לא תימא</strong> <small>[אל תאמר]</small> <strong>הטילה נפל</strong> ודאי <strong>לבור,</strong> שהוא ודאי מטמא, <strong>אלא אימא</strong> <small>[אמור]:</small> <strong>הטילה כמין נפל לבור,</strong> ויש איפוא ספק מתחילה אם הוא מטמא.
  ומקשים: כיצד אפשר לפרש כך?  <strong>והא</strong> <small>[והרי]</small> רק <strong>"לידע אם זכר אם נקבה הוא" קתני</strong> <small>[שנה]!</small>
 ומשיבים: <strong>הכי קאמר</strong> <small>[כך</small> הוא <small>אומר]</small> זאת כוונת הדברים: <strong>לידע אם רוח הפילה</strong> כלומר, דבר שאינו בגדר וולד, או <strong>אם נפל הטילה, ואם תמצי</strong> <small>[תמצא]</small> <strong>לומר נפל הטילה, לידע אם זכר אם נקבה.</strong>
 <strong>ואיבעית אימא</strong> <small>[ואם תרצה אמור]</small> באופן אחר: <strong>כיון שחולדה וברדלס מצוין שם</strong> — <strong>ודאי גררוהו,</strong> ואין זה ספק.
 <big>א</big> ושבים לעיקר מחלוקת ר' יוחנן וריש לקיש, בעבודה זרה שנשתברה מאליה שלדעת ריש לקיש היא מותרת. <strong>איתיביה</strong> <small>[הקשה לו]</small> ר' יוחנן ממשנתנו: <strong>מצא תבנית יד</strong> או <strong>תבנית רגל</strong> של צלמים — <strong>הרי אלו אסורין, מפני שכיוצא בהן נעבד; אמאי</strong> <small>[</small>ו<small>מדוע]</small> אסורים? <strong>הא</strong> <small>[הרי]</small> <strong>שברים נינהו</strong> <small>[הם],</small> ולשיטתך שברי עבודה זרה מותרים!
  ודוחים:  <strong>הא תרגמה</strong> <small>[הרי</small> כבר <small>פירש אותה]</small> <strong>שמואל:</strong> <strong>בעומדין על בסיסן,</strong> שיש לחשוש שהם נעבדים כמות שהם, ואינם בכלל שברים.
  עוד <strong>איתיביה</strong> <small>[הקשה לו]</small> ר' יוחנן ממה ששנינו: <strong>גוי מבטל עבודה זרה שלו</strong> שהוא עצמו עובד אותה, או <strong>של חברו</strong> שחבירו עובד אותה אף שהוא אינו עובדה. <strong>ו</strong>אולם <strong>ישראל אינו מבטל עבודה זרה של גוי.</strong> ויש לשאול: <strong>אמאי</strong> <small>[מדוע]</small> הדין כך? <strong>תיהוי</strong> <small>[תהיה</small> זאת<small>]</small> אותה עבודה זרה שביטלה הישראל, <strong>כעבודה זרה שנשתברה מאליה,</strong> ותהיה מותרת!
 <strong>אמר אביי:</strong> אין מדובר ששבר חלק מן העבודה זרה, אלא <strong>שפחסה</strong> (שמעך אותה). ושואלים: <strong>וכי</strong> <small>[וכאשר]</small> רק <strong>פחסה</strong> <strong>מאי הוי</strong> <small>[מה</small> <small>בכך]?</small> <strong>והא תנן</strong> <small>[והרי שנינו</small> במשנה<small>]:</small> <strong>פחסה</strong> את העבודה זרה <strong>אף על פי שלא חסרה</strong> — <strong>בטלה!</strong>
 ומשיבים: <strong>הני מילי</strong> <small>[דברים אלה</small> אמורים<small>]</small> ש<strong>פחסה גוי, אבל פחסה ישראל לא בטלה.</strong>
 <strong>ורבא אמר: לעולם כי</strong> <small>[כאשר]</small> <strong>פחסה</strong> <strong>ישראל נמי</strong> <small>[גם כן]</small> היא <strong>בטלה</strong> מן הדין. <strong>אלא</strong> דבר זה שלא יוכל ישראל לבטל עבודה זרה של גוי, הוא <strong>גזרה</strong> של חכמים <strong>דלמא מגבה לה</strong> <small>[שמא מגביה אותה]</small> תחילה וקונה אותה לעצמו <strong>והדר</strong> <small>[ואחר כך]</small> <strong>מבטיל לה</strong> <small>[אותה],</small> <strong>והוי</strong> <small>[ו</small>אז <small>הריהי]</small> <strong>עבודה זרה</strong> ש<strong>ביד ישראל, וכל עבודה זרה</strong> ש<strong>ביד ישראל אינה בטלה לעולם.</strong> אבל עבודה זרה שנשתברה מאליה — בטלה.
 עוד <strong>איתיביה</strong> <small>[הקשה לו]</small> לשיטת ריש לקיש ממה ששנינו: <strong>גוי שהביא אבנים מן המרקוליס</strong> ערימת אבנים שעשויה לעבודה זרה, <strong>וחיפה בהן</strong> באבנים הללו <strong>דרכים וטרטיאות</strong> (תיאטרונות) — הרי האבנים <strong>מותרות</strong> כיון שהגוי ביטלן, <strong>וישראל שהביא אבנים מן המרקוליס וחיפה בהן דרכים וטרטיאות</strong> — האבנים <strong>אסורות.</strong> ויש לשאול: לדעת ריש לקיש <strong>אמאי</strong> <small>[מדוע]</small> אסורות? <strong>תיהוי</strong> <small>[שתהא</small> זו<small>]</small> לפחות <strong>כעבודה זרה שנשתברה מאליה</strong> שמותרת לשיטתו!
  ומשיבים:  <strong>הכא נמי</strong> <small>[כאן גם כן]</small> יש לפרש <strong>כ</strong>דברי <strong>רבא,</strong> שגזרו שלא יוכל ישראל לבטל עבודה זרה, למרות שאם נשברה בעצמה — הריהי מותרת.
  ועוד <strong>איתיביה</strong> <small>[הקשה לו]:</small> <strong>גוי ששיפה</strong> (שייף, הקציע) מ<strong>עבודה זרה לצרכו</strong> כלומר, שהיה צריך למה ששיפה — בין <strong>היא</strong> עבודה זרה עצמה, <strong>ו</strong>בין <strong>שיפוייה</strong> — <strong>מותרין,</strong> שהרי בעצם השיפוי הוא מבטלה, שאינו נוהג בה כבוד. אבל אם עשה את השיפוי הזה <strong>לצרכה,</strong> כגון לייפותה — <strong>היא אסורה</strong> עדיין, אבל <strong>שיפוייה</strong> שאינו רוצה בהם <strong>מותרין,</strong> שהרי ביטל אותם ואינו רוצה בהם. <strong>וישראל ששיפה עבודה זרה, בין לצרכו בין לצרכה</strong> — <strong>היא ושיפוייה אסורין.</strong> ויש לשאול: <strong>אמאי</strong> <small>[מדוע]</small> כששיפה ישראל שיפוייה אסורים? <strong>תיהוי</strong> <small>[שתהא</small> זו<small>]</small> <strong>כעבודה זרה שנשתברה מאליה!</strong>
 ומשיבים: <strong>הכא נמי</strong> <small>[כאן גם כן]</small> יש להסביר <strong>כ</strong>דברי <strong>רבא,</strong> שמשום גזירה היא, שמא יקנה אותה תחילה ישראל.
  ועוד <strong>איתיביה</strong> <small>[הקשה לו]</small> ממה ששנינו, <strong>ר' יוסי אומר:</strong> עבודה זרה <strong>שוחק וזורה לרוח או מטיל</strong> אותה <strong>לים. אמרו לו:</strong> אין תקנה בשחיקה, כי <strong>אף היא נעשה</strong> (נעשית) <strong>זבל, וכתיב</strong> <small>[ונאמר]:</small> <strong>"לא ידבק בידך מאומה מן החרם"</strong> (דברים יג, יח). ויש לשאול: <strong>אמאי</strong> <small>[מדוע]</small> ייאסר הדבר? <strong>תיהוי</strong> <small>[שתהא</small> זו<small>]</small> <strong>כעבודה זרה שנשתברה מאליה!</strong>
 ומשיבים: <strong>הכא נמי</strong> <small>[כאן גם כן]</small> יש להבין <strong>כ</strong>דברי <strong>רבא,</strong> שהוא משום גזירה.
  ועוד <strong>איתיביה</strong> <small>[הקשה לו]</small> ממה ששנינו, <strong>ר' יוסי בן יסיאן אומר: מצא צורת דרקון</strong> שיש לומר שהוא עבודה זרה, <strong>וראשו חתוך, ספק גוי חתכו ספק ישראל חתכו</strong> — <strong>מותר, ודאי ישראל חתכו</strong> — <strong>אסור.</strong> ויש לשאול: <strong>אמאי</strong> <small>[מדוע]</small> אסור כשחתכו ישראל? <strong>תיהוי</strong> <small>[שתהא</small> זו<small>]</small> <strong>כעבודה זרה שנשתברה מאליה!</strong>
 ומשיבים: <strong>הכא נמי</strong> <small>[כאן גם כן]</small> יש להשיב <strong>כ</strong>דברי <strong>רבא.</strong>
 ועוד <strong>איתיביה</strong> <small>[הקשה לו]</small> ממה ששנינו, <strong>ר' יוסי אומר: אף לא</strong> יקח <strong>ירקות</strong> הגדלים תחת אשירה (עץ של עבודה זרה) <strong>בימות הגשמים, מפני שהנבייה</strong> (השלכת) <strong>נושרת עליהן</strong> ומשמשת לירקות כזבל, ונמצא נהנה מעבודה זרה. ויש לשאול: לשיטת ריש לקיש <strong>אמאי</strong> <small>[מדוע]</small> יהא אסור? <strong>תיהוי</strong> <small>[שיהיו]</small> אותם העלים שנפלו מן האשירה <strong>כעבודה זרה שנשתברה מאליה!</strong>
 ומשיבים: <strong>שאני התם</strong> <small>[שונה שם],</small> ש<strong>עיקר עבודה זרה קיימת,</strong> שהרי האשירה עדיין עומדת במקומה.
## דף מב:
 ומקשים: <strong>והא</strong> <small>[והרי]</small> <strong>שיפויין</strong> של אשירה שהזכרנו קודם, ש<strong>עיקר עבודה זרה קיימת, וקתני</strong> <small>[ושנה]:</small> אם עשה את השיפוי <strong>לצרכה</strong> — <strong>היא אסורה ושיפוייה מותרין!</strong>
 על כן <strong>רב הונא בריה</strong> <small>[בנו]</small> של <strong>רב יהושע אמר</strong> באופן אחר: טעם הדבר שהנבייה של אשירה אסורה — <strong>לפי שאין עבודה זרה בטלה דרך גדילתה,</strong> ודרכה הוא להשיר עלים. עד כאן הקושיות על שיטת ריש לקיש.
  ומן הצד השני, <strong>איתיביה</strong> <small>[הקשה לו]</small> <strong>ר' שמעון בן לקיש לר' יוחנן</strong> ממה ששנינו: <strong>קן</strong> של ציפורים <strong>ש</strong>היה מצוי <strong>בראש האילן של הקדש</strong> — <strong>לא נהנין</strong> מהקן הזה, <strong>ו</strong>מן הצד האחר <strong>לא מועלין</strong> שאם נהנה ממנו אינו מביא קרבן מעילה. אם היה הקן <strong>בראשה של אשרה</strong> — <strong>יתיז</strong> את הקן <strong>בקנה,</strong> ולא יטפס על העץ כדי להורידו, שהרי אסור לו ליהנות מעבודה זרה.
  ומעירים:  <strong>קא סלקא דעתך</strong> <small>[עולה בדעתך]</small> כהנחה ראשונה, שהקן שמדובר עליו הוא <strong>כגון ש</strong>הציפור <strong>שברה ממנו</strong> מן העץ <strong>עצים וקינתה</strong> (ועשתה את קינה) <strong>בהן, וקתני</strong> <small>[ושנה]:</small> <strong>יתיז בקנה</strong> כלומר שמותר להשתמש בקן, ומכאן שעבודה זרה שנשתברה מאליה מותרת בהנאה!
  ודוחים:  <strong>הכא במאי עסקינן</strong> <small>[כאן במה אנו עוסקים]?</small> <strong>כגון דאייתי</strong> <small>[שהביאה]</small> הצפור <strong>עצים מעלמא</strong> <small>[מהעולם]</small> ולא מהאשירה עצמה, <strong>וקינתה</strong> (ועשתה את קינה) <strong>בהן.</strong>
 ומוסיפים: <strong>דיקא נמי</strong> <small>[מדוייק גם כן]</small> הדבר, <strong>דקתני</strong> <small>[ששנה]</small> בתחילת המשנה ל<strong>גבי הקדש: לא נהנין ולא מועלין; אי אמרת בשלמא דאייתי עצים מעלמא</strong> <small>[נניח אם אתה אומר</small> שמדובר במשנה זו <small>שהביאה עצים מהחוץ],</small> <strong>היינו דקתני</strong> <small>[זהו ששנה]</small> ל<strong>גבי הקדש: לא נהנין ולא מועלין, לא נהנין</strong> לכתחילה מקן זה — <strong>מדרבנן</strong> <small>[מדברי סופרים],</small> שאסרו דבר זה כדי שלא יבואו להשתמש בעץ של ההקדש עצמו, <strong>ו</strong>אולם <strong>לא מועלין מדאורייתא</strong> <small>[מן התורה]</small> בקן, <strong>דהא לא קדישי</strong> <small>[שהרי לא קדושים]</small> עצים אלו,
 <strong>אלא אי אמרת</strong> <small>[אם אתה אומר]</small> שמדובר במשנה <strong>ששברה עצים ממנו</strong> מן העץ של ההקדש עצמו <strong>וקינתה בהן, אמאי</strong> <small>[מדוע]</small> <strong>לא מועלין</strong> בהם מדין תורה? <strong>הא קדישי</strong> <small>[הרי קדושים</small> הם<small>]!</small>
 ודוחים: <strong>מידי איריא</strong> <small>[כלום שייך הדבר]?</small> אין מכאן ראיה, <strong>הכא</strong> <small>[כאן]</small> לא בגוף העץ שהוקדש מדובר, אלא <strong>בגידולין הבאין לאחר מכאן עסקינן</strong> <small>[עוסקים אנו],</small> <strong>וקא סבר</strong> <small>[וסבור</small> חכם <small>זה]</small> כי <strong>אין מעילה בגידולין</strong> של הקדש.
 <strong>ור' אבהו אמר</strong> בשם <strong>ר' יוחנן</strong> דרך אחרת להסביר את המשנה לשיטתו: <strong>מאי</strong> <small>[מה]</small> פירוש <strong>"יתיז"</strong> ששנינו? <strong>יתיז באפרוחין</strong> כלומר, את האפרוחים יכול להפיל כדי לאוכלם, אבל לא ישתמש בקן עצמו, ואם כן אין מכאן קושיה.
 <strong>אמר ליה</strong> <small>[לו]</small> <strong>ר' יעקב לר' ירמיה בר תחליפא, אסברה</strong> <small>[ואסביר אותה</small> את המשנה<small>]</small> <strong>לך:</strong> <strong>ב</strong>מקרה שהיו <strong>אפרוחין</strong> בתוך הקן — <strong>כאן וכאן,</strong> בין בהקדש בין בעבודה זרה, <strong>מותרין</strong> הם, <strong>בביצים</strong> — <strong>כאן וכאן אסורין. אמר רב אשי: ואפרוחין שצריכין לאמן כביצים דמו</strong> <small>[נחשבים],</small> ואסורים בהנאה.
 <big>א משנה</big> <strong>המוצא כלים ועליהם צורת חמה,</strong> או <strong>צורת לבנה,</strong> או <strong>צורת דרקון</strong> — הרי אלו אסורים בהנאה ו<strong>יוליכם לים המלח</strong> (כלומר, יאבדם), שחזקתם שהם משמשים לעבודה זרה. <strong>רבן שמעון בן גמליאל אומר:</strong> צורות אלה <strong>ש</strong>הן <strong>על</strong> הכלים <strong>המכובדין</strong> — <strong>אסורין,</strong> שיתכן שהם נעבדים, <strong>שעל</strong> הכלים <strong>המבוזין</strong> — <strong>מותרין.</strong>
 <big>ב גמרא</big> על עצם האיזכור של צורות חמה, לבנה ודרקון, שואלים: <strong>למימרא, דלהני הוא דפלחי להו, למידי אחרינא לא</strong> <small>[האם לומר שלאלה הוא שעובדים להם,</small> ו<small>לדבר אחר לא]?</small> <strong>ורמינהי</strong> <small>[ומקשים,</small> מראים סתירה<small>]</small> ממה ששנינו במשנה אחרת: <strong>השוחט לשום</strong> (לשם) פולחן לכל דבר שהוא: לשם <strong>ימים, לשום נהרות, לשום מדבר, לשום חמה, לשום לבנה, לשום כוכבים ומזלות,</strong> או <strong>לשום מיכאל</strong> המלאך ה<strong>שר הגדול, לשום שילשול</strong> (מין תולעת) <strong>קטן</strong> — <strong>הרי</strong> כל אחד מ<strong>אלו</strong> הם <strong>זבחי מתים</strong> כלומר, זבחי עבודה זרה. משמע שעבודה זרה יכולה להיות בצורות רבות ושונות!
 <strong>אמר אביי: מיפלח</strong> <small>[לעבוד]</small> <strong>לכל</strong> מה <strong>דמשכחי פלחי</strong> <small>[ש</small>הם <small>מוצאים</small> הם <small>עובדים],</small> אבל <strong>מיצר ומפלחי</strong> <small>[לצור</small> צורות <small>ולעבוד],</small> <strong>הני תלתא דחשיבי ציירי להו ופלחי להו</strong> <small>[</small>דווקא <small>שלושה אלה ש</small>הם <small>חשובים, צרים אותם ועובדים אותם],</small> <strong>למידי אחרינא</strong> <small>[לדבר אחר]</small> — <strong>לנוי בעלמא עבדי להו</strong> <small>[בלבד עושים אותם]</small> ולא לשם עבודה זרה.
  מסופר, <strong>מנקיט</strong> <small>[אוחז,</small> אוסף היה בידו<small>]</small> <strong>רב ששת חומרי מתנייתא ותני</strong> <small>[</small>את <small>הפרטים של המשניות</small> בענין זה, <small>ושונה</small> אותן יחד<small>]</small> בדרך זו: <strong>כל המזלות</strong> (גרמי השמים) צורותיהם <strong>מותרין</strong> — <strong>חוץ ממזל חמה ולבנה, וכל הפרצופין</strong> <strong>מותרין</strong> — <strong>חוץ מפרצוף אדם, וכל הצורות</strong> של דברים אחרים <strong>מותרות</strong> — <strong>חוץ מצורת דרקון.</strong>
 ודנים בדבריו, <strong>אמר מר</strong> <small>[החכם]:</small> <strong>כל המזלות מותרין חוץ ממזל חמה ולבנה.</strong> ויש לשאול: <strong>הכא במאי עסקינן</strong> <small>[כאן במה אנו עוסקים]?</small> <strong>אילימא</strong> <small>[אם תאמר]</small> <strong>בעושה</strong> אותם, אם מותר או אסור לעשותם; הרי <strong>אי</strong> <small>[אם]</small> <strong>בעושה</strong> מדובר, <strong>כל המזלות מי שרי</strong> <small>[האם מותר]?</small> <strong>והכתיב</strong> <small>[והרי נאמר]:</small> <strong>"לא תעשון אתי"</strong> (שמות כ, כ), ודרשו חכמים: <strong>לא תעשון כדמות שמשי המשמשין לפני במרום,</strong> שהם נמצאים אתי, משמע שאסור לעשות צורות של כל מיני מזלות!
 <strong>אלא פשיטא</strong> <small>[פשוט]</small> שמדובר <strong>במוצא</strong> כלים שיש עליהם צורות של מזלות, <strong>וכדתנן</strong> <small>[וכמו ששנינו</small> במשנה<small>]:</small> <strong>המוצא כלים ועליהם צורת חמה,</strong> או <strong>צורת לבנה, צורת דרקון</strong> — <strong>יוליכם לים המלח.</strong>
 ואולם <strong>אי</strong> <small>[אם]</small> מדובר כאן <strong>במוצא, אימא מציעתא</strong> <small>[אמור</small> את ההלכה <small>האמצעית]:</small> <strong>כל הפרצופות מותרין</strong> — <strong>חוץ מפרצוף אדם; אי</strong> <small>[אם]</small> מדובר <strong>במוצא, פרצוף אדם מי</strong> <small>[האם]</small> <strong>אסור? והתנן</strong> <small>[והרי שנינו</small> במשנה<small>]:</small> <strong>המוצא כלים ועליהם צורת חמה, צורת לבנה, צורת דרקון</strong> — <strong>יוליכם לים המלח.</strong> ונדייק מכאן: <strong>צורת דרקון</strong> — <strong>אין</strong> <small>[כן]</small> אסורה, <strong>פרצוף אדם</strong> — <strong>לא!</strong>
 <strong>אלא פשיטא</strong> <small>[פשוט]</small> שמדובר בהלכה זו לגבי מי ש<strong>עושה</strong> את הצורות הללו, <strong>וכ</strong>דברי <strong>רב הונא בריה</strong> <small>[בנו]</small> של <strong>רב יהושע</strong> להלן (עבודה זרה מג,ב).
  אלא שיש לשאול: <strong>אי</strong> <small>[אם]</small> <strong>בעושה</strong> מדובר, <strong>אימא סיפא</strong> <small>[אמור</small> את ההלכה <small>שבסוף]:</small> <strong>כל הצורות מותרות</strong> — <strong>חוץ מצורת דרקון; ואי</strong> <small>[ואם]</small> מדובר רק <strong>בעושה, צורת דרקון מי אסיר</strong> <small>[האם אסור]</small> לעשות? <strong>והכתיב</strong> <small>[והרי נאמר]:</small> <strong>"לא תעשון אתי אלהי כסף ואלהי זהב"</strong> (שמות כ, כ), ודרשו חכמים: לא תעשון כדמות שמשי המשמשים לפני במרום,
## דף מג.
 ונדייק: <strong>הני</strong> <small>[אלה]</small> — <strong>אין</strong> <small>[כן]</small> אסורים בעשייה, אבל <strong>צורת דרקון</strong> — <strong>לא!</strong>
 <strong>אלא פשיטא</strong> <small>[פשוט]</small> שמדובר בהלכה זו <strong>במוצא, וכדתנן</strong> <small>[וכמו ששנינו</small> במשנה<small>]:</small> <strong>המוצא כלים ועליהם צורת חמה</strong> ולבנה ודרקון — יוליכם לים המלח.
  אם כן תמוה, וכי אפשר לפרש ש<strong>רישא וסיפא</strong> <small>[בראש ובסוף]</small> של הלכות אלה מדובר <strong>במוצא</strong> כלים אלה, <strong>ומציעתא</strong> <small>[ובאמצעית]</small> מדובר <strong>בעושה</strong> אותם?
 <strong>אמר אביי: אין</strong> <small>[כן],</small> כך נפרש אותן: <strong>רישא וסיפא</strong> <small>[ראש וסוף]</small> <strong>במוצא, ומציעתא</strong> <small>[ואמצעית]</small> <strong>בעושה,</strong> ואין לתמוה על כך.
 <strong>רבא אמר: כולה</strong> מדברת <strong>במוצא, ומציעתא</strong> <small>[ואמצעית]</small> ממנה עולה כי המוצא כלי ועליו פרצוף אדם אסור, שיטת <strong>ר' יהודה היא. דתניא</strong> <small>[ששנויה</small> ברייתא<small>],</small> <strong>ר' יהודה מוסיף</strong> על הצלמים האסורים <strong>אף דמות</strong> אשה <strong>מניקה וסר אפיס,</strong> ומסביר: דמות <strong>מניקה</strong> — <strong>על שם חוה שמניקה כל העולם כולו,</strong> שכל בני האדם בניה הם. <strong>סר אפיס</strong> — <strong>על שם יוסף ש</strong>היה <strong>סר</strong> <small>[בודק]</small> <strong>ומפיס</strong> (מרצה) <strong>את כל העולם כולו.</strong> ומעירים: <strong>ו</strong>מה שנאמר בסר אפיס שאסור <strong>הוא</strong> דווקא כשעושים אותו בצורה <strong>דנקיט גריוא וקא כייל</strong> <small>[שמחזיק</small> בידו <small>סאה ומודד</small> בה<small>],</small> וכן לגבי מניקה — <strong>והיא דנקטא</strong> <small>[שמחזיקה]</small> עליה <strong>בן וקא מניקה</strong> <small>[ומניקה</small> אותו<small>].</small>
 <big>א</big> <strong>תנו רבנן</strong> <small>[שנו חכמים]:</small> <strong>איזהו צורת דרקון</strong> שנאסרה במשנה, שאינה צורת נחש סתם או חיה אחרת? <strong>פירש ר' שמעון בן אלעזר: כל שיש לו ציצין</strong> (כעין סנפירים) שמצויירים לו <strong>בין פרקיו. מחוי</strong> <small>[מראה היה]</small> <strong>ר' אסי</strong> בידו בפירוש הדברים <strong>בין פרקי צואר. אמר ר' חמא בר' חנינא: הלכה כר' שמעון בן אלעזר.</strong>
 <strong>אמר רבה בר בר חנה אמר ר' יהושע בן לוי: פעם אחת הייתי מהלך אחר ר' אלעזר הקפר בריבי</strong> (הגדול) <strong>בדרך, ומצא שם טבעת ועליה צורת דרקון, ומצא גוי קטן ולא אמר לו כלום, מצא גוי גדול ואמר לו: בטלה,</strong> בטל את העבודה הזרה הזו, <strong>ולא בטלה, סטרו</strong> והכריחו לבטל, <strong>ו</strong>אכן <strong>בטלה.</strong>
 ואומרים: <strong>שמע מינה תלת</strong> <small>[למד מכאן שלושה</small> דברים<small>]:</small> <strong>שמע מינה</strong> <small>[למד מכאן]</small> ש<strong>גוי מבטל עבודה זרה שלו ושל חבירו,</strong> בין שהיא שייכת לו בין שהיא שייכת לאחר, בין שהוא עובדה בין שאינו עובדה. <strong>ושמע מינה</strong> <small>[ולמד מכאן]</small> שמי ש<strong>יודע בטיב של עבודה זרה ומשמשיה</strong> הוא <strong>מבטל, ושאינו יודע בטיב עבודה זרה ומשמשיה</strong> — <strong>אינו מבטל,</strong> ולכן רק גוי גדול יכול לבטל. <strong>ושמע מינה</strong> <small>[ולמד מכאן]</small> ש<strong>גוי מבטל בעל כרחו.</strong>
 <strong>מגדף</strong> <small>[היה מתקיף</small> ומתקשה<small>]</small> <strong>בה ר' חנינא, ולית ליה</strong> <small>[ו</small>כי <small>אין לו]</small> <strong>לר' אלעזר הקפר בריבי הא דתנן</strong> <small>[זו ששנינו</small> במשנה<small>]</small> בהלכות מציאת אבידה: <strong>המציל</strong> כל דבר <strong>מן הארי ומן הדוב ומן הנמר, ומן הגייס, ומן הנהר, ומזוטו של ים, ומשלוליתו של נהר, והמוצא בסרטיא</strong> (דרך ראשית) <strong>ופלטיא</strong> (רחבה) <strong>גדולה,</strong> <strong>ובכל מקום שהרבים מצוין שם</strong> — <strong>הרי אלו שלו, מפני שהבעלים מתייאשין מהן.</strong> ואם כן, כיון שאבדה בדרך — כבר נתייאש הגוי ממנה, ובטלה, ומדוע צריכה ביטול נוסף?
 <strong>אמר אביי: נהי דמינה מייאש, מאיסורא מי מייאש</strong> <small>[אם אמנם שממנה</small> מהטבעת עצמה <small>מתייאש</small> המאבד, <small>מן האיסור</small> שבה <small>האם</small> הוא <small>מתייאש]?</small> שאין המאבד מבטלה מלהיות עבודה זרה, <strong>מימר אמר</strong> <small>[אומר</small> הוא בליבו<small>]:</small> <strong>אי</strong> <small>[אם]</small> <strong>גוי משכח לה</strong> <small>[ימצא אותה]</small> — <strong>מפלח פלח לה</strong> <small>[יעבוד אותה</small> את הצורה<small>],</small> <strong>אי</strong> <small>[אם]</small> <strong>ישראל משכח לה</strong> <small>[ימצא אותה]</small> — <strong>איידי</strong> <small>[מתוך]</small> ש<strong>דמיה יקרין מזבין לה</strong> <small>[</small>הריהו <small>מוכר אותה]</small> <strong>לגוי ופלח לה</strong> <small>[ו</small>אותו גוי <small>עובד אותה],</small> ומשום כך אין הגוי המאבד מתייאש מצד עבודה זרה שבה, ולכן צריך היה לבטלה באופן אחר.
 <big>ב</big> <strong>תנן התם</strong> <small>[שנינו שם</small> במשנה<small>]:</small> <strong>דמות צורות לבנות היה לו לרבן גמליאל בעלייתו</strong> שהיו מצויירים <strong>בטבלא</strong> (לוח) <strong>בכותל, שבהן</strong> היה <strong>מראה את ההדיוטות</strong> שהיו באים להעיד על ראיית הלבנה לקידוש החודש, <strong>ואומר להן</strong> ושואל אותם: <strong>כזה ראיתם או כזה ראיתם?</strong> כדי לברר מה באמת ראו, משום שלא יכלו להסביר היטב כיצד ראו, והיו צריכים להראות להם.
  ועל כך שואלים: <strong>ומי שרי</strong> <small>[והאם מותר]</small> לצייר צורות לבנה? <strong>והכתיב</strong> <small>[והרי נאמר]:</small> <strong>"לא תעשון אתי</strong> אלהי כסף ואלהי זהב לא תעשו לכם" (שמות כ, כ), ולמדו מכאן: <strong>לא תעשון כדמות שמשי המשמשים לפני</strong> ("אתי")!
 <strong>אמר אביי: לא אסרה תורה</strong> לעשות <strong>אלא שמשין שאפשר לעשות כמותן</strong> ממש בעולם הזה, באותן מדות ובאותם חומרים,
 <strong>כדתניא</strong> <small>[כמו ששנויה</small> ברייתא<small>]</small> לענין המקדש וכליו, שגם הם משמשים לפניו: <strong>לא יעשה אדם בית</strong> שיהיה בדיוק ב<strong>תבנית</strong> ה<strong>היכל</strong> שבמקדש, ולא יעשה <strong>אכסדרה</strong> (מרפסת מקורה) ב<strong>תבנית</strong> ה<strong>אולם</strong> שהיה במקדש, או <strong>חצר</strong> ב<strong>תבנית עזרה</strong> שבמקדש, ו<strong>שולחן</strong> שבביתו לא יעשה ב<strong>תבנית שולחן</strong> של המקדש, <strong>מנורה</strong> לא יעשה אותה ב<strong>תבנית מנורה</strong> של המקדש, <strong>אבל הוא עושה</strong> מנורה <strong>של חמש ושל שש ושל שמונה</strong> קנים. <strong>ושל שבע</strong> קנים, כמו במקדש, <strong>לא יעשה אפילו</strong> היא <strong>של שאר מיני מתכות,</strong> ולא מזהב כמנורת המקדש.
 <strong>ר' יוסי בר יהודה אומר: אף של עץ לא יעשה,</strong> שלא יעשה <strong>כדרך שעשו בית חשמונאי</strong> שעשו מתחילה מנורה של עץ.
 <strong>אמרו לו: משם ראיה?</strong> מתחילה <strong>שפודין של ברזל היו,</strong> שהשתמשו בברזלים של חניתות, <strong>וחופין</strong> (וחיפו אותם) <strong>בבעץ</strong> (בדיל), כיון ש<strong>העשירו</strong> לאחר זמן <strong>עשאום של כסף, חזרו והעשירו עשאום של זהב.</strong> ומברייתא זאת למד אביי שהאיסור הוא לעשות שמשים בדיוק כפי שהם, וירח ממש הרי אי אפשר לעשות, ולכן מותר לעשות את צורתו.
  ושואלים:  <strong>ושמשין שאי אפשר לעשות כמותן מי שרי</strong> <small>[האם מותר]?</small> <strong>והתניא</strong> <small>[והרי שנויה</small> ברייתא<small>]:</small> <strong>"לא תעשון אתי"</strong> (שמות כ, כ), כוונתו: <strong>לא תעשון כדמות שמשי המשמשים לפני</strong> <strong>במרום!</strong>
 <strong>אמר אביי:</strong>
## דף מג:
 <strong>לא אסרה תורה אלא בדמות ארבעה פנים בהדי הדדי</strong> <small>[יחד],</small> שהוא עושה צורה כצורת חיות הקודש שיש להן (כמבואר בתיאור מעשה המרכבה בספר יחזקאל א׳:ו׳) ארבעה פנים לאחת: פני שור, פני אריה, פני נשר ופני אדם, וחיות הקודש הן "אתי".
  ושואלים:  <strong>אלא מעתה,</strong> לפי זה, עשיית <strong>פרצוף אדם לחודיה</strong> <small>[לבדו]</small> בלא שאר שלושת הפנים <strong>תשתרי</strong> <small>[תהיה מותרת],</small> <strong>אלמה תניא</strong> <small>[מדוע שנינו]:</small> <strong>כל הפרצופות מותרין, חוץ מפרצוף אדם?</strong>
 <strong>אמר רב יהודה בריה</strong> <small>[בנו]</small> של <strong>רב יהושע:</strong> <strong>מפרקיה</strong> <small>[משיעורו,</small> מלימודו<small>]</small> של <strong>ר' יהושע שמיע לי</strong> <small>[שמעתי]</small> כי הכתוב <strong>"לא תעשון אתי"</strong> (שמות כ, כ) יש לפרשו: <strong>לא תעשון אותי,</strong> ולכן אין לעשות פרצוף אדם, שהוא כעין דוגמה של מעלה, שנאמר: "בצלם אלוקים עשה את האדם" (בראשית ט, ו). <strong>אבל שאר שמשין</strong> שבמרום <strong>שרי</strong> <small>[מותר],</small> ולכן עשה רבן גמליאל דמות צורות לבנה.
  ומקשים:  <strong>ושאר שמשין מי שרי</strong> <small>[האם מותר]?</small> <strong>והתניא</strong> <small>[והרי שנויה</small> ברייתא<small>]:</small> <strong>"לא תעשון אתי"</strong> — <strong>לא תעשון כדמות שמשי המשמשין לפני במרום, כגון</strong> הדרך שבה מתוארים כדברי הנביאים <strong>אופנים ושרפים וחיות הקדש ומלאכי השרת!</strong>
 <strong>אמר אביי: לא אסרה תורה אלא שמשין שבמדור העליון</strong> כגון המלאכים, אבל לא החמה והלבנה.
  ושואלים:  <strong>ושבמדור התחתון מי שרי</strong> <small>[האם מותר]?</small> <strong>והתניא</strong> <small>[והרי שנויה</small> ברייתא<small>]:</small> "לא תעשה לך פסל וכל תמונה <strong>אשר בשמים"</strong> (שמות כ, ד) — <strong>לרבות חמה ולבנה כוכבים ומזלות, "ממעל"</strong> (שמות כ, ד) — <strong>לרבות מלאכי השרת!</strong>
 ומשיבים: דבר זה לא נאמר לענין איסור עשיה, אלא <strong>כי תניא ההיא</strong> <small>[כאשר שנויה אותה</small> ברייתא<small>]</small> באיסור <strong>לעובדם.</strong>
 ומקשים: <strong>אי</strong> <small>[אם]</small> <strong>לעובדם,</strong> מדוע דווקא אלה? <strong>אפילו שילשול</strong> (תולעת) <strong>קטן נמי</strong> <small>[גם כן]</small> אסור לעובדו! ומשיבים: <strong>אין, הכי נמי</strong> <small>[כן, כך</small> הוא <small>גם כן],</small> <strong>ו</strong>אולם דבר זה <strong>מסיפיה דקרא נפקא</strong> <small>[מסופו של</small> אותו <small>מקרא,</small> פסוק, <small>יוצא],</small> <strong>דתניא</strong> <small>[ששנויה</small> ברייתא<small>]:</small> <strong>"אשר בארץ"</strong> (שמות כ, ד) — הרי זה בא <strong>לרבות</strong> שאסור לעבוד <strong>ימים ונהרות הרים וגבעות, "מתחת"</strong> (שמות כ, ד) — <strong>לרבות שילשול קטן.</strong>
 וחוזרים ושואלים על מעשהו של רבן גמליאל: <strong>ועשייה גרידתא</strong> <small>[לבדה]</small> של צורת חמה ולבנה, בלי לעובדם, <strong>מי שרי</strong> <small>[האם מותרת]?</small> <strong>והתניא</strong> <small>[והרי שנויה</small> ברייתא<small>]:</small> <strong>"לא תעשון אתי"</strong> — <strong>לא תעשון כדמות שמשי המשמשין לפני במרום, כגון חמה ולבנה, כוכבים ומזלות!</strong>
 ומשיבים: <strong>שאני</strong> <small>[שונה]</small> <strong>רבן גמליאל,</strong> ש<strong>אחרים</strong> (גוים) <strong>עשו לו</strong> את הצורות הללו.
  ושואלים: ובמקום שאחרים עושים, מותר לו לאדם להניחו ברשותו?  <strong>והא</strong> <small>[והרי]</small> <strong>רב יהודה,</strong> ש<strong>אחרים עשו לו</strong> צורה על חותם שהיה בטבעתו, <strong>ואמר ליה</strong> <small>[לו]</small> <strong>שמואל לרב יהודה: שיננא</strong> <small>[גדול שיניים],</small> <strong>סמי עיניה דדין</strong> <small>[עוור</small> את <small>עינו של זה]</small> כלומר, טשטש את צורת הפרצוף שלו!
  ומשיבים:  <strong>התם</strong> <small>[שם]</small> מדובר היה <strong>בחותמו בולט,</strong> <strong>ומשום חשדא</strong> <small>[החשד</small> שיש בכך<small>].</small> <strong>דתניא</strong> <small>[ששנויה</small> ברייתא<small>]:</small> <strong>טבעת שחותמה בולט</strong> ויש בה צורה — <strong>אסור להניחה</strong> על אצבעו, משום שהיא נראית כעבודה זרה, <strong>ומותר לחתום בה</strong> משום שהחתימה יוצאת שקועה, ואינה נראית כעבודה זרה. טבעת ש<strong>חותמה שוקע</strong> — <strong>מותר להניחה</strong> על אצבעו, מפני שאינה דמות, <strong>ואסור לחתום בה</strong> משום שהיא יוצרת צורה בולטת.
  ושואלים:  <strong>ומי חיישינן לחשדא</strong> <small>[והאם חוששים אנו לחשד]?</small> <strong>והא בי כנישתא דשף ויתיב</strong> <small>[והרי</small> אותו <small>בית כנסת</small> מפורסם <small>שנפל והוקם]</small> <strong>בנהרדעא, דאוקמי ביה אנדרטא</strong> <small>[שהעמידו בו פסל</small> של המלך<small>],</small> <strong>והוו עיילי ביה</strong> <small>[והיו נכנסים בו]</small> <strong>אבוה</strong> <small>[אביו]</small> של <strong>שמואל ולוי ומצלו בגויה</strong> <small>[ומתפללים בו],</small> <strong>ולא חיישי לחשדא</strong> <small>[חששו לחשד]!</small> ומשיבים: מקום של <strong>רבים שאני</strong> <small>[שונה],</small> ואין חושדים בציבור.
  ומקשים:  <strong>והא</strong> <small>[והרי]</small> <strong>רבן גמליאל</strong> ש<strong>יחיד הוה</strong> <small>[היה]</small> והיה מקום לחשוד בו! ומשיבים: <strong>כיון</strong> ש<strong>נשיא הוא, שכיחי</strong> <small>[מצויים]</small> <strong>רבים גביה</strong> <small>[אצלו].</small> <strong>ואיבעית אימא</strong> <small>[ואם תרצה אמור]</small> תירוץ אחר: זו של רבן גמליאל לא היתה צורה שלימה, אלא של <strong>פרקים הואי</strong> <small>[היתה],</small> שהיו מרכיבים ומפרקים אותה, וכיון שכן לא היה מקום לחשד.
 <strong>ואיבעית אימא</strong> <small>[ואם תרצה אמור]</small> תירוץ אחר: <strong>להתלמד שאני</strong> <small>[שונה]</small> הדבר, שאם צריך הדבר לשם לימוד כדרך שעשה רבן גמליאל — מותר, <strong>דתניא</strong> <small>[ששנויה</small> ברייתא<small>]</small> לענין איסור עשיה של עבודה זרה: <strong>"לא תלמד לעשות</strong> כתועבת הגוים ההם" (דברים יח, ט), דוקא לעשות, <strong>אבל אתה למד</strong> כדי <strong>להבין ולהורות</strong> הלכה.
 <big>א</big> שנינו במשנה: <strong>רבן שמעון בן גמליאל אמר</strong> שיש להבדיל אם הצורות שעל הכלים הן על המבוזים או על המכובדים. ושואלים: <strong>איזו הן מכובדין, ואיזו הן מבוזין?</strong>
 <strong>אמר רב: מכובדין</strong> — הם כלים שהצורות מצויות <strong>למעלה מן המים</strong> (או האוכל) שבתוכם, <strong>מבוזין</strong> — שנמצאים <strong>למטה מן המים. ושמואל אמר: אלו ואלו מבוזין הן, אלא אלו הן מכובדין</strong> — הצורות <strong>שעל השירין</strong> (אצדעות) <strong>ועל הנזמים ועל הטבעות.</strong>
 ומעירים: <strong>תניא כוותיה</strong> <small>[שנויה</small> ברייתא <small>כשיטתו]</small> של <strong>שמואל: מכובדין</strong> — <strong>ש</strong>עושים אותם <strong>על השירין ועל הנזמים ועל הטבעות, מבוזין</strong> — אלה <strong>ש</strong>עושים אותם <strong>על היורות</strong> (סירים גדולים) <strong>ועל הקומקמסין</strong> (כלי חימום קטנים) <strong>ועל מחמי</strong> מים <strong>חמים, ושעל הסדינין ועל המטפחות,</strong> שכיון שמשתמשים בהם לכל מיני תשמיש, לא עשו אותם לעבודה זרה אלא כקישוט בלבד.
 <big>ב משנה</big> במשנה הקודמת שנינו כי המוצא צורה שיש לחשוד בה כעבודה זרה יוליכה לים המלח. ואילו <strong>ר' יוסי אומר: שוחק</strong> אותה <strong>וזורה</strong> את השחקים <strong>לרוח, או מטיל</strong> אותה <strong>לים. אמרו לו:</strong> מה ששוחק וזורה <strong>אף הוא נעשה זבל</strong> ומביא תועלת לאנשים, וגם הנאה זו אסורה, <strong>שנאמר: "לא ידבק בידך מאומה מן החרם"</strong> (דברים יג, יח).
 <big>ג גמרא</big> <strong>תניא</strong> <small>[שנויה</small> ברייתא<small>]</small> כהמשך של הדיון במשנה זו: <strong>אמר להם ר' יוסי, והלא כבר נאמר: "ואת חטאתכם</strong>
## דף מד.
 <strong>אשר עשיתם את העגל לקחתי ואשרף אתו באש ואכת אתו טחון היטב עד אשר דק לעפר ואשלך את עפרו אל הנחל הירד מן ההר"</strong> (דברים ט, כא), משמע שאפשר לבטל עבודה זרה על ידי שחיקה, ואין חוששים במה שמזבל בכך!
 <strong>אמרו לו: משם ראיה? הרי הוא אומר</strong> בענין זה: <strong>"ויזר על פני המים וישק את בני ישראל"</strong> (שמות לב, כ), שלא על מנת לאבד את העגל שחקו בנחל, אלא <strong>לא נתכוין</strong> משה <strong>אלא לבודקן</strong> לבני ישראל בשתיית מי הנחל שבהם שחיקת העגל, כדי שהחוטאים ימותו על ידי כך, <strong>כסוטות</strong> השותות ממי סוטה ונבדקות בהם.
 <strong>אמר להם ר' יוסי</strong> ראיה אחרת, <strong>והלא כבר נאמר</strong> על המלך אסא: <strong>"וגם את מעכה אמו</strong> אם המלך <strong>הסירה מגבירה אשר עשתה מפלצתה</strong> <strong>וידק</strong> (כלומר, טחן) <strong>וישרף בנחל קדרון"</strong> (ראה מלכים א טו, יג. דברי הימים ב טו, טז) ומשמע מכאן שאין חוששים שמא יזבלו בשחיקת עבודה זרה! <strong>אמר לו:</strong> וכי <strong>משם</strong> יש <strong>ראיה?</strong> והלוא <strong>נחל קדרון אינו מגדל צמחין.</strong>
 ותוהים: <strong>ולא,</strong> האם אינו מגדל? <strong>והתניא</strong> <small>[והרי שנויה</small> משנה<small>]:</small> <strong>אלו ואלו,</strong> גם שיירי דם של הקרבנות שמזים בקדש הקדשים, וגם שיירי דם הקרבנות שנזרקים על מזבח החיצון, <strong>מתערבין באמה</strong> (תעלת המים שהיתה בקרקע המקדש) <strong>ויוצאין לנחל קדרון, ונמכרין לגננין לזבל, ומועלין בהן!</strong> ומשיבים: <strong>מקומות מקומות יש בו</strong> בנחל קדרון, <strong>יש מקום</strong> בנחל קדרון ש<strong>מגדל צמחין,</strong> ולשם היתה האמה מגיעה, <strong>ויש מקום שאין מגדל צמחין,</strong> ולשם זרקו את אפר המפלצת שעשתה מעכה.
  אגב כך שואלים: <strong>מאי</strong> <small>[מה</small> פירוש<small>]</small> <strong>"מפלצתה"? אמר רב יהודה: דהוה</strong> <small>[שהיתה]</small> <strong>מפליא</strong> (מרבה) <strong>ליצנותא</strong> <small>[ליצנות],</small> <strong>כדתני</strong> <small>[כמו ששנה]</small> <strong>רב יוסף</strong> בהסבר הדבר: <strong>כמין</strong> אבר <strong>זכרות עשתה לה, והיתה נבעלת לו בכל יום.</strong>
 וממשיכה הברייתא, <strong>אמר להן ר' יוסי</strong> ראיה נוספת, <strong>והלא כבר נאמר</strong> על חזקיה המלך: <strong>"וכתת נחש נחשת אשר עשה משה</strong> כי עד הימים ההמה היו בני ישראל מקטרים לו" (מלכים ב יח, ד), משמע שכתיתה בלבד מועילה לעבודה זרה!
 <strong>אמרו לו:</strong> וכי <strong>משם</strong> יש <strong>ראיה?</strong> ו<strong>הרי הוא אומר</strong> לגבי אותו נחש: <strong>"ויאמר ה' אל משה עשה לך שרף"</strong> (במדבר כא, ח), <strong>"לך"</strong> — פירושו <strong>משלך,</strong> ואם כן נחש הנחושת היה של משה, <strong>ו</strong>ישראל שעבדוהו לא היו יכולים לאוסרו בכך, לפי ש<strong>אין אדם אוסר דבר שאינו שלו.</strong> ומסבירים: <strong>והתם</strong> <small>[ושם]</small> <strong>בדין הוא דכתותי</strong> <small>[שלכותתו]</small> <strong>לא הוה</strong> <small>[היה]</small> <strong>צריך,</strong>
 <strong>אלא כיון דחזא</strong> <small>[שראה]</small> חזקיה <strong>דקא טעו</strong> <small>[שטועים]</small> <strong>ישראל בתריה</strong> <small>[אחריו]</small> לעשותו כעבודה זרה, <strong>עמד וכיתתו.</strong>
 וממשיכה הברייתא, ועוד <strong>אמר להם</strong> ר' יוסי, <strong>והלא כבר נאמר</strong> על הפלשתים: <strong>"ויעזבו שם את עצביהם</strong> (אליליהם) <strong>וישאם דוד ואנשיו"</strong> (שמואל ב ה, כא), והכוונה שם שזרה אותם לרוח לאחר שטחנם! ומסבירים: <strong>ומאי משמע</strong> <small>[ומה המשמעות,</small> מהיכן נובע<small>]</small> <strong>דהאי</strong> <small>[שזו]</small> המלה <strong>"וישאם דוד" לישנא דזרויי הוא</strong> <small>[לשון של זרייה</small> לרוח <small>היא]?</small> <strong>כדמתרגם</strong> <small>[כמו שהיה מתרגם]</small> <strong>רב יוסף: "תזרם ורוח תשאם"</strong> (ישעיהו מא, טז), <strong>ומתרגמינן</strong> <small>[ו</small>כפי ש<small>אנו מתרגמים</small> פסוק זה<small>]:</small> <strong>תזרינון ורוח תטלטלינון</strong> <small>[תטלטלם],</small> משמע שלשון "תשאם" היא זריה לרוח!
 <strong>אמרו לו</strong> לר' יוסי: וכי <strong>משם</strong> יש <strong>ראיה?</strong> ו<strong>הרי הוא אומר</strong> במקרא אחר על אותו ענין <strong>"וישרפו באש"</strong> (דברי הימים א יד, יב), <strong>ומדלא כתיב</strong> <small>[וממה שלא נאמר]</small> בספר שמואל <strong>"וישרפם וישאם",</strong> אלא רק "וישאם", <strong>שמע מינה</strong> <small>[למד מכאן]</small> ש<strong>וישאם ממש,</strong> שנטל אותם לעצמו.
  ושואלים:  <strong>מכל מקום קשו קראי אהדדי</strong> <small>[קשים המקראות זה על זה],</small> האם שרף אותם או לקח אותם!
  ומשיבים: יש לפרש זאת  <strong>כ</strong>דברי <strong>רב הונא,</strong> ש<strong>רב הונא רמי</strong> <small>[השליך,</small> הראה סתירה<small>]</small> בענין זה, <strong>כתיב</strong> <small>[נאמר]</small> בפסוק האחד: <strong>"ויאמר דוד וישרפו באש"</strong> (דברי הימים א יד, יב), <strong>וכתיב</strong> <small>[ונאמר]</small> בפסוק האחר: <strong>"וישאם"!</strong>
 והשיב: <strong>לא קשיא</strong> <small>[אין</small> הדבר <small>קשה],</small> <strong>כאן</strong> שאמר דוד לשורפם, מדובר <strong>קודם שבא איתי הגיתי</strong> שהיה נכרי ויכול היה לבטל עבודה זרה. <strong>כאן</strong> שנטלה דוד, מדובר <strong>לאחר שבא איתי הגיתי</strong> וביטלה.
  שכן מצינו כיוצא בזה, כשכבש דוד את רבת בני עמון, <strong>דכתיב</strong> <small>[שנאמר</small> שם<small>]:</small> <strong>"ויקח את עטרת מלכם מעל ראשו ומשקלה ככר זהב</strong> ואבן יקרה ותהי על ראש דוד" (שמואל ב יב, ל), ויש לתמוה: <strong>ומי שרי</strong> <small>[והאם מותר]</small> היה להשתמש בה? הרי <strong>איסורי הנאה נינהו</strong> <small>[הם]</small> ש"מלכם" היה שמו של אלהי העמונים! <strong>אמר רב נחמן: איתי הגיתי בא וביטלה.</strong>
 אגב שהוזכר ענין זה שואלים: כיון ש<strong>משקלה ככר זהב, היכי מצי מנח לה</strong> <small>[איך היה יכול</small> דוד <small>להניח אותה</small> על ראשו מרוב כובדה<small>]?</small> <strong>אמר רב יהודה אמר רב: ראויה</strong> ומתאימה היתה <strong>לנוח על ראש דוד,</strong> אבל לא הניחה ממש. <strong>ר' יוסי בר' חנינא אמר: אבן שואבת היתה בה</strong> בתוך העטרה הזו, <strong>דהות דרא לה</strong> <small>[שהיתה נושאת</small> ומרימה <small>אותה].</small> <strong>ר' אלעזר אמר: אבן יקרה היתה בה ששוה ככר זהב,</strong> ולא היה משקלה ככר זהב ממש.
 מתוך כך מפרשים את הפסוק שאמר דוד: <strong>"זאת היתה לי כי פקודיך נצרתי"</strong> (תהלים קיט, נו). ושואלים: <strong>מאי קאמר</strong> <small>[מה הוא אומר],</small> למה הוא מתכוון באותו "זאת"? ומשיבים: <strong>הכי קאמר</strong> <small>[כך אמר]:</small> <strong>בשכר שפקודיך נצרתי</strong> — <strong>זאת</strong> עטרה זו <strong>היתה לי לעדות</strong> שראוי אני למלוכה. ושואלים: <strong>מאי</strong> <small>[מהי]</small> <strong>עדותה? אמר ר' יהושע בן לוי: שהיה מניחה</strong> את העטרה <strong>במקום תפילין והולמתו</strong> והיתה מתאימה לו. ושואלים: <strong>והא בעי אנוחי</strong> <small>[והרי צריך להניח]</small> <strong>תפילין,</strong> וכיצד שם שם עטרה? ומשיבים: <strong>אמר רב שמואל בר רב יצחק: מקום יש בראש שראוי להניח בו שתי תפילין</strong> והניח שם גם תפילין וגם את העטרה.
  ועוד בענין זה, נאמר על יואש: <strong>"ויוציאו את בן המלך ויתנו עליו את הנזר ואת העדות"</strong> (דברי הימים ב כג, יא), ומסבירים: <strong>"נזר"</strong> — <strong>זו כלילא</strong> (העטרה), <strong>"עדות"</strong> — <strong>אמר ר' יהודה אמר רב: עדות היא לבית דוד, שכל הראוי למלכות הולמתו</strong> עטרה זו, <strong>וכל שאינו ראוי למלכות אין הולמתו</strong> אין העטרה מתאימה לו.
  וכן מפרשים מה שנאמר: <strong>"ואדניה בן חגית מתנשא לאמר אני אמלך"</strong> (מלכים א א, ה), <strong>אמר רב יהודה אמר רב: שמתנשא</strong> שהוא מנסה את העטרה <strong>להולמו ולא הולמתו.</strong>
 נאמר: <strong>"ויעש לו רכב ופרשים וחמשים איש רצים לפניו"</strong> (מלכים א א,ה). ושואלים: <strong>מאי רבותייהו</strong> <small>[מה הגדולה</small> שבכך<small>]</small> שהיו לו חמישים איש שרצים לפניו? ומשיבים: <strong>תנא</strong> <small>[שנה</small> החכם<small>]:</small> <strong>כולם נטולי טחול וחקוקי כפות הרגלים היו,</strong> שעל ידי ניתוחים אלה היו רצים מהר ביותר, וחמישים אנשים כאלה הרצים לפניו יש בכך דבר מיוחד.
## דף מד:
 <big>א משנה</big> <strong>שאל</strong> החכם הנכרי <strong>פרוקלוס בן פלוספוס את רבן גמליאל בעכו,</strong> בעת <strong>שהיה רוחץ במרחץ של אפרודיטי</strong> (אלילה יוונית), שפסלה עמד שם, <strong>אמר ליה</strong> <small>[לו],</small> הרי <strong>כתוב בתורתכם: "לא ידבק בידך מאומה מן החרם"</strong> (דברים יג, יח), <strong>מפני מה אתה רוחץ במרחץ של אפרודיטי?</strong>
 <strong>אמר לו: אין משיבין במרחץ,</strong> שאינו מקום שראוי לומר בו דברי תורה. <strong>וכשיצא, אמר לו: אני לא באתי בגבולה, היא באה בגבולי</strong> שעוד מתחילה היה זה מרחץ ששימש את האנשים לרחצה, ורק אחר כך הכניסו לשם את הפסל. ועוד, <strong>אין</strong> אנשים <strong>אומרים: נעשה מרחץ נוי לאפרודיטי, אלא אומר</strong> אדם: <strong>נעשה אפרודיטי נוי למרחץ,</strong> ואם כן אין הפסל עיקר אלא טפל למרחץ.
 <strong>דבר אחר:</strong> אף <strong>אם נותנים לך ממון הרבה, אי</strong> <small>[אין]</small> <strong>אתה נכנס ל</strong>מקום <strong>עבודה זרה שלך</strong> כשאתה <strong>ערום ובעל קרי ומשתין בפניה,</strong> ואילו עבודה זרה <strong>זו</strong> של אפרודיטי <strong>עומדת על פי הביב וכל העם משתינין לפניה</strong> אל תוך הביב, והרי <strong>לא נאמר</strong> באיסורי עבודה זרה (ראה דברים פרק יב) <strong>אלא "אלהיהם",</strong> לומר: <strong>את שנוהג</strong> הגוי <strong>בו</strong> בפסל בדרך כבוד <strong>משום אלוה</strong> — <strong>אסור, את שאינו נוהג בו משום אלוה,</strong> אלא נוהג בו זלזול — <strong>מותר,</strong> ואף אפרודיטי בכלל זה.
 <big>ב גמרא</big> מסופר במשנה שרבן גמליאל השיב מתחילה שאין משיבין במרחץ. ושואלים: <strong>והיכי עביד הכי</strong> <small>[ואיך עשה כך]</small> לומר אפילו דבר תורה זה במרחץ? <strong>והאמר</strong> <small>[והרי אמר]</small> <strong>רבה בר בר חנה אמר ר' יוחנן: בכל מקום מותר להרהר</strong> בדברי תורה, <strong>חוץ מבית המרחץ ומבית הכסא!</strong>
 <strong>וכי תימא</strong> <small>[ואם תאמר]:</small> <strong>בלשון חול אמר לו</strong> ודבר זה מותר, <strong>והאמר</strong> <small>[והרי אמר]</small> <strong>אביי: דברים של חול מותר לאומרן</strong> בבית המרחץ ובבית הכסא <strong>בלשון קדש, דברים של קדש אסור לאומרן</strong> שם אפילו <strong>בלשון חול!</strong>
 ומשיבים, <strong>תנא</strong> <small>[שנה</small> החכם<small>]</small> בענין זה: <strong>כשיצא</strong> מן המרחץ <strong>אמר לו: אין משיבין במרחץ.</strong>
 <big>ג</big> <strong>אמר רב חמא בר יוסף ברבי,</strong> כך <strong>אמר ר' אושעיא: תשובה גנובה השיבו רבן גמליאל לאותו הגמון</strong> כלומר, אין זו תשובה אמיתית אלא תשובה של דחיה. והוסיף רב חמא בר יוסף, <strong>ואני אומר:</strong> תשובה זו <strong>אינה גנובה.</strong>
 ומסבירים: <strong>מה גנובתיה</strong> <small>[גנובתה,</small> העורמה שבה<small>]?</small> <strong>דקאמר</strong> <small>[שאמר]</small> <strong>לו: זו עומדת על פי הביב וכל אדם משתין בפניה.</strong> ויש לשאול: <strong>וכי משתין בפניה מאי הוי</strong> <small>[מה בכך]?</small> <strong>והאמר</strong> <small>[והרי אמר]</small> <strong>רבא: פעור יוכיח, שמפערין לפניו</strong> (שמטילים לפניו צואה) <strong>בכל 
   
 יום ואינו בטל</strong> על ידי כך.
 <strong>ואני אומר:</strong> תשובה זו <strong>אינה גנובה,</strong> כי <strong>זו,</strong> בעל פעור, דרך <strong>עבודתה בכך</strong> בפיעור, <strong>וזו</strong> אפרודיטי <strong>אין עבודתה בכך.</strong>
 <strong>אמר אביי</strong> באופן אחר: <strong>גנובתה</strong> (עורמתה) היא <strong>מהכא</strong> <small>[מכאן],</small> <strong>דקאמר ליה</strong> <small>[שאמר לו]</small> רבן גמליאל לפרוקלוס: <strong>אני לא באתי בגבולה והיא באה בגבולי.</strong> ובאמת, <strong>וכי</strong> <small>[וכאשר]</small> <strong>בא בגבולה מאי הוי</strong> <small>[מה בכך]?</small> <strong>והתנן</strong> <small>[והרי שנינו</small> במשנה<small>]:</small> <strong>עבודה זרה שיש לה מרחץ או גינה</strong> — <strong>נהנין מהן</strong> מהמרחץ או מהגינה, <strong>שלא בטובה</strong> כלומר, כאשר אין צורך להחזיק טובה לעבודה זרה או לכמריה, <strong>ואין נהנין מהן בטובה</strong> כשמחזיק להם על כך טובה.
 <strong>ואני אומר:</strong> תשובה זו <strong>אינה גנובה,</strong> כי <strong>שלא בטובת רבן גמליאל</strong> כלומר, כשרבן גמליאל נהנה, גם אם לא החזיק להם טובה — <strong>כבטובת אחרים דמי</strong> <small>[נחשב]</small> הדבר, כמו שאדם אחר נהנה ומחזיק להם טובה, משום שעצם העובדה שהוא בא לשם הרי זה כבוד ועזרה לעבודה זרה.
 <strong>רב שימי בר חייא אמר: גנובתה</strong> היא <strong>מהכא</strong> <small>[מכאן],</small> <strong>דקאמר</strong> <small>[שאמר]</small> <strong>לו: זו עומדת על הביב וכל אדם משתינין בפניה.</strong> שכן יש לשאול: <strong>וכי</strong> <small>[וכאשר]</small> <strong>משתינין בפניה מאי הוי</strong> <small>[מה בכך]?</small> <strong>והתנן</strong> <small>[והרי שנינו</small> במשנה<small>]:</small> עבודה זרה ש<strong>רק</strong> (ירק) <strong>בפניה,</strong> או <strong>השתין בפניה,</strong> או <strong>גיררה</strong> (גרר אותה בבוץ), <strong>ו</strong>כן אם <strong>זרק בה את הצואה</strong> — <strong>הרי זו אינה בטילה</strong> בכך.
 <strong>ואני אומר:</strong> תשובה זו <strong>אינה גנובה,</strong> מדוע? <strong>התם</strong> <small>[שם]</small> אין זה נחשב ביטול, אלא <strong>לפי שעתא</strong> <small>[שעה]</small> <strong>הוא רתח עלה</strong> <small>[כועס עליה]</small> על העבודה זרה ונוהג בה זלזול, <strong>והדר</strong> <small>[ואחר כך]</small> <strong>מפייס לה</strong> <small>[אותה],</small> אבל <strong>הכא</strong> <small>[כאן],</small> <strong>כל שעתא ושעתא</strong> <small>[שעה ושעה]</small> <strong>בזלזולה</strong> היא <strong>קיימא</strong> <small>[עומדת].</small> כלומר, דבר קבוע הוא, והיא בטלה מכבודה על ידי כך.
 <strong>רבה בר עולא אמר: גנובתה</strong> של תשובת רבן גמליאל היא <strong>מהכא</strong> <small>[מכאן],</small> <strong>דקאמר ליה</strong> <small>[שאמר לו]:</small> <strong>אין אומרין נעשה מרחץ נוי לאפרודיטי אלא נעשה אפרודיטי נוי למרחץ; וכי אמר</strong> <small>[ו</small>גם <small>כאשר הוא אומר]</small> <strong>"נעשה מרחץ לאפרודיטי נוי" מאי הוי</strong> <small>[מה בכך]?</small> <strong>והתניא</strong> <small>[והרי שנויה</small> ברייתא<small>]:</small> <strong>האומר "בית זה לעבודה זרה",</strong> או <strong>"כוס זה לעבודה זרה"</strong> — <strong>לא אמר כלום, שאין</strong> דין <strong>הקדש לעבודה זרה,</strong> ואין דבר נאסר עד שיקריבוהו בפועל.
 <strong>ואני אומר:</strong> תשובה זו <strong>אינה גנובה, נהי דאיתסורי לא מיתסרא</strong> <small>[</small>כי <small>אמנם אינה נאסרת</small> בכך<small>]</small> משום עבודה זרה ממש, אבל <strong>נוי</strong> של עבודה זרה <strong>מיהא איכא</strong> <small>[מכל מקום הרי יש</small> בכך<small>]</small> אם משתמשים במרחץ זה שנעשה לכבודה, ואסור. ולכן אמת השיבו, ולא תשובה גנובה.
## דף מה.
 <big>א משנה</big> <strong>הגוים העובדים את ההרים ואת הגבעות</strong> — <strong>הן</strong> ההרים והגבעות עצמם <strong>מותרין</strong> בהנאה, <strong>ו</strong>אולם <strong>מה שעליהן,</strong> אם מצפים אותם בכסף וזהב לנוי — <strong>אסורין</strong> בהנאה, <strong>שנאמר:</strong> "פסילי אלהיהם תשרפון באש <strong>לא תחמד כסף וזהב עליהם"</strong> (דברים ז, כה), כלומר כסף וזהב שנמצאים עליהם, על העבודה זרה, אסורים הם.
 <strong>ר' יוסי הגלילי אומר:</strong> ומנין שההרים והגבעות עצמם מותרים? שנאמר: "אבד תאבדון את כל המקומות אשר עבדו שם הגוים את אלהיהם על ההרים הרמים ועל הגבעות ותחת כל עץ רענן" (דברים יב, ב), ויש לדייק כי המצוה לאבד היא את <strong>אלהיהם</strong> ש<strong>על ההרים</strong> — <strong>ולא</strong> ש<strong>ההרים</strong> עצמם <strong>אלהיהם,</strong> וכן <strong>אלהיהם</strong> הם <strong>על הגבעות</strong> — <strong>ולא הגבעות</strong> עצמן <strong>אלהיהם.</strong>
 ואם תשאל: הואיל וכך, יש לדייק גם לגבי עץ רענן — "אלהיהם תחת כל עץ רענן" ולא עץ רענן אלהיהם, <strong>ומפני מה אשירה אסורה?</strong> <strong>מפני שיש בה תפיסת ידי אדם,</strong> שהרי בני אדם נוטעים אותה, <strong>וכל שיש בה תפיסת ידי אדם</strong> — <strong>אסור.</strong>
 <strong>אמר ר' עקיבא, אני אובין</strong> (אבין, אסביר) <strong>ואדון לפניך</strong> פסוק זה באופן אחר לגמרי: לא הוזכרו הרים וגבעות ועץ רענן אלא כסימן, וכך אומר הכתוב: <strong>כל מקום שאתה מוצא הר גבוה וגבעה נשאה ועץ רענן</strong> נטוע שם, <strong>דע שיש שם עבודה זרה.</strong>
 <big>ב גמרא</big> ושואלים: <strong>ור' יוסי הגלילי היינו תנא קמא</strong> <small>[הרי זו</small> ממש שיטתו של <small>התנא הראשון]</small> ששניהם מתירים את ההרים! <strong>אמר רמי בר חמא אמר ריש לקיש: צפוי הר כהר איכא בינייהו</strong> <small>[יש ביניהם],</small> שבענין זה נחלקו, <strong>תנא קמא סבר</strong> <small>[התנא הראשון סבור]:</small> <strong>צפוי הר אינו כהר</strong> עצמו, <strong>ומיתסר</strong> <small>[ו</small>הוא עצמו <small>נאסר]</small> שלא כהר, <strong>ור' יוסי הגלילי סבר</strong> <small>[סבור]:</small> <strong>צפוי הר הרי הוא כהר</strong> עצמו, ואף הוא מותר.
 <strong>רב ששת אמר: דכולי עלמא</strong> <small>[לדעת הכל]</small> <strong>צפוי הר אינו כהר</strong> לענין איסור.
## דף מה:
 <strong>והכא</strong> <small>[וכאן]</small> <strong>באילן שנטעו</strong> סתם <strong>ולבסוף עבדו</strong> כעבודה זרה <strong>קמיפלגי</strong> <small>[חלוקים הם],</small> <strong>תנא קמא סבר</strong> <small>[התנא הראשון סבור]:</small> <strong>אילן שנטעו ולבסוף עבדו</strong> — <strong>מותר,</strong> שהרי הוא מחובר לקרקע, <strong>ור' יוסי הגלילי סבר: אילן שנטעו ולבסוף עבדו</strong> — <strong>אסור.</strong>
 <strong>ממאי</strong> <small>[ממה]</small> מסיק אתה מסקנה זו? <strong>מדקתני סיפא</strong> <small>[מ</small>מה <small>ששנה בסוף</small> המשנה<small>]:</small> <strong>מפני מה אשירה אסורה? מפני שיש בה תפיסת ידי אדם, וכל שיש בו תפיסת ידי אדם</strong> — <strong>אסור.</strong> ודי היה בחלק הראשון של הדברים: מפני שיש בה תפיסת ידי אדם, התוספת <strong>"וכל שיש בו תפיסת אדם" לאתויי מאי</strong> <small>[להביא,</small> לרבות את <small>מה]</small> באה? <strong>לאו לאתויי</strong> <small>[האם לא להביא,</small> לרבות<small>]</small> <strong>אילן שנטעו ולבסוף עבדו?</strong>
 ומעירים, <strong>ואף ר' יוסי בר' יהודה סבר</strong> <small>[סבור]:</small> <strong>אילן שנטעו ולבסוף עבדו</strong> — <strong>אסור. דתניא</strong> <small>[ששנויה</small> ברייתא<small>]:</small> <strong>ר' יוסי בר' יהודה אומר, מתוך שנאמר: "אלהיהם על ההרים"</strong> (דברים יב, ב), והרי זה בא ללמד — <strong>ולא ההרים אלהיהם,</strong> וכן <strong>"אלהיהם על הגבעות"</strong> (דברים יב, ב) — <strong>ולא גבעות אלהיהם, שומע אני</strong> גם: <strong>"תחת כל עץ רענן אלהיהם"</strong> (דברים יב, ב) — <strong>ולא</strong> עץ <strong>רענן</strong> עצמו <strong>אלהיהם,</strong> ועץ שעבדוהו אינו נאסר?
  לכן <strong>תלמוד לומר: "ואשריהם תשרפון באש"</strong> (דברים יב, ג), שאף אילן הנעבד לעבודה זרה ("אשרה") אסור בהנאה.
  ושואלים:  <strong>אלא</strong> לפי זה, <strong>"תחת כל עץ רענן</strong> אלהיהם" <strong>למה לי?</strong> ומשיבים: <strong>ההוא ל</strong>דברי <strong>ר' עקיבא</strong> במשנה <strong>הוא דאתא</strong> <small>[שבא],</small> ש<strong>אמר ר' עקיבא, אני אובין ואדון לפניך:</strong> כוונת הפסוק אינה אלא לתת סימן, לומר כי <strong>כל מקום שאתה מוצא הר גבוה וגבעה נשאה ועץ רענן, דע שיש שם עבודה זרה.</strong>
 ושואלים מצד אחר: <strong>ורבנן</strong> <small>[וחכמים],</small> הסבורים שאילן שנטעו ואחר כך עבדו אינו נאסר, <strong>האי</strong> <small>[אותו</small> פסוק<small>]</small> <strong>"ואשריהם תשרפון באש" מאי עבדי ליה</strong> <small>[מה עושים</small> הם <small>לו]?</small> ומשיבים: <strong>מיבעי ליה</strong> <small>[צריכים</small> הם <small>אותו]</small> <strong>לאילן שנטעו מתחילה לכך</strong> לשם עבודה זרה, שהוא נאסר בהנאה וחייב שריפה.
  
   
ושואלים: <strong>ור' יוסי בר' יהודה נמי מיבעי ליה להכי</strong> <small>[גם כן צריך אותו</small> את הכתוב הזה <small>לכך]!</small> ומשיבים: <strong>הכי נמי</strong> <small>[כך גם כן],</small> גם הוא לומד מכתוב זה איסורו של אילן שניטע מתחילה לעבודה זרה. ושואלים: <strong>אלא</strong> לפי זה <strong>אילן שנטעו ולבסוף עבדו מנא ליה</strong> <small>[מנין לו]</small> שאסור? ומשיבים: <strong>נפקא ליה</strong> <small>[יוצא לו]</small> דבר זה <strong>מ</strong>מה שכתוב: <strong>"ואשריהם תגדעון"</strong> (דברים ז, ה), <strong>איזהו עץ שגידועו</strong> (מה שגודעים וקוצצים אותו) <strong>אסור</strong> <strong>ו</strong>אולם <strong>עיקרו</strong> (שורשו, גזעו) <strong>מותר? הוי אומר: אילן שנטעו ולבסוף עבדו,</strong> שמה שגדל בו קודם שנעבד — אינו נאסר.
  ושואלים:  <strong>והא</strong> <small>[והרי]</small> בברייתא אין ר' יוסי בר' יהודה לומד את דינו מכתוב זה, אלא מהכתוב: <strong>"ואשריהם תשרפון באש" קא נסיב לה תלמודא</strong> <small>[הביא אותו</small> כ<small>לימוד]!</small>
 ומשיבים: בסגנון של <strong>"אילו לא נאמר" קאמר</strong> <small>[אמר],</small> וכך יש להבין את דבריו: <strong>אילו לא נאמר "תשרפון באש", הייתי אומר: "אשריהם תגדעון"</strong> מדבר <strong>באילן שנטעו מתחילה לכך, השתא דכתיב</strong> <small>[עכשיו שנאמר]:</small> <strong>"ואשריהם תשרפון באש", אייתר ליה</strong> <small>[נעשה מיותר לו]</small> <strong>"ואשריהם תגדעון",</strong> ללמוד ממנו <strong>לאילן שנטעו ולבסוף עבדו.</strong>
 ושואלים: <strong>ורבנן</strong> <small>[וחכמים],</small> הסבורים שאילן שנטעו ואחר כך עבדו אינו נאסר, <strong>האי</strong> <small>[אותו</small> פסוק<small>]</small> <strong>"ואשריהם תגדעון" מאי עבדי ליה</strong> <small>[מה</small> הם <small>עושים בו]?</small> ומשיבים: הם מפרשים אותו <strong>לכ</strong> דברי <strong>ר' יהושע בן לוי,</strong> ש<strong>אמר ר' יהושע בן לוי: גידועי</strong> כלומר, המצוה של גדיעת <strong>עבודה זרה קודמין לכיבוש ארץ ישראל</strong> כולה, <strong>כיבוש ארץ ישראל קודם לביעור</strong> מוחלט של ה<strong>עבודה זרה.</strong>
 ומעירים: והוא כמו ברייתא <strong>דתני</strong> <small>[ששנה]</small> <strong>רב יוסף</strong> על הפסוק "ונתצתם את מזבחותם ושברתם את מזבחותם ואשריהם תשרפון באש" (דברים יב, ג): <strong>"ונתצתם את מזבחתם" והנח</strong> כמות שהם, <strong>"ושברתם את מצבתם" והנח.</strong>
 ותוהים: <strong>והנח סלקא דעתך</strong> <small>[עולה על דעתך]?</small> שיניחם ולא יבערם? הלוא <strong>שריפה בעי</strong> <small>[צריכים]</small> כמו שנאמר באשריהם שבפסוק זה! <strong>אמר רב הונא:</strong> אין הכוונה שיניחם כך לעולם, אלא: הנח, <strong>רדוף, ואחר כך שרוף.</strong> כלומר, קודם ינתצום וישברום, לאחר מכן יכבשו את הארץ, ואחר כך יבערום לגמרי. והוא הדין לאילן שנטעו ואחר עבדו, שנאמר בו "ואשריהם תגדעון".
  ושואלים:  <strong>ור' יוסי בר' יהודה, האי סברא</strong> <small>[סברה זו]</small> שמשבר ומניח ואחר כך מבער, <strong>מנא ליה</strong> <small>[מנין לו]?</small> ומשיבים: <strong>נפקא ליה</strong> <small>[יוצא לו</small> הדבר<small>]</small> <strong>מ"אבד תאבדון"</strong> (דברים יב, ב) שהוא דורש את כפל המלים בשני שלבים: <strong>אבד</strong> את העבודה הזרה, <strong>ואחר כך תאבדון</strong> לחלוטין את מה שנשאר.
  ומן הצד השני, <strong>ורבנן</strong> <small>[וחכמים],</small> מה הם למדים מכאן? <strong>הא מיבעי ליה</strong> <small>[</small>כתוב <small>זה נצרך לו]</small> <strong>לעוקר עבודה זרה, שצריך לשרש אחריה</strong> ולאבד כל זכר ממנה.
 ושואלים: <strong>ור' יוסי בר' יהודה,</strong> הציווי <strong>לשרש אחריה מנא ליה</strong> <small>[מנין לו]?</small> ומשיבים: <strong>נפקא ליה</strong> <small>[יוצא לו הדבר]</small> <strong>מ"ואבדתם את שמם מן המקום ההוא"</strong> (דברים יב, ב).
 <strong>ורבנן</strong> <small>[וחכמים]</small> מה הם למדים מכתוב זה? <strong>ההוא</strong> אותו פסוק נצרך לענין <strong>לכנות לה שם</strong> שצריך לשנות את שמה של העבודה זרה, ולהשתמש בשם של גנאי. <strong>דתניא</strong> <small>[ששנויה</small> ברייתא<small>],</small> <strong>ר' אליעזר אומר: מנין לעוקר עבודה זרה שצריך לשרש אחריה? תלמוד לומר: "ואבדתם את שמם".</strong>
## דף מו.
 <strong>אמר לו ר' עקיבא, והלא כבר נאמר: "אבד תאבדון</strong> את כל המקומות אשר עבדו שם הגוים... את אלוהיהם" (דברים יב, ב), שיש לאבד את מקומות העבודה זרה עצמה. <strong>אם כן, מה תלמוד לומר</strong> (מלמדנו) הפסוק שאחריו <strong>"ואבדתם את שמם מן המקום ההוא"</strong> (דברים יב, ג)? כוונתו <strong>לכנות לה שם</strong> אחר, שיאבד שמה של עבודה זרה מן העולם.
 <strong>יכול</strong> יכנה לה שם <strong>לשבח?</strong> ותמהים: <strong>לשבח סלקא דעתך</strong> <small>[יעלה על דעתך]</small> להציע ליתן למקום דבר כזה שם משובח יותר? <strong>אלא,</strong> כך היתה השאלה, <strong>יכול</strong> יכנה לה שם שהוא <strong>לא לשבח ולא לגנאי? תלמוד לומר: "שקץ תשקצנו ותעב תתעבנו כי חרם הוא"</strong> (דברים ז, כו),
 <strong>הא כיצד? היו קורין אותה</strong> למקום הזה <strong>בית גליא</strong> — <strong>קורין אותה "בית כריא",</strong> קראו לה <strong>עין כל</strong> — קוראים אותה מעתה <strong>"עין קוץ".</strong>
 <big>א</big> <strong>תני תנא קמיה</strong> <small>[שנה שונה המשניות לפני]</small> <strong>רב ששת: הגוים העובדים את ההרים ואת הגבעות</strong> — <strong>הן</strong> ההרים והגבעות עצמם <strong>מותרין ו</strong>אילו <strong>עובדיהן</strong> נידונים למיתה <strong>בסייף, ו</strong>העובדים <strong>את הזרעים ואת הירקות</strong> — <strong>הן</strong> הזרעים והירקות <strong>אסורין, ועובדיהן</strong> נידונים <strong>בסייף.</strong>
 <strong>אמר ליה</strong> <small>[לו]</small> רב ששת לתנא: מי ש<strong>אמר לך, מני</strong> <small>[</small>שיטת <small>מי היא]?</small> שיטת <strong>ר' יוסי בר יהודה היא,</strong> ש<strong>אמר: אילן שנטעו ולבסוף עבדו</strong> — <strong>אסור.</strong>
 ושואלים: <strong>ולוקמה</strong> <small>[ושיעמיד</small> את הדבר<small>]</small> <strong>באילן שנטעו מתחלה לכך</strong> (לשם עבודה זרה) <strong>ו</strong>יפרש שהוא אף כשיטת <strong>רבנן</strong> <small>[חכמים]</small> החולקים על ר' יוסי בר' יהודה! ומשיבים: <strong>לא סלקא דעתך</strong> <small>[לא יכול לעלות על דעתך</small> כך<small>],</small> <strong>דקתני דומיא</strong> <small>[ששנה</small> דין זה של זרעים וירקות <small>בדומה]</small> ל<strong>הר</strong> ששנה באותה ברייתא, <strong>מה הר</strong> הוא דבר <strong>שלא נטעו מתחלה לכך,</strong> <strong>אף האי נמי</strong> <small>[זה גם כן]</small> הצומח — <strong>שלא נטעו מתחלה לכך,</strong> והוא אסור דווקא לשיטת ר' יוסי בר' יהודה.
 <big>ב</big> <strong>איתמר</strong> <small>[נאמר]</small> שנחלקו אמוראים בבעיה: <strong>אבני הר שנדלדלו</strong> ממנו, ואינן מחוברות עוד, והשתחוו להן — נחלקו בכך <strong>בני ר' חייא</strong> (חזקיה ויהודה) <strong>ור' יוחנן, חד</strong> <small>[אחד</small> מהם<small>]</small> <strong>אמר:</strong> אבנים אלה <strong>אסורות, וחד</strong> <small>[ואחד</small> מהם<small>]</small> <strong>אמר: מותרות.</strong> ומסבירים: <strong>מאי טעמא דמאן דאמר</strong> <small>[מה הטעם של מי שאמר]</small> <strong>מותרות?</strong> לדעתו אבנים אלה נידונות <strong>כהר</strong> עצמו, <strong>מה הר</strong> הוא דבר <strong>שאין בו תפיסת ידי אדם ומותר, אף הני</strong> <small>[אלה]</small> הם דברים <strong>שאין בהן תפיסת ידי אדם ומותרין.</strong>
 ומקשים: <strong>מה להר שכן מחובר!</strong> ומשיבים: <strong>בהמה תוכיח</strong> שאינה בכלל מחובר, ואם משתחווה לה עדיין היא מותרת.
  ודוחים:  <strong>מה לבהמה</strong> שמותרת, <strong>שכן</strong> היא <strong>בעלת חיים,</strong> אבל אבנים, יש לומר שהן נאסרות בהשתחוויה בלבד! ומשיבים: <strong>הר יוכיח,</strong> שאינו בעל חיים, ומותר.
 <strong>וחזר הדין,</strong> שהרי אפשר שוב לומר: מה להר שכן מחובר, ונמצא הדיון סובב ("חוזר"). ולכן יש ללמוד באופן כזה: הר ובהמה, <strong>לא ראי זה כראי זה ולא ראי זה כראי זה,</strong> לא זה דומה לזה ולא זה דומה לזה, מה <strong>הצד השוה שבהן</strong> — <strong>שאין בהן תפיסת ידי אדם ומותר, אף כל שאין בהן תפיסת ידי אדם ומותר.</strong>
 ומקשים: <strong>מה להצד השוה שבהן שכן לא נשתנו מברייתן</strong> שנשארו כמות שנבראו, מה שאין כן באבני ההר שנדלדלו!
 <strong>אלא אתיא</strong> <small>[נלמד</small> את הדבר<small>]</small> <strong>מבהמה בעלת מום</strong> שנשתנתה מברייתה, שאינה נאסרת בהשתחוויה, <strong>ומהר.</strong>
 <strong>ואי נמי</strong> <small>[או גם כן],</small> <strong>מבהמה תמה</strong> (שלימה) <strong>ומאילן יבש</strong> שנשתנה מברייתו, שמאחר שאין בהם תפיסת ידי אדם — מותרים.
 <strong>ומאן דאסר</strong> <small>[ומי שאוסר],</small> סברתו היא: <strong>להכי כתיב</strong> <small>[לכך נאמר]</small> בעבודה זרה <strong>"שקץ תשקצנו ותעב תתעבנו"</strong> (דברים ז, כו), לומר <strong>דאף על גב דאתיא מדינא להיתרא</strong> <small>[שאף על פי שבאה,</small> שעולה, <small>מן הדין להיתר],</small> <strong>לא תתיא</strong> <small>[תביא,</small> תלמד<small>]</small> כן, אלא עליך לדון לאיסור.
  ומעירים: לא נאמר מי היו המתירים והאוסרים במחלוקת זו,  <strong>תסתיים</strong> <small>[תוגדר]</small> ש<strong>בני ר' חייא דשרו</strong> <small>[</small>הם <small>שהתירו],</small> <strong>דבעי</strong> <small>[ששאל]</small> <strong>חזקיה,</strong> בנו של ר' חייא: <strong>זקף ביצה להשתחוות לה, מהו</strong> דינה?
  ומסבירים:  <strong>קא סלקא דעתך</strong> <small>[עולה על דעתך]</small> שמדובר כאן כאשר זקף ביצה זו <strong>להשתחוות לה ו</strong>גם <strong>השתחוה לה, ו</strong>לפיכך יש להבין כי <strong>קא מיבעיא ליה</strong> <small>[נשאלה לו]</small> שאלה זו: <strong>האי זקיפתה</strong> <small>[אותה זקיפה],</small> <strong>אי הוי</strong> <small>[האם הוא</small> נחשב<small>]</small> כ<strong>מעשה</strong> ויש בה תפיסת יד אדם, <strong>אי לא הוי</strong> <small>[או לא</small> נחשב<small>]</small> כ<strong>מעשה,</strong> ונדייק מכאן: <strong>אבל</strong> אם <strong>לא זקף</strong> את הביצה כלל — <strong>לא מיתסרא</strong> <small>[אינה נאסרת],</small> אף על פי שהשתחווה לה; <strong>שמע מינה</strong> <small>[למד מכאן]</small> ש<strong>בני ר' חייא דשרו</strong> <small>[</small>הם <small>שהתירו]</small> דבר שלא היתה בו תפיסת יד אדם.
  ודוחים:  <strong>לא, לעולם אימא</strong> <small>[אומר]</small> <strong>לך: בני ר' חייא</strong> הם <strong>דאסרי</strong> <small>[שאסרו],</small> ולדעתם במקרה ש<strong>השתחוה לה, אף על גב</strong> <small>[אף על פי]</small> ש<strong>לא זקפה אסורה, והכא</strong> <small>[וכאן]</small> בשאלתו של חזקיה <strong>במאי עסקינן</strong> <small>[במה אנו עוסקים]?</small> <strong>כגון שזקף ביצה להשתחוות לה, ולא השתחוה לה.</strong>
 ומקשים: <strong>ולמאן</strong> <small>[</small>ולדעת <small>מי]?</small> <strong>אי למאן דאמר</strong> <small>[אם</small> לדעת <small>מי שאומר]:</small> <strong>עבודה זרה של ישראל אסורה מיד</strong> כשייחד אותה לכך, אם כן ביצה זו <strong>אסורה,</strong> <strong>אי למאן דאמר</strong> <small>[אם ל</small>דעת <small>מי שאומר]</small> שעבודה זרה של ישראל אינה נאסרת <strong>עד שתיעבד</strong> — <strong>הא לא פלחה</strong> <small>[הרי לא עבד אותה]</small> ומדוע תיאסר?
  ודוחים:  <strong>לא צריכא</strong> <small>[נצרכה]</small> השאלה אלא לשיטת הסבור שאינה נאסרת עד שתיעבד, ובכל זאת יש מקום לאסור, <strong>כגון שזקף ביצה להשתחוות לה ולא השתחוה לה, ובא גוי והשתחוה לה;</strong> ומקרה זה הוא
 <strong>כי הא</strong> <small>[כמו זו]</small> ש<strong>אמר רב יהודה אמר שמואל: ישראל שזקף לבינה להשתחוות לה ובא גוי והשתחוה לה</strong> — לבינה זו <strong>אסורה,</strong> שגילוי דעתו של היהודי ומעשהו של הגוי — מצטרפים לאוסרה. <strong>ו</strong>אף שהדברים דומים, מכל מקום חזקיה לגבי ביצה <strong>קא מיבעיא ליה</strong> <small>[נשאלה לו</small> כך<small>]:</small> האם נאמר כי <strong>לבינה הוא דמינכרא</strong> <small>[שניכרת]</small> <strong>זקיפתה,</strong> לכן נחשב הדבר כגילוי דעת לעבודה זרה, <strong>אבל ביצה</strong> שזוקף אותה <strong>לא</strong> ניכר הדבר, ולא ייחשב הדבר כגילוי דעת לעבודה זרה, <strong>או דלמא לא שנא</strong> <small>[שמא אינו שונה]?</small> שאלה זו נשארה ב<strong>תיקו</strong> <small>[תעמוד]</small> השאלה במקומה. ואף לא נפתרה השאלה האם בני ר' חייא התירו או אסרו.
 <big>ג</big> <strong>בעי</strong> <small>[שאל]</small> <strong>רמי בר חמא: המשתחוה להר,</strong> שכאמור במשנה אינו נאסר על האדם בהנאה, <strong>אבניו</strong> של הר זה <strong>מהו למזבח?</strong> האם מותרים הם לשימוש?
## דף מו:
 האם <strong>יש</strong> דין <strong>נעבד</strong> לעבודה זרה <strong>ב</strong>דבר שהוא <strong>מחובר אצל גבוה</strong> (לענין הקרבת קרבן) כמו בעל חיים שנעבד, שהוא נאסר לקרבן, <strong>או אין</strong> דין <strong>נעבד במחובר</strong> <strong>אצל גבוה,</strong> כפי שאינו נאסר בהנאה להדיוט?
  וגם <strong>אם תמצי</strong> <small>[תמצא]</small> <strong>לומר</strong> ותחליט ש<strong>יש</strong> דין <strong>נעבד במחובר אצל גבוה,</strong> עדיין יש לשאול: האם <strong>מכשירי קרבן</strong> כמו המזבח, <strong>כקרבן דמו</strong> <small>[נחשבים]</small> ונפסלים בנעבד <strong>או לא?</strong>
 <strong>אמר רבא, קל וחומר</strong> הוא: <strong>ומה אתנן שמותר</strong> גם כשהוא <strong>בתלוש להדיוט</strong> — בכל זאת <strong>אסור</strong> גם אם היה <strong>במחובר לגבוה, דכתיב</strong> <small>[שנאמר]:</small> <strong>"לא תביא אתנן זונה ומחיר כלב</strong> בית ה' אלהיך" (דברים כג, יט), והאיסור נאמר בלשון כללית, <strong>לא שנא</strong> <small>[אינו שונה]</small> אם היה <strong>תלוש ולא שנא</strong> <small>[ואינו שונה]</small> <strong>במחובר,</strong> אם כך, <strong>נעבד שאסור בתלוש</strong> אפילו <strong>להדיוט</strong> — <strong>אינו דין שאסור במחובר לגבוה?</strong>
 <strong>אמר ליה</strong> <small>[לו]</small> <strong>רב הונא בריה</strong> <small>[בנו]</small> של <strong>רב יהושע לרבא: או חילוף,</strong> הואיל ואין הדברים מפורשים בכתוב, שמא נניח הנחה הפוכה, שנעבד במחובר נאסר לגבוה, ונדון להיפך: <strong>ומה נעבד שאסור בתלוש אצל הדיוט</strong> — <strong>מותר במחובר לגבוה, שנאמר: "אלהיהם על ההרים"</strong> (דברים יב, ב) ולמדים מכאן — <strong>ולא ההרים אלהיהם,</strong> ונאמר בלשון כללית <strong>לא שנא</strong> <small>[אינו שונה]</small> <strong>להדיוט ולא שנא</strong> <small>[ואינו שונה]</small> <strong>לגבוה</strong> ששניהם מותרים, אם כן, <strong>אתנן שמותר בתלוש להדיוט</strong> — <strong>אינו דין שמותר במחובר לגבוה?</strong>
 <strong>ואי</strong> <small>[ואם]</small> <strong>משום</strong> מה שנאמר לגבי אתנן <strong>"בית ה' אלהיך",</strong> ויש בכלל זה גם מחובר שנאסר לגבוה — <strong>מיבעי ליה לכדתניא</strong> <small>[נצרך לו</small> הדבר <small>כמו ששנויה</small> ברייתא<small>]:</small> <strong>"בית ה' אלהיך"</strong> — <strong>פרט לפרה שאינה באה לבית,</strong> שנעשית מחוץ למקדש, ואינה נפסלת באתנן, <strong>דברי ר' אליעזר. וחכמים אומרים: לרבות את הריקועים</strong> של זהב, שמקשטים בהם את בית קודש הקודשים, לומר שאסורים!
 <strong>אמר ליה</strong> <small>[לו]:</small> <strong>אנא קאמינא לחומרא ואת אמרת לקולא</strong> <small>[אני אומר</small> את הקל וחומר <small>להחמיר ואתה אומר להקל],</small> כשיש מקום שאפשר <strong>קולא וחומרא</strong> <small>[להקל או להחמיר]</small> בו — <strong>לחומרא פרכינן</strong> <small>[להחמיר אנו דנים]</small> ולא להקל.
 <strong>אמר ליה</strong> <small>[לו]</small> <strong>רב פפא לרבא: ו</strong>כלל הוא ש<strong>כל היכא דאיכא קולא וחומרא, לקולא לא פרכינן</strong> <small>[וכל מקום שיש</small> מקום <small>להקל ולהחמיר, להקל אין אנו דנים]?</small> <strong>והא</strong> <small>[והרי]</small> <strong>הזאה</strong> של מי חטאת על טמא מת, לשם אכילת קרבן <strong>פסח, דפליגי</strong> <small>[שנחלקו</small> בכך<small>]</small> <strong>ר' אליעזר ור' עקיבא,</strong> האם מזים על הטמא אף בשבת, ש<strong>ר' אליעזר סבר לחומרא</strong> <small>[סבור להחמיר]</small> <strong>וקא מחייב ליה לגברא</strong> <small>[והוא מחייב את האיש]</small> להיטהר ולהביא קרבן, <strong>ור' עקיבא</strong> דן <strong>לקולא ופטר</strong> <small>[להקל ופוטר],</small> <strong>וקא פריך</strong> <small>[ודן]</small> <strong>ר' עקיבא</strong> קל וחומר <strong>לקולא</strong> <small>[להקל]!</small>
 <strong>דתנן</strong> <small>[ש</small>כך <small>שנינו],</small> שאמר ר' אליעזר: אם שחיטה שהיא אסורה מן התורה בשבת, הותרה לצורך שחיטת הפסח, הזאה שלא נאסרה אלא על ידי חכמים משום שבות — אינו דין שתהא מותרת? ועל כך <strong>השיב ר' עקיבא: או חילוף,</strong> תהפוך את הקל וחומר ותאמר כך: <strong>ומה הזאה שהיא משום שבות</strong> (מדברי חכמים) — <strong>אינה דוחה</strong> את <strong>השבת, שחיטה שהיא דאורייתא</strong> <small>[מן התורה]</small> <strong>לא כל שכן</strong> שלא תדחה?
  ומשיבים:  <strong>התם</strong> <small>[שם]</small> לא התכוון ר' עקיבא ללמוד להקל על ידי אותו קל וחומר, אלא <strong>ר' אליעזר</strong> הוא <strong>גמריה</strong> <small>[שלימד אותו]</small> הלכה זו <strong>ואייקר ליה תלמודא</strong> <small>[ונשתכח לו תלמודו],</small> <strong>ואתא</strong> <small>[ובא]</small> <strong>ר' עקיבא לאדכוריה</strong> <small>[להזכירו]</small> בדרך של משא ומתן, שלא רצה לומר לו במפורש ששכח. ומעירים: <strong>והיינו דאמר ליה</strong> <small>[וזהו שאמר לו]</small> בסוף אותו דיון: <strong>רבי, אל תכפירני בשעת הדין, כך מקובל אני ממך: הזאה שבות</strong> היא, <strong>ו</strong>בכל זאת <strong>אינה דוחה את השבת.</strong>
 <big>א</big> <strong>בעי</strong> <small>[שאל]</small> <strong>רמי בר חמא: המשתחוה לקמת חטים, מהו ל</strong>עשות מהן <strong>מנחות?</strong> האם נאמר שכיון שהקמה הפכה אחר כך להיות לחיטה <strong>יש שינוי בנעבד,</strong> וכיון שנשתנה הדבר מברייתו בטל ממנו איסור נעבד, <strong>או אין שינוי בנעבד,</strong> שכיון שנעבד נאסר, הרי גם לאחר ששינוהו עדיין איסורו חל עליו?
 <strong>אמר מר זוטרא בריה</strong> <small>[בנו]</small> של <strong>רב נחמן, תא שמע</strong> <small>[בוא</small> ו<small>שמע]</small> ראיה לדבר, ששנינו: <strong>כל האסורין לגבי מזבח</strong> — <strong>ולדותיהן מותרים, ותני עלה</strong> <small>[ושנויה</small> ברייתא <small>עליה]:</small> <strong>ר' אליעזר אוסר.</strong> ולכאורה מחלוקת זו היא בענין שינוי, האם אומרים שהעובר לאחר שנולד נשתנה ממה שהיה ומותר, או שהוא עומד באיסורו.
  ודוחים:  <strong>ולאו אתמר עלה</strong> <small>[והאם לא נאמר על כך],</small> <strong>אמר רב נחמן אמר רבה בר אבוה: מחלוקת</strong> זו ביחס לוולדות הנאסרים לגבי מזבח, היא כגון <strong>שנרבעו</strong> הבהמות ונאסרו <strong>ולבסוף</strong> לאחר מכן <strong>עיברו,</strong>
## דף מז.
 <strong>אבל עיברו ולבסוף נרבעו</strong> — <strong>דברי הכל אסורין. והכא נמי</strong> <small>[וכאן גם כן]</small> <strong>כעיברו ולבסוף נרבעו דמי</strong> <small>[נחשב]</small> הדבר, שהרי גוף החיטים היה קיים בשעה שעבדו את הקמה.
 <strong>איכא דאמרי</strong> <small>[יש שאומרים]</small> שמכאן רוצים לפתור את שאלתו של רמי בר חמא, שעל אותה משנה נאמר בשם רב נחמן: <strong>מחלוקת</strong> ר' אליעזר וחכמים האם הוולדות אסורים — <strong>כשנרבעו ולבסוף עיברו, אבל עיברו ולבסוף נרבעו</strong> — <strong>דברי הכל אסור; והני נמי</strong> <small>[ואלה גם כן],</small> חיטים שהשתחווה להם כשהיו בקמה, <strong>כי</strong> <small>[כמו]</small> <strong>עיברו ולבסוף נרבעו דמי</strong> <small>[נחשבות],</small> ואסורות למנחה.
  ודוחים:  <strong>הכי השתא</strong> <small>[כיצד אתה משוה]?</small> <strong>התם</strong> <small>[שם]</small> העובר <strong>מעיקרא</strong> <small>[מתחילה]</small> היה <strong>בהמה והשתא</strong> <small>[ועכשיו,</small> לאחר שנולד<small>]</small> הוא <strong>בהמה,</strong> אלא <strong>דשא הוא דאחיזא באנפה</strong> <small>[דלת היא שאוחזת</small> וסוגרת <small>בפניו],</small> ולא היה יכול לצאת מן הרחם, ולכן הלידה אינה נחשבת לשינוי גמור. אבל <strong>הכא</strong> <small>[כאן],</small> <strong>מעיקרא חיטי והשתא קמחא</strong> <small>[מתחילה</small> היו אלה <small>חיטים ועכשיו</small> זהו <small>קמח],</small> ונעשה שינוי ניכר בצורה, ויש מקום לומר שיהא מותר.
 <big>א</big> <strong>בעי</strong> <small>[שאל]</small> <strong>ריש לקיש: המשתחוה לדקל, לולבו מהו</strong> דינו <strong>ל</strong>ענין <strong>מצוה</strong> של ארבעה מינים בחג הסוכות?
  ומפרטים:  <strong>באילן שנטעו מתחלה לכך</strong> לשם עבודה זרה <strong>לא תיבעי</strong> <small>[תישאל]</small> <strong>לך</strong> שאלה זו, שהרי <strong>אפילו להדיוט נמי</strong> <small>[גם כן]</small> <strong>אסור</strong> לולב זה בהנאה, וכל שכן לעשות בו שימוש של מצוה. <strong>כי תיבעי</strong> <small>[כאשר תישאל]</small> <strong>לך</strong> השאלה — הרי זה <strong>באילן שנטעו</strong> תחילה סתם <strong>ולבסוף עבדו.</strong>
 ועוד, <strong>ואליבא</strong> <small>[ולפי שיטת]</small> <strong>ר' יוסי בר יהודה לא תיבעי</strong> <small>[תישאל]</small> <strong>לך,</strong> שהרי לדעתו <strong>אפילו להדיוט נמי</strong> <small>[גם כן]</small> <strong>אסור</strong> במקרה כזה, <strong>כי תיבעי</strong> <small>[כאשר תישאל]</small> <strong>לך</strong> השאלה — הרי זה <strong>אליבא דרבנן</strong> <small>[לדעת חכמים],</small> שבמקרה כגון זה הם מתירים להדיוט, והשאלה היא: <strong>לענין מצוה מאי</strong> <small>[מה]</small> דינו? והסבר השאלה, <strong>מי מאיס</strong> <small>[האם</small> נחשב הוא <small>כמאוס]</small> <strong>כלפי גבוה או לא?</strong>
 <strong>כי אתא</strong> <small>[כאשר בא]</small> <strong>רב דימי</strong> מארץ ישראל לבבל <strong>אמר: באשירה שביטלה קמבעיא ליה</strong> <small>[נשאלה לו</small> השאלה<small>]</small> לריש לקיש, והשאלה היתה: אם <strong>יש דחוי אצל מצו‍ת או אין דחוי אצל מצו‍ת?</strong> כלומר, האם אנו אומרים שכיון שדבר נדחה מן האפשרות לקיים בו מצוה הריהו נדחה לעולם, או כיון שעכשיו הוא ראוי אין מתחשבים במה שנדחה בעבר?
  ושואלים:  <strong>תפשוט ליה מדתנן</strong> <small>[תפתור</small> את הבעיה <small>הזו מ</small>מה <small>ששנינו</small> במשנה<small>]</small> ביחס לדם שחיטה שמצוה לכסותו: אם <strong>כיסהו</strong> כדין <strong>ו</strong>אחר כך <strong>נתגלה</strong> הדם — <strong>פטור מלכסות</strong> שוב, שכבר קיים את המצוה, אבל אם <strong>כיסהו הרוח</strong> בתחילה — <strong>חייב לכסות. ואמר רבה בר בר חנה אמר ר' יוחנן: לא שנו</strong> שאם כסהו הרוח חייב לכסות, <strong>אלא</strong> במקרה <strong>שחזר ונתגלה, אבל לא חזר ונתגלה</strong> — <strong>פטור מלכסות.</strong>
 <strong>והוינן בה</strong> <small>[והיינו עוסקים,</small> מתקשים <small>בכך]:</small> <strong>כי</strong> <small>[כאשר]</small> <strong>חזר ונתגלה מאי הוי</strong> <small>[מה בכך]?</small> הרי <strong>הואיל ואידחי אידחי</strong> <small>[ונדחה</small> מצורך כיסוי <small>נדחה]!</small>
 <strong>ואמר רב פפא, זאת אומרת: אין דיחוי אצל מצו‍ת,</strong> ואם כן, יש לנו פתרון לשאלה הזו, שאין דיחוי במצוות!
  ומשיבים: לגבי פתרונו של  <strong>רב פפא גופיה איבעיא ליה</strong> <small>[עצמו</small> הוא זה ש<small>היה מסופק לו</small> לשואל<small>],</small> ושאלתו היתה: האם <strong>מפשט פשיטא ליה</strong> <small>[פשוט לו]</small> הדבר כמו <strong>לרב פפא</strong> ש<strong>אין דיחוי אצל מצו‍ת, לא שנא לקולא ולא שנא לחומרא</strong> <small>[אינו שונה</small> אם יש בכך <small>להקל ולא שונה</small> אם יש בכך <small>להחמיר],</small>
 <strong>או דלמא ספוקי מספקא ליה</strong> <small>[שמא ספק הוא לו</small> דבר זה<small>],</small> <strong>ולחומרא אמרינן</strong> <small>[ולהחמיר אנו אומרים</small> כן<small>]</small> לחייבו בכיסוי הדם, אבל <strong>לקולא לא אמרינן</strong> <small>[להקל</small> ולהתיר ליטול לולב של אשירה שביטלה <small>אין אנו אומרים]?</small> שאלה זו לא נפתרה, ונשארה ב<strong>תיקו</strong> <small>[תעמוד]</small> במקומה.
 <big>ב</big> <strong>בעי</strong> <small>[שאל]</small> <strong>רב פפא</strong> שאלה זו: <strong>המשתחוה לבהמה,</strong> שאינה נאסרת להדיוט מחמת השתחוואה זו, <strong>צמרה</strong> של אותה בהמה <strong>מהו</strong> <strong>ל</strong>ענין <strong>תכלת?</strong>
 ושואלים: <strong>תכלת דמאי</strong> <small>[של מה],</small> לצורך מה? <strong>אי</strong> <small>[אם]</small> מדובר ב<strong>תכלת לכהנים</strong> לבגדי כהונה — <strong>היינו בעיא</strong> <small>[</small>הרי <small>זוהי הבעיה]</small> של <strong>רמי בר חמא</strong> לעיל, האם יש שינוי בנעבד לצורך גבוה! <strong>ואי</strong> <small>[ואם]</small> <strong>תכלת</strong> עבור <strong>ציצית</strong> — <strong>היינו בעיא</strong> <small>[זוהי הבעיה]</small> של <strong>ריש לקיש,</strong> ששאל לגבי לולב של מצוה!
  ומשיבים:  <strong>אין הכי נמי דלא הוה למיבעי ליה</strong> <small>[אכן כך הוא גם כן, שלא היה</small> צריך <small>לשאול</small> דבר <small>זה],</small> <strong>והאי דקא בעי ליה הא</strong> <small>[וזה ששאל אותו],</small> הרי זה <strong>משום דאיכא מילי אחרנייתא</strong> <small>[שיש דברים אחרים]</small> שרוצה לשאול אגב כך. וכך היתה השאלה בשלימותה: <strong>צמרה מהו לתכלת? קרניה מהו לחצוצרות? שוקיה מהו ל</strong>עשות מהם <strong>חלילין? בני מעיה מהו לפארות</strong> (מיתרים של כינור)?
  ומעירים:  <strong>אליבא דמאן דאמר</strong> <small>[לפי</small> שיטתו <small>של מי שאומר]</small> ש<strong>עיקר שירה</strong> שמצווים לשיר במקדש כשמקריבים קרבנות הוא <strong>בכלי, לא תיבעי</strong> <small>[תישאל]</small> <strong>לך</strong> השאלה, ש<strong>ודאי אסיר</strong> <small>[אסור],</small> שהרי הכלים הללו שעושים מאותה בהמה הם עיקר העבודה, והרי זה בכלל מכשירי קרבן, שדינם כקרבן שהנעבד פסול בו.
 <strong>כי תיבעי</strong> <small>[כאשר תישאל]</small> <strong>לך</strong> השאלה הרי זה <strong>אליבא דמאן דאמר</strong> <small>[לפי</small> שיטתו <small>של מי שאומר]</small> <strong>עיקר שירה</strong> ומצוותה הוא <strong>בפה,</strong> האם הכלים <strong>בסומי קלא בעלמא הוא</strong> <small>[המתקת קול בלבד היא]</small> בתור ליווי לזמרה בפה, <strong>ו</strong>לכן יש לומר מצד אחד <strong>מייתינן</strong> <small>[</small>ש<small>מביאים אנו]</small> ממה שנעבד לצורך זה, שאינו עיקר מצוה ואינו מעכב את הקרבן, <strong>או דלמא</strong> <small>[שמא]</small> <strong>אפילו הכי אסיר</strong> <small>[כך אסור]</small> שהרי זה לצורך קרבן, ומגונה הדבר? גם שאלה זו לא נפתרה ונשארה ב<strong>תיקו</strong> <small>[תעמוד]</small> במקומה.
 <big>ג</big> <strong>בעי</strong> <small>[שאל]</small> <strong>רבה: המשתחוה למעין, מימיו,</strong> שאינם נאסרים בהנאה שהרי מחוברים הם, <strong>מהו לנסכים</strong> על גבי המזבח? ושואלים: <strong>מאי קא מיבעיא ליה</strong> <small>[מה</small> הבעיה <small>שנשאלה לו]?</small> <strong>אילימא</strong> <small>[אם נאמר]</small> האם <strong>לבבואה</strong> לדמות שהוא רואה במים <strong>קא סגיד</strong> <small>[הוא משתחווה]</small> ומותרים הם, <strong>או דלמא למיא קא סגיד</strong> <small>[שמא למים</small> עצמם <small>הוא משתחווה],</small> ונאסרו לגבוה — <strong>ו</strong>אם כן <strong>תיבעי ליה</strong> <small>[תישאל לו</small> השאלה<small>]</small> במשתחווה למים שב<strong>ספל</strong> שמימיו תלושים, ו<strong>ל</strong>גבי <strong>הדיוט,</strong> האם נאסרים עליו המים שבספל בהנאה!
  ודוחים:  <strong>לעולם</strong> יש לומר כי <strong>למיא קא סגיד</strong> <small>[למים</small> עצמם <small>הוא משתחווה],</small> <strong>והכי קמבעיא ליה</strong> <small>[וכך נשאלה לו</small> השאלה<small>]:</small> <strong>למיא דקמיה קא סגיד</strong> <small>[</small>האם <small>למים שלפניו הוא משתחווה],</small> <strong>וקמאי קמאי אזדו</strong> <small>[וראשונים ראשונים הלכו],</small> ואם כן, שוב אין במעין מים אסורים, <strong>או דלמא לדברונא דמיא קא סגיד</strong> <small>[שמא לעיקר המים הוא משתחווה],</small> וממילא כל המים הנובעים ממנו נאסרים?
  ושואלים:  <strong>ומי מיתסרי</strong> <small>[והאם</small> הם <small>נאסרים]?</small> <strong>והא</strong> <small>[והרי]</small> <strong>אמר ר' יוחנן משום</strong> (בשם) <strong>ר' שמעון בן יהוצדק: מים של רבים אין נאסרין</strong> משום עבודה זרה! ומשיבים: <strong>לא צריכא</strong> <small>[נצרכה]</small> שאלה זו אלא במים <strong>דקא נבעי מארעא</strong> <small>[שנובעים מן הקרקע</small> שלו<small>],</small> ומשום כך שלו הם, ויכול הוא לאוסרם.
 <big>ד משנה</big> <strong>מי שהיה ביתו סמוך לעבודה זרה</strong> והיה קיר שלו משמש לעבודה זרה, <strong>ונפל</strong> הקיר — <strong>אסור</strong> לו <strong>לבנותו,</strong> שהרי אם יבנה — הריהו בונה גם לעבודה זרה. אלא <strong>כיצד יעשה? כונס בתוך</strong> השטח <strong>שלו ארבע אמות ובונה</strong> את הקיר שלו, ועובדי עבודה זרה יצטרכו לבנות קיר לעצמם.
  אם היה הקיר מתחילה <strong>שלו ושל עבודה זרה,</strong> שהשטח והכותל היו שייכים לשניהם —
## דף מז:
 <strong>נידון מחצה על מחצה,</strong> שמודד ממחצית עובי הכותל את ארבע אמות ההרחקה.
 <strong>אבניו, עציו ועפרו</strong> של הכותל שהיה עבודה זרה — <strong>מטמאין כ</strong>דין טומאת <strong>שרץ, שנאמר</strong> בעבודה זרה: <strong>"שקץ תשקצנו"</strong> (דברים ז, כו).
 <strong>ר' עקיבא אומר:</strong> הרי אלו מטמאים <strong>כנדה, שנאמר</strong> בעבודה זרה: <strong>"תזרם כמו דוה צא תאמר לו"</strong> (ישעיה ל, כב), <strong>מה נדה מטמאה במשא,</strong> אף <strong>אף עבודה זרה מטמאה במשא.</strong>
 <big>א גמרא</big> על ההלכה ששנינו במשנה שצריך להרחיק מהקיר של בית עבודה זרה, שואלים: <strong>והא קא מרווח</strong> <small>[והרי</small> בכך <small>הוא עושה רווח]</small> <strong>לעבודה זרה,</strong> שנותן לה שטח גדול יותר מאשר היה לה קודם! <strong>אמר ר' חנינא מסורא: דעבד ליה</strong> <small>[שעושה</small> את המקום המתפנה <small>הזה]</small> ל<strong>בית הכסא.</strong>
 ומקשים: <strong>והא בעי צניעותא</strong> <small>[והרי צריך צניעות]</small> לבית הכסא, וכאן אינו יכול להצניע את עצמו! ומשיבים: <strong>דעבד ליה</strong> <small>[שעושה אותו]</small> <strong>בית הכסא</strong> של <strong>לילה</strong> שנפנה לצרכיו שם רק בלילה, בזמן שאין אנשים מצויים שם.
  ומקשים:  <strong>והא</strong> <small>[והרי]</small> <strong>אמר מר</strong> <small>[החכם]:</small> <strong>איזהו צנוע? הנפנה בלילה במקום שנפנה ביום; ואף על גב דאוקימנא</strong> <small>[ואף על פי שהעמדנו]</small> את ההלכה הזו לא לענין המקום עצמו, אלא <strong>בכדרך</strong> לומר שכדרך שנפנה ביום שאינו מגלה עצמו, כך נפנה בלילה שאינו מגלה עצמו, <strong>מיהו צניעותא בעי למעבד</strong> <small>[מכל מקום צניעות צריך לעשות],</small> וכאן אין לו מקום צנוע!
  ומשיבים:  <strong>דעבד ליה</strong> <small>[שעושה אותו]</small> בית הכסא <strong>לתינוקות,</strong> שאינם נזהרים בכך.
 <strong>אי נמי</strong> <small>[או גם כן],</small> <strong>דגדיר ליה</strong> <small>[שגודר אותו</small> את המקום הזה<small>]</small> <strong>בהיזמי והינגי</strong> (במיני קוצים) כך שלא יוכלו להשתמש במקום.
 <big>ב משנה</big> <strong>שלשה</strong> סוגי <strong>בתים הן</strong> לענין איסור עבודה זרה: <strong>בית שבנאו מתחלה לעבודה זרה</strong> — <strong>הרי זה אסור</strong> כולו. בית סתם, שלא נבנה לעבודה זרה, ש<strong>סיידו וכיידו לעבודה זרה ו</strong>בכך <strong>חידש</strong> בו דברים — <strong>נוטל מה שחידש</strong> וזורק, והבית עצמו מותר. בית סתם ש<strong>הכניס לתוכה עבודה זרה</strong> <strong>ו</strong>אחר כך <strong>הוציאה</strong> — <strong>הרי זה מותר,</strong> שלא נאסר הבית מחמת עבודה זרה שהיתה בו לשעתה.
 <big>ג גמרא</big> <strong>אמר רב: המשתחוה לבית</strong> — <strong>אסרו.</strong> ושואלים: <strong>אלמא קסבר</strong> <small>[מכאן</small> נאמר ש<small>הוא סבור]</small> שדבר <strong>תלוש ולבסוף חברו</strong> לקרקע <strong>כתלוש דמי</strong> <small>[נחשב],</small> שהרי הבית העשוי מאבנים שהיו תלושות, אף שכעת הוא מחובר — נדון כתלוש ונאסר? <strong>והאנן</strong> <small>[והרי אנו]</small> <strong>"בנאו" תנן</strong> <small>[שנינו</small> במשנתנו<small>],</small> משמע שדווקא אם בנאו מתחילה לשם עבודה זרה הריהו נאסר!
  ומשיבים: אם  <strong>בנאו</strong> לשם כך, <strong>אף על פי שלא השתחוה לו</strong> — נאסר, וכן אם <strong>השתחוה אף על פי שלא בנאו.</strong> ומקשים: <strong>אי הכי</strong> <small>[אם כך],</small> <strong>הני</strong> <small>[אלה]</small> <strong>שלשה</strong> המנויים במשנתנו, אינם כל מיני הבתים לענין עבודה זרה, אלא <strong>ארבעה הוו</strong> <small>[הם],</small> שהרי יש גם בית זה שהשתחווה לו!
  ומשיבים: אין הוא מונה אותם לארבעה,  <strong>כיון</strong> ש<strong>לענין ביטול</strong> <strong>בנה והשתחוה חד קא חשיב ליה</strong> <small>[אחד הוא מחשיב אותו],</small> שהרי אין הבדל בין זה לזה בהלכה זו.
 <big>ד משנה</big> <strong>שלש אבנים הן</strong> של עבודה זרה: <strong>אבן שחצבה מתחלה לבימוס</strong> (לבמה של עבודה זרה) — <strong>הרי זו אסורה.</strong> אבן סתם ש<strong>סיידה וכיידה לשם עבודה זרה</strong> — <strong>נוטל מה שסייד וכייד, ומותרת.</strong> אבן ש<strong>העמיד עליה עבודה זרה ו</strong>אחר כך <strong>סילקה</strong> — <strong>הרי זו מותרת.</strong>
 <big>ה גמרא</big> על מה ששנינו במשנתנו שאבן שסיידה וכיידה לשם עבודה זרה — נאסרה בעצמה עד שיטול מה שהוסיף, <strong>אמר ר' אמי: והוא שסייד וכייד בגופה של אבן</strong> עצמה, שחרץ וחקק באבן וסייד אותן צורות בתוך האבן.
  ומקשים:  <strong>והא דומיא דבית תנן</strong> <small>[והרי בדומה לבית</small> שסיידו וכיידו <small>שנינו],</small> <strong>ובית לאו בגופיה</strong> <small>[לא בגופו]</small> <strong>הוא</strong> שעושה שינויים, <strong>ומיתסר</strong> <small>[ו</small>בכל זאת <small>נאסר]!</small> ומשיבים: <strong>בית נמי איכא ביני אורבי</strong> <small>[גם כן יש בין הלבינים],</small> שנותן שם סיד, ונמצא עושה שינוי בגופו של הבית.
  ומקשים:  <strong>מי לא עסקינן דשייע והדר שייעיה</strong> <small>[האם איננו עוסקים</small> גם במקרה <small>ש</small>הבית <small>חלק, שחזר והחליקו]</small> בטיט וכייד בו, ובכל זאת נאסר!
 <strong>אלא כי אתמר</strong> <small>[כאשר נאמר]</small> מה שאמר <strong>ר' אמי</strong> — <strong>לענין ביטול אתמר</strong> <small>[נאמר],</small> וכך כוונתו: <strong>ואף על גב</strong> <small>[ואף על פי]</small> ש<strong>סייד וכייד בגופה של אבן, כי</strong> <small>[כאשר]</small> <strong>נטל מה שחידש</strong> — <strong>שפיר דמי</strong> <small>[טוב הוא],</small> 
 ש<strong>מהו דתימא</strong> <small>[שתאמר]:</small> <strong>כיון שסייד וכייד בגופה של אבן, כאבן שחצבה מתחלה לעבודה זרה דמיא</strong> <small>[נחשבת]</small> <strong>ותיתסר</strong> <small>[ותיאסר]</small> <strong>כולה,</strong> ואינה מותרת גם אם נטל מה שחידש, <strong>קא משמע לן</strong> <small>[משמיע לנו]</small> שאין הדבר כן.
## דף מח.
 <big>א משנה</big> <strong>שלש אשרות הן</strong> לענין איסור עבודה זרה וביטולה: <strong>אילן שנטעו מתחלה לשם עבודה זרה</strong> — <strong>הרי זו</strong> אשרה שכולה <strong>אסורה.</strong> אילן ש<strong>גידעו</strong> (חתך חלק מהגזע) או <strong>פיסלו.</strong> (חתך חלק מענפיו) <strong>לשם עבודה זרה, והחליף</strong> (הוציא ענפים חדשים) — <strong>נוטל מה שהחליף</strong> ושורפו, שמה שצמח בה גדל לשם עבודה זרה, ומה שהיה באילן מקודם — מותר. אשרה שלישית היא ש<strong>העמיד תחתיה עבודה זרה, ו</strong>אחר כך <strong>נטלה</strong> משם — <strong>הרי זו</strong> האשרה <strong>מותרת.</strong>
 <big>ב גמרא</big> על מה ששנינו שאילן שלא נטעו מתחילה לשם עבודה זרה נאסר כשגידעו ופסלו לשם עבודה זרה, <strong>אמרי דבי</strong> <small>[אמרו</small> החכמים <small>מבית</small> מדרשו<small>]</small> של <strong>ר' ינאי: והוא שהבריך והרכיב בגופו של אילן.</strong>
 ומקשים: <strong>והאנן</strong> <small>[והרי אנו]</small> <strong>"גידעו ופיסלו" תנן</strong> <small>[שנינו],</small> משמע שדי אם חתך מענפיו, ואפילו לא עשה פעולה של גידול ונטיעה באילן!
 <strong>אלא כי איתמר</strong> <small>[כאשר נאמרו]</small> הדברים של <strong>ר' ינאי</strong> — לא כדי לאסור את מה שגדל נאמר, אלא <strong>לענין ביטול איתמר</strong> <small>[נאמר],</small> <strong>דאף על גב</strong> <small>[שאף על פי]</small> ש<strong>הבריך והרכיב בגופו של אילן, כי</strong> <small>[כאשר]</small> <strong>נטל מה שהחליף</strong> — <strong>שפיר דמי</strong> <small>[יפה,</small> כשר <small>הדבר],</small> ומסבירים: ש<strong>מהו דתימא</strong> <small>[שתאמר]:</small> <strong>כיון</strong> ש<strong>הבריך והרכיב בגופו של אילן, כאילן שנטעו מתחלה דמי</strong> <small>[ייחשב],</small> <strong>וליתסר כולה</strong> <small>[ושיאסר כולו]</small> ולא רק מה שהוסיף, <strong>קא משמע לן</strong> <small>[משמיע לנו]</small> שאין הדבר כן.
 <strong>אמר שמואל: המשתחוה לאילן</strong> — <strong>תוספתיה</strong> <small>[הנוסף לו]</small> לאילן מאותה שעה, <strong>אסורה. מתיב</strong> <small>[מקשה</small> על כך<small>]</small> <strong>ר' אלעזר</strong> מן המשנה: <strong>גידעו ופיסלו לעבודה זרה והחליף</strong> — <strong>נוטל מה שהחליף.</strong> ונדייק מכאן: דווקא <strong>גידעו ופיסלו</strong> — <strong>אין</strong> <small>[כן],</small> שעשה מעשה בגופו של האילן, <strong>לא גידעו ופיסלו</strong> — <strong>לא,</strong> משמע שבהשתחוואה בלבד אינו נאסר!
  ומשיבים:  <strong>אמר לך</strong> <small>[יכול לומר לך]</small> <strong>שמואל: הא מני</strong> <small>[זו,</small> המשנה, כשיטת <small>מי היא]?</small> שיטת <strong>רבנן</strong> <small>[חכמים]</small> <strong>היא,</strong> שאינם אוסרים אילן שהשתחווה לו לאחר שניטע בהיתר, <strong>ושמואל</strong> ש<strong>אמר</strong> את דבריו הרי זה <strong>כ</strong>דעת <strong>ר' יוסי בר יהודה,</strong> ש<strong>אמר: אילן שנטעו ולבסוף עבדו</strong> — <strong>אסור.</strong>
 <strong>מתקיף לה</strong> <small>[מקשה על כך]</small> <strong>רב אשי: ממאי</strong> <small>[ממה]</small> מסיק אתה ש<strong>ר' יוסי בר יהודה ורבנן</strong> <small>[וחכמים]</small> <strong>בתוספת</strong> שצמחה מכאן ולהבא <strong>פליגי</strong> <small>[</small>הם <small>חלוקים]?</small> <strong>דלמא</strong> <small>[שמא]</small> נאמר כי <strong>תוספת</strong> שצמחה בו מזמן שעבד אותו — <strong>לדברי הכל אסור, ובעיקרו</strong> (גזעו) של עץ שגדל בהיתר <strong>פליגי</strong> <small>[</small>הם <small>חלוקים],</small> ש
 <strong>ר' יוסי בר יהודה סבר</strong> <small>[סבור]:</small> <strong>עיקרו נמי</strong> <small>[גם כן]</small> <strong>אסור, דכתיב</strong> <small>[שנאמר]:</small> <strong>"ואשריהם תשרפון באש"</strong> (דברים יב, ג), ושריפה מכלה הכל, ומכאן שכל האילן הנעבד אסור, <strong>ורבנן סברי</strong> <small>[וחכמים סבורים]:</small> <strong>עיקר אילן שרי</strong> <small>[מותר],</small> <strong>דכתיב</strong> <small>[שנאמר]:</small> <strong>"ואשירהם תגדעון"</strong> (דברים ז, ה), וגידוע מותיר באילן חלק שלא נכרת, <strong>איזהו אילן שגידועו אסור ועיקרו שרי</strong> <small>[מותר]?</small> <strong>הוי אומר: אילן שנטעו ולבסוף עבדו!</strong>
 <strong>וכי תימא</strong> <small>[ואם תאמר]:</small> <strong>הא דלא מתרצינן הכי</strong> <small>[הרי אין אנו מתרצים כך]</small> את המקראות, כאשר נתפרשו שיטות אלה בגמרא לעיל (עבודה זרה מה,ב) <small>—</small> <strong>איפוך</strong> <small>[הפוך]</small> ואמור את ההסבר שנתנו לשיטת <strong>רבנן</strong> <small>[חכמים]</small> <strong>ל</strong>שיטתו של <strong>ר' יוסי בר יהודה,</strong> <strong>ו</strong>את ההסבר לשיטת <strong>ר' יוסי בר יהודה</strong> אמור <strong>ל</strong>שיטת <strong>רבנן</strong> <small>[חכמים]!</small>
 את ההצעה הזו דוחים: לפי פירוש זה, שהתוספת אסורה לדברי הכל, <strong>אם כן</strong> משנתנו ששנינו בה שאם <strong>גידעו ופיסלו</strong> נאסרה התוספת, <strong>מאן קתני לה</strong> <small>[מי שונה אותה]?</small> <strong>לא רבנן</strong> <small>[חכמים]</small> <strong>ולא ר' יוסי בר יהודה,</strong> ומפרטים: <strong>אי</strong> <small>[אם]</small> תאמר כ<strong>רבנן</strong> <small>[חכמים],</small> <strong>בלא גידעו ופיסלו נמי</strong> <small>[גם כן]</small> <strong>תוספת אסורה, אי</strong> <small>[אם]</small> תאמר כ<strong>ר' יוסי בר יהודה, עיקר אילן נמי</strong> <small>[גם כן]</small> <strong>אסור!</strong>
 ומתרצים: <strong>אי בעית אימא רבנן</strong> <small>[אם תרצה אמור</small> שהוא שיטת <small>חכמים]</small> <strong>ואי בעית אימא</strong> <small>[ואם תרצה אמור]</small> שהוא שיטת <strong>ר' יוסי בר יהודה.</strong> ומסבירים: <strong>אי בעית אימא</strong> <small>[אם תרצה אמור]</small> שהוא כשיטת <strong>ר' יוסי בר יהודה,</strong> כך נפרש: <strong>כי קאמר</strong> <small>[כאשר אומר]</small> <strong>ר' יוסי בר יהודה</strong> ש<strong>בלא גידעו ופיסלו</strong> אלא בעבודה בלבד גם כן <strong>עיקר אילן אסור</strong> — הרי זה כשעושה זאת <strong>בסתמא</strong> <small>[בסתם]</small> בלי לעשות דבר בגוף האילן, <strong>אבל גידעו ופיסלו</strong> — בגידוע <strong>גלי אדעתיה</strong> <small>[גילה דעתו]</small> ש<strong>בתוספת ניחא ליה</strong> <small>[נוח לו]</small> שתהיה עבודה זרה, <strong>בעיקר אילן לא ניחא ליה</strong> <small>[נוח לו]</small> ואינו עושה אותו לעבודה זרה.
  ולהיפך, <strong>איבעית אימא רבנן</strong> <small>[אם תרצה אמור</small> שהוא שיטת <small>חכמים],</small> <strong>"גידעו ופיסלו" איצטריכא ליה</strong> <small>[הוצרכה לו</small> לומר<small>]</small> שרק התוספת אסורה, ומדוע? <strong>סלקא דעתך אמינא</strong> <small>[יעלה על דעתך לומר]:</small> <strong>כיון דעבד ליה</strong> <small>[שעושה לו]</small> לאילן <strong>מעשה בגופיה</strong> <small>[בגופו],</small> <strong>עיקר אילן נמי ליתסר</strong> <small>[גם כן שייאסר],</small> <strong>קמשמע לן</strong> <small>[משמיע לנו]</small> שלדעתם אין נאסר בכך אלא התוספת, ולא האילן עצמו.
 <big>ג משנה</big> <strong>איזו אשרה? כל שיש תחתיה עבודה זרה. ר' שמעון אומר: כל שעובדין אותה</strong> עצמה. <strong>ומעשה ב</strong>יישוב <strong>צידן באילן שהיו עובדין אותו</strong> לעבודה זרה, <strong>ומצאו תחתיו גל</strong> אבנים, <strong>אמר להן ר' שמעון: בדקו את הגל הזה, ובדקוהו ומצאו בו צורה</strong> (של אליל), <strong>אמר להן: הואיל ולצורה הן עובדין, נתיר להן את האילן,</strong> שהאילן עצמו אינו אסור.
 <big>ד גמרא</big> שנינו במשנה: <strong>איזהו אשרה.</strong> ויש לשאול: <strong>והא אנן</strong> <small>[והרי אנו]</small> <strong>"שלש אשרות" תנן</strong> <small>[שנינו]</small> במשנה הקודמת, ובכללן אשרה זו! ומשיבים: <strong>הכי קאמר</strong> <small>[כך אמר]</small> במשנה הקודמת: שלש אשרות הן, <strong>שתים</strong> נחשבות אשרה <strong>לדברי הכל, ואחת</strong> היא <strong>מחלוקת</strong> של <strong>ר' שמעון ורבנן</strong> <small>[וחכמים],</small> וכך צריך להבין את משנתנו: <strong>איזו היא אשרה שנחלקו בה ר' שמעון וחכמים? כל שיש תחתיה עבודה זרה,</strong> ואילו <strong>ר' שמעון אומר: כל שעובדים אותה</strong> היא אשרה.
  ושואלים לענין הלכה: <strong>איזו היא אשרה סתם?</strong> כיצד יודעים אם אילן מסויים הוא עדיין עבודה זרה? <strong>אמר רב: כל שכומרים</strong> של עבודה זרה <strong>יושבין תחתיה ואין טועמין מפירותיה,</strong> משמע שהם סבורים שהיא מוקדשת לעבודה זרה. <strong>ושמואל אמר: אפילו אמרי</strong> <small>[אומרים]</small> אנשים: <strong>הני תמרי</strong> <small>[התמרים האלה]</small> של אילן זה הולכים <strong>לבי</strong> <small>[לבית]</small> <strong>נצרפי</strong> (מין עבודה זרה) — הרי האילן <strong>אסור, דרמי בי שיכרא ושתי ליה</strong> <small>[שמטילים</small> אותם <small>למקום שעושים שיכר ושותים אותו]</small> את השיכר <strong>ביום</strong> <strong>אידם. אמר אמימר, אמרו לי סבי</strong> <small>[זקני]</small> <strong>דפומבדיתא: הלכתא</strong> <small>[הלכה]</small> <strong>כשמואל.</strong>
## דף מח:
 <big>א משנה</big> <strong>לא ישב בצילה</strong> של אשירה, גם אם אינו יושב תחתיה ממש, כלומר תחת ענפיה, שהרי הוא נהנה כך מעבודה זרה, <strong>ואם ישב</strong> — <strong>טהור. ולא יעבור תחתיה</strong> ממש, <strong>ואם עבר</strong> — <strong>טמא.</strong> אבל אם <strong>היתה גוזלת את הרבים</strong> שענפיה יוצאים לרשות הרבים, <strong>ועבר תחתיה</strong> — <strong>טהור.</strong>
 <big>ב גמרא</big> שנינו במשנה: <strong>לא ישב בצילה.</strong> ושואלים: <strong>פשיטא</strong> <small>[פשוט]</small> שכן הוא, שהרי נמצא נהנה מעבודה זרה! <strong>אמר רבה בר בר חנה אמר ר' יוחנן: לא נצרכא</strong> <small>[נצרכה]</small> הלכה זו <strong>אלא לצל צילה,</strong> כלומר, לצל המתארך שלה, שהוא ארוך מקומתה של האשירה עצמה.
  ושואלים: האם  <strong>מכלל</strong> דברים אלה נלמד ש<strong>בצל</strong> שהוא באורך <strong>קומתה, אם ישב</strong> — <strong>טמא?</strong> ודוחים: <strong>לא,</strong> יש לפרש ש<strong>אפילו לצל קומתה נמי</strong> <small>[גם כן],</small> <strong>אם ישב</strong> — <strong>טהור, והא קא משמע לן</strong> <small>[ו</small>דבר <small>זה משמיע לנו],</small> ש<strong>אפילו לצל צילה לא ישב</strong> לכתחילה.
 <strong>איכא דמתני לה אסיפא</strong> <small>[יש שהיו שונים</small> דבר זה <small>על הסוף,</small> הקטע הבא של המשנה<small>]</small> ששנינו בו: <strong>ואם ישב</strong> — <strong>טהור.</strong> ושואלים: <strong>פשיטא</strong> <small>[פשוט]</small> שכן הוא! <strong>אמר רבה בר בר חנה אמר ר' יוחנן: לא נצרכא</strong> <small>[נצרכה]</small> הלכה זו <strong>אלא לצל קומתה.</strong> ותוהים: <strong>מכלל</strong> הדברים תלמד ש<strong>לצל צילה אפילו לכתחלה ישב?</strong> ודוחים: <strong>לא, הא קא משמע לן</strong> <small>[</small>דבר <small>זה משמיע לנו],</small> ש<strong>אפילו לצל קומתה, אם ישב</strong> — <strong>טהור.</strong>
 <big>ג</big> ועוד שנינו במשנה: <strong>ולא יעבור תחתיה, ואם עבר</strong> — <strong>טמא.</strong> ומסבירים: <strong>מאי טעמא</strong> <small>[מה הטעם]</small> שהוא טמא? <strong>אי אפשר דליכא</strong> <small>[שאין]</small> <strong>תקרובת עבודה זרה</strong> מתחת לעץ, והיא מטמאת. וכיון שהעץ מאהיל על הטומאה ועליו — הריהו נטמא מחמת אוהל הטומאה.
  ומעירים:  <strong>מני</strong> <small>[</small>שיטת <small>מי היא]?</small> שיטת <strong>ר' יהודה בן בתירא היא. דתניא</strong> <small>[ששנויה</small> ברייתא<small>],</small> <strong>ר' יהודה בן בתירא אומר: מנין לתקרובת עבודה זרה שמטמאה באהל</strong> כמת? <strong>שנאמר: "ויצמדו לבעל פעור ויאכלו זבחי מתים"</strong> (תהלים קו, כח) כלומר, זבחים שזבחו לעבודה זרה, ומן ההשוואה בכתוב נלמד: <strong>מה מת מטמא באהל</strong> — <strong>אף תקרובת עבודה זרה מטמא באהל.</strong>
 שנינו במשנה: <strong>היתה גוזלת את הרבים, ועבר תחתיה</strong> — <strong>טהור. איבעיא להו</strong> <small>[נשאלה להם,</small> לחכמים<small>]</small> השאלה: האם הלשון היא לשון דיעבד, שאם <strong>עבר</strong> תחתיה טהור, ואולם לכתחילה אין לעשות כן, <strong>או</strong> הכוונה שלכתחילה <strong>עובר</strong> תחתיה וטהור? <strong>ר' יצחק בן אלעזר משמיה</strong> <small>[משמו]</small> של <strong>חזקיה אמר: עובר</strong> תחתיה לכתחילה, <strong>ור' יוחנן אמר: אם עבר.</strong>
 ומעירים: <strong>ולא פליגי</strong> <small>[ואין</small> הם <small>חלוקים</small> בהלכה<small>]:</small> <strong>הא דאיכא דירכא אחרינא</strong> <small>[זה שיש דרך אחרת]</small> לעבור בה, ואז לא יעבור לכתחילה, <strong>הא דליכא דירכא אחרינא</strong> <small>[זה שאין דרך אחרת],</small> ואז עובר תחתיה אפילו לכתחילה.
  מסופר, <strong>אמר ליה</strong> <small>[לו]</small> <strong>רב ששת,</strong> שהיה עיוור, <strong>לשמעיה</strong> <small>[לשמשו]</small> שהיה מוליך אותו: <strong>כי מטית להתם ארהיטני</strong> <small>[כאשר אתה מגיע לשם,</small> מתחת לצל האשירה שברחוב, <small>הריצני].</small> ושואלים: <strong>היכי דמי</strong> <small>[כיצד בדיוק היה הדבר]?</small> <strong>אי דליכא דירכא אחרינא</strong> <small>[אם שאין דרך אחרת],</small> <strong>למה לי "ארהיטני"</strong> <small>[הריצני]?</small> <strong>מישרא שרי</strong> <small>[</small>הרי <small>מותר</small> הדבר<small>]!</small> <strong>ואי דאיכא דירכא אחרינא, כי אמר "ארהיטני" מי שרי</strong> <small>[ואם שיש דרך אחרת, כאשר אומר לו "הריצני" האם מותר]?</small>
 ומשיבים: <strong>לעולם</strong> תפרש <strong>דליכא דירכא אחרינא</strong> <small>[שאין דרך אחרת],</small> וכפי שנאמר לעיל מותר הדבר, <strong>ו</strong>בכל זאת <strong>אדם חשוב שאני</strong> <small>[שונה],</small> שצריך להיזהר במעשיו יותר, שלא ילמדו ממנו לעשות כן לכתחילה.
 <big>ד משנה</big> <strong>זורעין תחתיה</strong> תחת האשירה <strong>ירקות בימות הגשמים,</strong> שצל האילן אינו מביא כל תועלת לירקות שתחתיו, ואף מונע מהם את השמש. <strong>אבל לא בימות החמה,</strong> לפי שאין הצל מזיק להם, והוא אף מגן על הירקות מן השמש. <strong>והחזירין</strong> (חזרת, חסה) אין זורעים תחתיה <strong>לא בימות החמה ולא בימות הגשמים,</strong> שגם בימות הגשמים הצל טוב להם. <strong>ר' יוסי אומר: אף לא</strong> יזרע תחת האשירה <strong>ירקות בימות הגשמים, מפני שהנביה</strong> (השלכת) <strong>נושרת עליהן והוה</strong> (ומשמשת) <strong>להן לזבל,</strong> ואם כן הריהו נהנה מעץ האשירה.
 <big>ה גמרא</big> על המחלוקת במשנתנו, שואלים: <strong>למימרא</strong> <small>[</small>האם <small>לומר]</small> ש<strong>ר' יוסי סבר</strong> <small>[סבור]:</small> <strong>זה וזה גורם</strong> — <strong>אסור</strong> כלומר, אם יש שני גורמים לדבר, שאחד מהם מותר ואחד אסור, אסורה התוצאה. ולכן אף שהירקות ניזונים מן הקרקע שהיא מותרת — אסור הדבר, משום הנביה של עצי האשירה, <strong>ורבנן אמרי</strong> <small>[וחכמים אומרים]:</small> <strong>זה וזה גורם</strong> — <strong>מותר,</strong> ולכן הם מתירים?
 <strong>הא איפכא שמעינן להו</strong> <small>[הרי ההיפך אנו שומעים אותם],</small> <strong>דתנן</strong> <small>[ששנינו</small> במשנה<small>],</small> <strong>ר' יוסי אומר:</strong> עבודה זרה <strong>שוחק וזורה לרוח או מטיל לים. אמרו לו:</strong> אם זורה אותה לרוח <strong>אף היא נעשה זבל, ו</strong>הרי <strong>נאמר: "לא ידבק בידך מאומה מן החרם"</strong> (דברים יג, יח), ומשמע שחכמים הם החוששים להנאה מזבל של עבודה זרה, ור' יוסי אינו חושש לכך, ואם כן,
 <strong>קשיא דרבנן אדרבנן</strong> <small>[קשה</small> מדברי <small>חכמים על</small> דברי <small>חכמים],</small> <strong>קשיא</strong> <small>[קשה]</small> מדברי <strong>ר' יוסי</strong> על דברי <strong>ר' יוסי!</strong>
 ומעירים: <strong>בשלמא</strong> <small>[נניח]</small> מדברי <strong>ר' יוסי</strong> על דברי ר' <strong>יוסי לא קשיא</strong> <small>[קשה]:</small> <strong>התם</strong> <small>[שם,</small> שהוא מפזר וזורה לרוח<small>]</small> <strong>דקאזיל</strong> <small>[שהולך הכל]</small> <strong>לאיבוד</strong> ואינו נעשה זבל במקום אחר — <strong>מתיר, הכא דלא קאזיל</strong> <small>[כאן שאינו הולך]</small> <strong>לאיבוד,</strong> אלא נצבר על גבי הירקות — <strong>אסור.</strong>
 <strong>אלא דרבנן אדרבנן קשיא</strong> <small>[</small>מדברי <small>חכמים על</small> דברי <small>חכמים קשה]!</small> ומתרצים: <strong>איפוך</strong> <small>[הפוך]</small> את השיטות.
 <strong>ואיבעית אימא</strong> <small>[ואם תרצה אמור]:</small> <strong>לא תיפוך</strong> <small>[אל תהפוך],</small> אלא הסבר את דברי <strong>ר' יוסי</strong> <strong>כדשנין</strong> <small>[כמו שתירצנו],</small> <strong>דרבנן</strong> <small>[</small>ואת דברי <small>חכמים]</small> <strong>כדאמר</strong> <small>[כמו שאמר]</small> <strong>רב מרי בריה</strong> <small>[בנו]</small> של <strong>רב כהנא</strong> בענין אחר, בדרך הפשטת העור בבכור בהמה: <strong>מה שמשביח בעור</strong> כשמפשיט אותו בדרך מסויימת <strong>פוגם בבשר,</strong>
 <strong>הכא נמי</strong> <small>[כאן גם כן],</small> <strong>מה שמשביח</strong> האילן <strong>בנביה</strong> (בשלכת) הנושרת ממנו <strong>פוגם בצל</strong> שהוא מאפיל על הירקות, ואם כן בסך הכל אינו נהנה מן העבודה הזרה.
  ולעצם הענין שואלים: <strong>ו</strong>האם <strong>סבר ר' יוסי</strong> ש<strong>זה וזה גורם אסור? והתניא</strong> <small>[והרי שנינו</small> במשנה<small>],</small> <strong>ר' יוסי אומר: נוטעין יחור</strong> מענף <strong>של</strong> עץ שהוא <strong>ערלה,</strong> שאף שערלה אסורה בהנאה — אין איסור ערלה בענפים, <strong>ואין נוטעין אגוז של ערלה, מפני שהוא פרי</strong> ואסור בהנאה. <strong>ואמר רב יהודה אמר רב: מודה ר' יוסי, שאם נטע</strong> אגוז של ערלה, ואת מה שצמח או <strong>הבריך</strong> או <strong>הרכיב</strong> בעץ רגיל — <strong>מותר</strong> מה שגדל בו.
 <strong>ותניא נמי הכי</strong> <small>[ושנויה</small> ברייתא <small>גם כן כך]:</small> <strong>מודה ר' יוסי</strong>
## דף מט.
 <strong>שאם נטע והבריך והרכיב</strong> — <strong>מותר,</strong> משמע שהוא סבור שכיון שיש שני גורמים בדבר ורק אחד מהם אסור, התוצאה אינה אסורה!
 <strong>וכי תימא</strong> <small>[ואם תאמר],</small> <strong>שני ליה</strong> <small>[שונה לו]</small> <strong>לר' יוסי בין שאר איסורין לעבודה זרה,</strong> שבעבודה זרה דווקא הוא סבור שזה וזה גורם אסור, על כך יש לשאול: <strong>ומי שני ליה</strong> <small>[והאם</small> אכן <small>שונה לו]?</small> <strong>והתניא</strong> <small>[והרי שנויה</small> ברייתא<small>]:</small> <strong>שדה שנזדבלה בזבל עבודה זרה, וכן פרה שנתפטמה בכרשיני עבודה זרה, תני חדא</strong> <small>[שנויה</small> ברייתא <small>אחת]:</small> <strong>שדה</strong> שנזדבלה — <strong>תזרע</strong> כדרכה, <strong>פרה</strong> — <strong>תשחט</strong> ותיאכל. <strong>ותניא אידך</strong> <small>[ושנויה</small> ברייתא <small>אחרת]:</small> <strong>שדה</strong> — <strong>תבור</strong> (שישאירנה בורה, בלי לזורעה), <strong>ופרה</strong> — <strong>תרזה,</strong> עד שיכלה מהם מה שהשביחו מעבודה עבודה זרה.
 <strong>מאי לאו הא</strong> <small>[האם לא זו]</small> הברייתא שמתירה — כשיטת <strong>ר' יוסי</strong> האומר שזה וזה גורם מותר, <strong>והא רבנן</strong> <small>[וזו</small> כדעת <small>חכמים]</small> שאוסרים? ודוחים: <strong>לא, הא</strong> <small>[זו]</small> שיטת <strong>ר' אליעזר, והא רבנן</strong> <small>[וזו</small> שיטת <small>חכמים]</small> החולקים בענין זה וזה גורם, ודעת המתיר בעבודה זרה לא שיטת ר' יוסי היא.
  ושואלים:  <strong>הי</strong> <small>[איזה]</small> <strong>ר' אליעזר ורבנן</strong> <small>[וחכמים]?</small> היכן נתפרש שהם חולקים בכך? <strong>אילימא</strong> <small>[אם תאמר]</small> שמדובר במחלוקת <strong>ר' אליעזר ורבנן</strong> <small>[וחכמים]</small> בענין של
 <strong>שאור, דתנן</strong> <small>[ששנינו</small> במשנה<small>]:</small> <strong>שאור של חולין ו</strong>שאור <strong>של תרומה</strong> (שאסורה לזר, שאינו כהן) <strong>שנפלו לתוך העיסה</strong> של חולין, ואין <strong>לא בזה</strong> בלבד <strong>כדי לחמץ</strong> (לגרום לעיסה להחמיץ) <strong>ולא בזה כדי לחמץ, ונצטרפו</strong> יחד <strong>וחימצו</strong> —
 <strong>ר' אליעזר אומר: אחר האחרון אני בא,</strong> ואם האחרון היה תרומה — הכל אסור לזר, ואם האחרון שנפל היה חולין — מותר. <strong>וחכמים אומרים: בין שנפל איסור לכתחלה ובין שנפל איסור לבסוף, אינו אסור עד שיהא בו</strong> עצמו <strong>כדי לחמץ</strong> את העיסה;
 <strong>ו</strong>על כך <strong>אמר אביי: לא שנו</strong> לדעת ר' אליעזר שאם האחרון היה חולין מותרת העיסה, <strong>אלא</strong> במקרה <strong>שקדם וסילק את האיסור,</strong> שהאיסור גופו אינו נמצא עוד שם, <strong>אבל לא קדם וסילק את האיסור</strong> — אסור, למרות שיש גם גורם היתר. ומשמע מכאן שר' אליעזר סבור שזה וזה גורם — אסור, וחכמים חולקים עליו.
  ודוחים:  <strong>וממאי דטעמא</strong> <small>[ומנין</small> אתה יודע <small>שהטעם]</small> של <strong>ר' אליעזר</strong> הוא <strong>כ</strong>דברי <strong>אביי?</strong> <strong>דלמא טעמא</strong> <small>[שמא הטעם]</small> של <strong>ר' אליעזר משום</strong> ש<strong>אחר אחרון אני בא, אי גמיר באיסורא</strong> <small>[אם</small> הוא <small>נגמר באיסור]</small> <strong>אסורה</strong> העיסה, <strong>ואי גמיר בהיתירא</strong> <small>[ואם</small> הוא <small>נגמר בהיתר]</small> <strong>מותרין</strong> בה הכל, <strong>בין סלקיה</strong> <small>[</small>ש<small>סילק אותו]</small> את האיסור תחילה <strong>ובין לא סלקיה</strong> <small>[סילק אותו],</small> ואין זה איפוא קשור לענין זה וזה גורם!
 <strong>אלא</strong> יש לומר שמדובר במחלוקת <strong>ר' אליעזר ורבנן</strong> <small>[וחכמים]</small> של <strong>עצים,</strong>
 <strong>דתנן</strong> <small>[ששנינו</small> במשנה<small>]</small> להלן: <strong>נטל הימנה</strong> (מן האשירה) <strong>עצים</strong> — <strong>אסורה</strong> (אסורים) <strong>בהנאה. הסיק בה את התנור</strong> בעצים אלה, אם היה זה תנור <strong>חדש</strong> — <strong>יותץ</strong> (יישבר), שנמצא שנגמרה מלאכתו על ידי עצי האשירה. אם היה זה תנור <strong>ישן</strong> — <strong>יוצן</strong> יצננו אותו, ולא ישתמש בחום הבא מעצים אלה. אם <strong>אפה בו את הפת</strong> — הפת הזו <strong>אסורה בהנאה.</strong>
 <strong>נתערבה</strong> פת זו <strong>באחרים</strong> — <strong>כולן אסורות בהנאה. ר' אליעזר אומר:</strong> ישתמש בכל הככרות, אבל <strong>יוליך הנאה</strong> כנגד מה שנהנה מן האיסור <strong>לים המלח. אמרו לו</strong> חכמים: <strong>אין פדיון לעבודה זרה.</strong> הרי שר' אליעזר סבור שזה וזה גורם אסור, שהרי הפת יש בה גורם אחד בלבד של איסור (עצי ההסקה) והשאר הם היתר, ובכל זאת היא אסורה בהנאה.
  ודוחים: לשיטתך,  <strong>רבנן דפליגי עליה</strong> <small>[חכמים שחולקים עליו]</small> על <strong>ר' אליעזר</strong> בענין שדה שנזדבלה בזבל עבודה זרה, <strong>מאן נינהו</strong> <small>[מי הם]?</small>
 <strong>אילימא רבנן</strong> <small>[אם תאמר</small> שהם <small>חכמים]</small> שחולקים עליו בענין <strong>עצים,</strong> הלוא <strong>אחמורי מחמרי</strong> <small>[מחמירים</small> הם יותר ממנו<small>],</small> ובודאי הם סבורים שזה וזה גורם אסור!
 <strong>אלא</strong> תאמר שהם <strong>רבנן</strong> <small>[חכמים]</small> שנחלקו עליו ב<strong>שאור, אימר דשמעת להו לרבנן דמקילי</strong> <small>[אמור ששמעת אותם את החכמים שמקילים]</small> <strong>בשאור, בעבודה זרה מי מקילי</strong> <small>[האם</small> הם <small>מקילים]?</small>
 <strong>אלא לעולם</strong> נחזור להסבר הראשון: <strong>הא</strong> <small>[זו]</small> הברייתא המתירה לזרוע בשדה שנזדבלה בזבל עבודה זרה — שיטת <strong>ר' יוסי</strong> היא, הסבור שזה וזה גורם — מותר, <strong>והא</strong> <small>[וזו]</small> שיטת <strong>רבנן</strong> <small>[חכמים]</small> האוסרים.
  ומה שהיה קשה לנו במשנתנו, מדוע אסר ר' יוסי לזרוע ירקות תחת אשירה, יש לומר כי <strong>ר' יוסי לדבריהם דרבנן</strong> <small>[של חכמים]</small> <strong>אמר להו</strong> <small>[להם]:</small> <strong>לדידי</strong> <small>[לי</small> עצמי, לשיטתי<small>]</small> <strong>זה וזה גורם</strong> — <strong>מותר,</strong> ובכל מקרה מותר לזרוע תחת אשירה, אבל גם
 <strong>לדידכו דאמריתו</strong> <small>[לשיטתכם, שאתם אומרים]</small> <strong>זה וזה גורם אסור, אודו</strong> <small>[הודו]</small> <strong>לי מיהת</strong> <small>[על כל פנים]</small> ש<strong>אף ירקות</strong> יהיו אסורים <strong>בימות הגשמים</strong> בגלל הנביה!
  ושואלים:  <strong>ורבנן</strong> <small>[וחכמים],</small> מה טעמם שמתירים? ומשיבים: <strong>כדאמר</strong> <small>[כמו שאמר]</small> <strong>רב מרי בריה</strong> <small>[בנו]</small> של <strong>רב כהנא</strong> לענין דרך הפשטת עור הבכור, שיש לקזז את הרווח וההפסד שבדבר. כך לענייננו, מה שהירקות נהנים מן הזבל מפסידים הם בגלל הצל, ונמצא שבסך הכל אין לו הנאה מעץ האשירה.
  ומסכמים:  <strong>אמר רב יהודה אמר שמואל: הלכה כר' יוסי</strong> בענין זה. מסופר, <strong>ההוא גינתא דאיזדבל בזבלא</strong> <small>[גינה אחת שהזדבלה בזבל]</small> של <strong>עבודה זרה, שלח רב עמרם קמיה</strong> <small>[לפני]</small> <strong>רב יוסף</strong> לשאול מה לעשות. <strong>אמר ליה</strong> <small>[לו],</small> <strong>הכי</strong> <small>[כך]</small> <strong>אמר רב יהודה אמר שמואל: הלכה כר' יוסי.</strong>
## דף מט:
 <big>א משנה</big> <strong>נטל ממנה</strong> מן האשירה <strong>עצים</strong> — <strong>אסורין</strong> העצים <strong>בהנאה. הסיק בהן</strong> בעצים אלה <strong>את התנור, אם</strong> היה זה תנור <strong>חדש</strong> שמתחזק ומתחסם מחמת ההסקה הראשונה — <strong>יותץ</strong> (יישבר) התנור, שהרי נוצר על ידי איסור עבודה זרה, <strong>ואם</strong> היה זה תנור <strong>ישן</strong> שהוסק קודם לכן — <strong>יוצן</strong> (יצונן), ולא ישתמש בחום שגרמו עצים אלה. <strong>אפה בו את הפת</strong> — פת זו <strong>אסורה בהנאה.</strong>
 <strong>נתערבה</strong> הפת <strong>באחרות</strong> — <strong>כולן אסורות בהנאה, ר' אליעזר אומר: יוליך</strong> דמי <strong>הנאה</strong> שקיבל מהאיסור <strong>לים המלח,</strong> כלומר יאבדם, וכך יוכל להנות מן הפת <strong>אמרו לו: אין פדיון לעבודה זרה,</strong> אלא צריך לבער הכל.
 <strong>נטל הימנה</strong> מן האשירה <strong>כרכור</strong> מכשיר לאריגה — הרי הכרכור הזה <strong>אסור בהנאה.</strong> אם <strong>ארג בו</strong> בכרכור זה <strong>את הבגד</strong> — <strong>אסור</strong> הבגד <strong>בהנאה. נתערב</strong> בגד זה של איסור <strong>באחרים ואחרים באחרים</strong> — <strong>כולן אסורין בהנאה, ר' אליעזר אומר: יוליך הנאה לים המלח, אמרו לו: אין פדיון לעבודה זרה.</strong>
 <big>ב גמרא</big> ומעירים: <strong>וצריכא</strong> <small>[וצריך]</small> להשמיע לנו במשנה את המחלוקת הן במקרה של הפת והן במקרה של הבגד, <strong>דאי אשמעינן קמייתא</strong> <small>[שאם היה משמיע לנו</small> רק את ההלכה <small>הראשונה]</small> היינו אומרים: דווקא <strong>בהא קאמר</strong> <small>[בזו אמר]</small> <strong>ר' אליעזר</strong> שיכול להוליך דמי הנאה וליהנות, <strong>משום דבעידנא דקא גמרה</strong> <small>[שבזמן שנגמרה]</small> <strong>פת, קלי לה איסורא</strong> <small>[נשרף</small> כבר <small>האיסור</small> גופו<small>],</small> <strong>אבל כרכור דאיתיה לאיסורא בעיניה</strong> <small>[שהאיסור נמצא</small> עדיין <small>בעינו]</small> <strong>אימא מודי לרבנן</strong> <small>[אמור</small> ש<small>מודה</small> בכך <small>לחכמים]</small> שהדבר אסור.
  ולהיפך, <strong>ואי אשמעינן</strong> <small>[ואם היה משמיע לנו]</small> את המחלוקת רק ב<strong>כרכור,</strong> היינו אומרים: דווקא <strong>בהא קאמרי רבנן</strong> <small>[בזה אמרו חכמים]</small> שאין פתרון לדבר, <strong>אבל פת</strong> שנשרף האיסור <strong>אימא מודו ליה</strong> <small>[אמור</small> ש<small>מודים לו]</small> <strong>לר' אליעזר</strong> שיוליך דמי הנאה לים המלח, ולכן <strong>צריכא</strong> <small>[צריך]</small> שתיאמר המחלוקת בשני המקרים.
 <strong>אמר רב חייא בריה</strong> <small>[בנו]</small> של <strong>רבה בר נחמני אמר רב חסדא אמר זעירי: הלכה כר' אליעזר. איכא דאמרי</strong> <small>[יש שאומרים]</small> בלשון אחרת, <strong>אמר רב חסדא: אמר לי אבא בר רב חסדא, הכי</strong> <small>[כך]</small> <strong>אמר זעירי: הלכה כר' אליעזר.</strong>
 <strong>אמר רב אדא בר אהבה: לא שנו</strong> פתרון זה <strong>אלא</strong> ב<strong>פת</strong> שנאפתה באיסור, <strong>אבל</strong> <strong>חבית</strong> של יין אסור — <strong>לא,</strong> אין לה היתר בדרך זו. <strong>ורב חסדא אמר: אפילו חבית מותרת.</strong>
 מסופר, <strong>ההוא גברא דאיתערב ליה חביתא דיין נסך בחמריה</strong> <small>[אדם אחד שהתערבה לו חבית</small> אחת <small>של יין נסך בתוך</small> חביות של <small>יינו],</small> <strong>אתא לקמיה</strong> <small>[בא לפני]</small> <strong>רב חסדא</strong> לשאול מה לעשות, <strong>אמר</strong> לו רב חסדא: <strong>שקול ארבע זוזי</strong> <small>[קח ארבעה זוזים],</small> שהם דמי חבית יין, <strong>ושדי בנהרא</strong> <small>[וזרוק</small> אותם <small>בנהר],</small> כדי שלא יהנה מדמי היין האסור המעורב בחביות, <strong>ונשתרי לך</strong> <small>[ויהיה מותר לך]</small> הכל.
 <big>ג משנה</big> <strong>כיצד מבטלה</strong> את האשירה? אם <strong>קירסם</strong> כלומר, חתך ממנה קיסמים לצורכו, או <strong>זירד</strong> לקח ממנה זרדים לחים, או <strong>נטל ממנה מקל או שרביט,</strong> או <strong>אפילו עלה</strong> — <strong>הרי זה בטלה</strong> לפי שהוא מראה שאינו מתייחס אליה עוד כעבודה זרה. אם <strong>שיפה</strong> (שייף אותה) <strong>לצרכה</strong> כלומר, לצורך האילן לחזקו או ליפותו — <strong>אסורה,</strong> אם עשה זאת <strong>שלא לצרכה</strong> — <strong>מותרת.</strong>
 <big>ד גמרא</big> ושואלים: <strong>אותן שפאין</strong> ששיפה מן העץ של האשירה לצורכה, <strong>מה תהא עליהן?</strong> מה דינם? <strong>פליגי בה</strong> <small>[נחלקו בכך]</small> <strong>רב הונא ור' חייא בר</strong> <small>[בנו]</small> של <strong>רב, חד</strong> <small>[אחד</small> מהם<small>]</small> <strong>אמר: אסורין,</strong> לפי שהם חלק מן האשירה, <strong>וחד</strong> <small>[ואחד</small> מהם<small>]</small> <strong>אמר: מותרין,</strong> שהרי חלקים אלה הוא משליך ומבטל.
  ומעירים:  <strong>תניא כמאן דאמר</strong> <small>[שנויה</small> ברייתא <small>כמי שאומר]</small> <strong>מותרין, דתניא</strong> <small>[ששנויה</small> ברייתא<small>]:</small> <strong>גוי ששיפה עבודה זרה לצרכו</strong> ועל ידי כך ביטלה — <strong>היא ושפאיה מותרין,</strong> אם עשה זאת <strong>לצרכה</strong> — <strong>היא</strong> עצמה <strong>אסורה ושפאיה מותרין. וישראל ששיפה עבודה זרה, בין לצרכה בין לצרכו</strong> — <strong>היא ושפאיה אסורין,</strong> שאין ישראל יכול לבטל עבודה זרה. ומביאים מחלוקת אמוראים בענין משנתנו.
 <strong>איתמר</strong> <small>[נאמר]:</small> <strong>עבודה זרה שנשתברה</strong> מאליה, <strong>רב אמר: צריך לבטל כל קיסם וקיסם</strong> שבה, <strong>ושמואל אמר: עבודה זרה אינה בטלה אלא</strong> כשהיא נשברת <strong>דרך גדילתה.</strong>
 ותוהים: <strong>אדרבה</strong> <small>[גדולה מזו,</small> להיפך<small>],</small> <strong>דרך גדילתה מי מבטלא</strong> <small>[האם</small> היא <small>מתבטלת]?</small> <strong>אלא הכי קאמר</strong> <small>[כך הוא אומר],</small> כך צריך להבין את דבריו: <strong>אין עבודה זרה צריכה לבטל אלא</strong> כשהיא נשברת <strong>דרך גדילתה,</strong> כגון שנושרים ממנה עלים, אבל זו שנשברה — אינה צריכה ביטול עוד.
  ושואלים:  <strong>לימא בהא קמיפלגי</strong> <small>[האם לומר</small> ש<small>ב</small>נושא זה <small>הם חלוקים],</small> <strong>דמר סבר</strong> <small>[שחכם זה,</small> רב, <small>סבור]:</small> <strong>עובדין</strong> הגוים אפילו <strong>לשברין, ומר סבר</strong> <small>[וחכם זה סבור]:</small> <strong>אין עובדין לשברין?</strong>
 ודוחים: <strong>לא, דכולי עלמא</strong> <small>[לדעת הכל]</small> <strong>עובדין</strong> הם <strong>לשברין, והכא</strong> <small>[וכאן]</small> <strong>בשברי שברים קמיפלגי</strong> <small>[חלוקים הם],</small> <strong>מר סבר</strong> <small>[חכם זה,</small> רב, <small>סבור]:</small> <strong>שברי שברים</strong> אף הם <strong>אסורין, ומר סבר</strong> <small>[וחכם זה,</small> שמואל, <small>סבור]:</small> <strong>שברי שברים מותרין.</strong>
 <strong>ואי בעית אימא</strong> <small>[ואם תרצה אמור]:</small> <strong>דכולי עלמא</strong> <small>[לדעת הכל]</small> <strong>שברי שברים מותרין, והכא</strong> <small>[וכאן]</small> <strong>בעבודה זרה של חליות</strong> שעשוה חוליות המתחברות יחד <strong>וב</strong>אופן ש<strong>הדיוט</strong> (אדם שאינו מומחה) <strong>שיכול להחזירה קמיפלגי</strong> <small>[חלוקים הם],</small> ובכך נחלקו: <strong>מר סבר</strong> <small>[חכם זה,</small> רב, <small>סבור]:</small> <strong>כיון</strong> ש<strong>הדיוט יכול להחזירה,</strong> גם אם התפרקה <strong>לא בטלה. ומר סבר</strong> <small>[וחכם זה סבור]:</small> <strong>אין עבודה זרה בטלה אלא דרך גדילתה, דהיינו אורחיה</strong> <small>[שזו דרכו],</small> <strong>הא לאו</strong> <small>[זו לא]</small> <strong>גדילתה היא,</strong> זו אין דרכה להיות מפורקת, <strong>ו</strong>כיון שנתפרקה <strong>אין צריכה לבטל.</strong>
 
 <big>א משנה</big> <strong>ר' ישמעאל אומר: שלש אבנים</strong> שהיו <strong>זו בצד זו בצד</strong> עבודה זרה של <strong>מרקוליס,</strong> שיש שם גל אבנים שזורקים לכבודו, חלק מן העבודה זרה עצמה — הרי הן <strong>אסורות,</strong> אם היו <strong>שתים</strong> בלבד — <strong>מותרות. וחכמים אומרים:</strong> אותן <strong>שנראות עמו,</strong> שנראה שנפלו ממנו — <strong>אסורות, ושאין נראות עמו</strong> — <strong>מותרות.</strong>
 <big>ב גמרא</big> ושואלים: <strong>בשלמא רבנן קסברי</strong> <small>[נניח חכמים</small> אפשר לומר ש<small>סבורים הם]</small> ש<strong>עובדין לשברים</strong> של עבודה זרה, ומשום כך, אם <strong>נראות עמו, דאיכא למימר מיניה נפל</strong> <small>[שיש</small> מקום <small>לומר</small> ש<small>ממנו נפלו]</small> האבנים — הרי הן נחשבות כשברים של גל של מרקוליס ו<strong>אסורות, שאין נראות עמו</strong> — <strong>מותרות,</strong> משום שנראה שלא ממנו נפלו.
 <strong>אלא ר' ישמעאל מאי קסבר</strong> <small>[מה הוא סבור]?</small> <strong>אי</strong> <small>[אם]</small> סבור הוא ש<strong>עובדין לשברין, אפילו תרתי נמי ליתסר</strong> <small>[שתים גם כן יהיה אסור],</small> <strong>אי</strong> <small>[אם]</small> <strong>אין עובדין לשברים, אפילו תלת נמי</strong> <small>[שלוש גם כן]</small> <strong>לא</strong> ייאסרו!
 <strong>אמר רב יצחק בר יוסף אמר ר' יוחנן: בידוע שנשרו ממנו</strong> אותן האבנים — <strong>דברי הכל אסורות</strong> בכל מקרה. <strong>ואפילו למאן דאמר</strong> <small>[לדעת מי שאומר]:</small> <strong>אין עובדין לשברים</strong> — <strong>הני מילי</strong> <small>[דברים אלה</small> אמורים<small>]</small> ב<strong>עבודה זרה דלאו היינו אורחיה</strong> <small>[שאין זו דרכה]</small> לעובדה בשברים, <strong>אבל הכא</strong> <small>[כאן]</small> <strong>דמעיקרא תבורי מיתברי</strong> <small>[שמתחילה שבורים הם]</small> שזורקים לגל אבנים בודדות ולא מחוברות — <strong>היינו אורחיה</strong> <small>[זו דרכו],</small> ולכן אינם יוצאות מגדר עבודה זרה. <strong>כי פליגי</strong> <small>[כאשר נחלקו]</small> הרי זה <strong>בסתמא</strong> <small>[ב</small>אבנים <small>סתם],</small> שלא ברור מהיכן הגיעו.
## דף נ.
 <strong>במקורבות נמי</strong> <small>[גם כן],</small> <strong>דאיכא למימר מיניה נפל</strong> <small>[שיש לומר</small> ש<small>ממנו נפלו]</small> — <strong>דברי הכל אסורות, כי פליגי</strong> <small>[כאשר</small> הם <small>חלוקים]</small> — <strong>במרוחקות.</strong>
 ומקשים: <strong>והא</strong> <small>[והרי]</small> <strong>"בצד מרקוליס" קתני</strong> <small>[שנה],</small> משמע שמדובר פה במקורבות! ומשיבים: <strong>מאי</strong> <small>[מה]</small> פירוש <strong>"בצד"? בצד ארבע אמות דידיה</strong> <small>[שלו].</small>
 ובכך נחלקו: <strong>ר' ישמעאל סבר</strong> <small>[סבור]:</small> <strong>עושין מרקוליס קטן בצד מרקוליס גדול,</strong> שפעמים עושים מלכתחילה גל קטן ליד הגל הגדול, ולכן <strong>שלש דדמיין</strong> <small>[ש</small>הן <small>דומות]</small> <strong>למרקוליס</strong> גמור — <strong>אסורות, שתים</strong> — <strong>מותרות.</strong> ואילו <strong>רבנן סברי</strong> <small>[חכמים סבורים]:</small> <strong>אין עושין מרקוליס קטן בצד מרקוליס גדול,</strong> ולכן <strong>לא שנא</strong> <small>[שונה]</small> <strong>שלש ולא שנא</strong> <small>[שונה]</small> <strong>שתים,</strong> אם היו <strong>נראות עמו</strong> — <strong>אסורות,</strong> מחשש שמא נפלו ממנו, <strong>שאין נראות עמו</strong> — <strong>מותרות.</strong>
 <big>א</big> ודנים בהסבר זה של ר' יוחנן למשנה. <strong>אמר מר</strong> <small>[החכם]:</small> <strong>בידוע שנשרו ממנו</strong> — <strong>דברי הכל אסורות. ורמינהי</strong> <small>[ומשליכים,</small> מביאים סתירה לכך ממקור אחר<small>],</small> ששנינו בברייתא: <strong>אבנים שנשרו מן המרקוליס,</strong> אם היו <strong>נראות עמו</strong> — <strong>אסורות, שאין נראות עמו</strong> — <strong>מותרות. ור' ישמעאל אומר: שלש</strong> — <strong>אסורות, שתים</strong> — <strong>מותרות.</strong> הרי שגם כשידוע שנשרו מחלוקת! <strong>אמר רבא: לא תימא</strong> <small>[אל תאמר,</small> תגרוס בברייתא<small>]</small> <strong>"שנשרו</strong> מן המרקוליס", <strong>אלא אימא</strong> <small>[אמור]:</small> <strong>"שנמצאו</strong> ליד מרקוליס", ואין כאן ודאות בכך, אלא רק חשש, וכגון דברי ר' יוחנן.
  ושואלים:  <strong>וסבר</strong> <small>[וסבור]</small> <strong>ר' ישמעאל</strong> ש<strong>שתים</strong> בצד מרקוליס <strong>מותרות? והתניא</strong> <small>[והרי שנויה</small> ברייתא<small>],</small> <strong>ר' ישמעאל אומר: שתים בתפיסה לו</strong> שהיו מקורבות אליו — <strong>אסורות. שלש, אפילו מרוחקות</strong> — <strong>אסורות!</strong>
 <strong>אמר רבא, לא קשיא</strong> <small>[אין</small> זה <small>קשה]:</small> <strong>כאן</strong> שאסור, מדובר <strong>בתפיסה אחת</strong> שאין הפסק ביניהן למרקוליס, <strong>כאן</strong> שמותר, מדובר <strong>בשתי תפיסות</strong> שיש הפסק מסויים בין זה לזה, <strong>והיכי דמי</strong> <small>[ואיך בדיוק מדובר]?</small> <strong>דאיכא גובהה ביני וביני</strong> <small>[שיש גובה,</small> מקום מוגבה <small>בין זה לזה],</small> ואין לומר שממנו נפלו.
  ושואלים:  <strong>ומרקוליס כהאי גוונא מי הוי</strong> <small>[כגון זה האם ישנו],</small> שתי אבנים או שלש אבנים בכל צורה? <strong>והא תניא</strong> <small>[והרי שנויה</small> ברייתא<small>],</small> <strong>אלו הן אבני בית קוליס:</strong> אם היתה אבן <strong>אחת מכאן ואחת מכאן ואחת על גביהן,</strong> משמע שאפילו שלש אבנים סמוכות זו לזו אינו מרקוליס! <strong>אמר רבא: כי תניא ההיא</strong> <small>[כאשר שנויה אותה</small> ברייתא<small>]</small> — הרי זה <strong>בעיקר מרקוליס,</strong> שכך עושים את הגל המקורי. אבל מה שמוסיפים לאחר מכן אינו בנוי דווקא בצורה זו.
 <big>ב</big> מסופר, <strong>בי ינאי מלכא חרוב</strong> <small>[ביתו של ינאי המלך נחרב],</small> <strong>אתו</strong> <small>[באו]</small> <strong>גוים אוקימו ביה</strong> <small>[</small>ו<small>העמידו בו]</small> <strong>מרקוליס, אתו גוים אחריני דלא פלחי</strong> <small>[באו גוים אחרים שאינם עובדים]</small> <strong>למרקוליס שקלינהו</strong> <small>[לקחו אותן]</small> את האבנים הללו, <strong>וחיפו בהן דרכים וסטרטאות</strong> (רחובות), <strong>איכא רבנן דפרשי ואיכא רבנן דלא פרשי</strong> <small>[יש חכמים שפורשים</small> ואינם הולכים בדרכים הללו, <small>ויש חכמים שאינם פורשים].</small>
 <strong>אמר ר' יוחנן: בנן של קדושים מהלך עליהן, ואנן</strong> <small>[ואנו]</small> <strong>נפרוש מהן?</strong> אין צריכים לחשוש לכך. ושואלים: <strong>מאן ניהו</strong> <small>[מי הוא]</small> <strong>"בנן של קדושים"?</strong> ומשיבים: <strong>ר' מנחם בר' סימאי</strong> הוא, <strong>ואמאי קרו ליה</strong> <small>[ומדוע קוראים לו]</small> <strong>"בנן של קדושים"?</strong> ש<strong>אפילו בצורתא דזוזא</strong> <small>[בצורה ש</small>על <small>המטבע]</small> <strong>לא</strong> היה <strong>מיסתכל,</strong> מחשש עבודה זרה.
  ושואלים:  <strong>מאי טעמא דמאן דפריש</strong> <small>[מה הטעם של מי שפורש]?</small> <strong>סבר לה כי הא דאמר</strong> <small>[סבור הוא כמו זו שאמר]</small> <strong>רב גידל אמר רב חייא בר יוסף אמר רב: מנין לתקרובת עבודה זרה שאין לה בטילה עולמית</strong> (ביטול לעולם)? <strong>שנאמר: "ויצמדו לבעל פעור ויאכלו זבחי מתים"</strong> (תהלים קו, כח), <strong>מה מת אין לו בטילה</strong> ואסור <strong>לעולם, אף תקרובת עבודה זרה אין לה בטילה לעולם.</strong>
 <strong>ומאן דלא פריש</strong> <small>[ומי שלא פורש</small> מהם<small>],</small> <strong>אמר</strong> <small>[אומר]:</small> על מנת לאסור <strong>בעינא</strong> <small>[צריכים]</small> שתקרובת זו תהיה <strong>כעין פנים</strong> כעין התקרובת שמקריבים בפנים, במקדש שלנו, <strong>וליכא</strong> <small>[ואין כאן],</small> שהרי אין מקריבים אבנים במקדש.
 <strong>אמר רב יוסף בר אבא: איקלע</strong> <small>[נזדמן]</small> <strong>רבה בר ירמיה לאתרין</strong> <small>[למקומנו],</small> <strong>ואתא ואייתי מתניתא בידיה</strong> <small>[ובא והביא ברייתא בידו]:</small> <strong>גוי שהביא אבנים מן המרקוליס וחיפה בהן דרכים וטרטיאות</strong> —
## דף נ:
 <strong>מותרות, ישראל שהביא אבנים מן המרקוליס וחיפה בהן דרכים וסרטיאות</strong> — <strong>אסורות, ולית נגר ולא בר נגר דיפרקינה</strong> <small>[ואין אומן ולא בן אומן שיפתור אותה],</small> כלומר, אין חכם או בן חכם שיכול לפתור את הקושי שיש בכך.
 <strong>אמר רב ששת: אנא לא נגר אנא ולא בר</strong> <strong>נגר אנא ופריקנא ליה</strong> <small>[אני לא אומן אני ולא בן אומן אני ואפתור אותה]:</small> <strong>מאי קושיא ליה</strong> <small>[מה קשה לו]</small> בענין זה? מה שאמר <strong>רב גידל,</strong> שתקרובת עבודה זרה אין לה ביטול לעולם, אולם לכך יש תשובה: כדי לאסור התקרובת <strong>בעינא</strong> <small>[צריכים אנו]</small> שתהא <strong>כעין</strong> תקרובת של <strong>פנים</strong> של המקדש, <strong>וליכא</strong> <small>[ואין כאן],</small> שאין מקריבים אבנים במקדש.
 <big>א</big> ובדומה לזה <strong>אמר רב יוסף בר אבא: איקלע</strong> <small>[נזדמן]</small> <strong>רבה בר ירמיה לאתרין</strong> <small>[למקומנו],</small> <strong>ואתא ואייתי מתניתא בידיה</strong> <small>[ובא והביא ברייתא בידו]:</small> <strong>מתליעין</strong> מוציאים תולעים מן האילן, <strong>ומזהמין</strong> שמים זבל על פצע שבאילן <strong>בשביעית</strong> (בשנת השמיטה), <strong>ואין מתליעין ומזהמין במועד</strong> (בחול המועד).
 <strong>כאן וכאן,</strong> בין בשביעית בין בחול המועד, <strong>אין מגזמין</strong> (גוזמים את הענפים לצורך האילן), <strong>ו</strong>אולם אם גזם קודם לכן, <strong>סכין שמן ל</strong>מקום ה<strong>גזום בין במועד בין בשביעית,</strong> כדי שלא יינזק האילן. <strong>ולית נגר ולא בר נגר דיפרקינה</strong> <small>[ואין אומן ולא בן אומן שיפתור אותה].</small>
 <strong>אמר רבינא: אנא לא נגר אנא ולא בר נגר אנא ומפרקינא לה</strong> <small>[אני לא אומן אני ולא בן אומן אני ואפתור אותה]:</small> <strong>מאי קא קשיא ליה</strong> <small>[מה היה קשה לו]?</small> <strong>אילימא</strong> <small>[אם נאמר]</small> מ<strong>מועד</strong> על <strong>שביעית קא קשיא ליה</strong> <small>[קשה לו],</small> והשאלה היתה: <strong>מאי שנא</strong> <small>[במה שונה]</small> <strong>שביעית דשרי</strong> <small>[שמותר]</small> להתליע ולזהם, <strong>ומאי שנא</strong> <small>[ובמה שונה]</small> <strong>מועד</strong> ש<strong>אסר?</strong> על כך יש להשיב: <strong>מי דמי</strong> <small>[האם דומים</small> הדברים<small>]?</small> <strong>שביעית</strong> — דווקא <strong>מלאכה</strong> של עבודת האדמה <strong>אסור רחמנא</strong> <small>[אסרה התורה],</small> אבל <strong>טירחא</strong> בכל דבר אחר <strong>שרי</strong> <small>[מותרת],</small> ואילו <strong>מועד</strong> — <strong>אפילו טירחא נמי</strong> <small>[גם כן]</small> <strong>אסור,</strong> שהרי מועד הוא!
 <strong>ואלא</strong> מדין <strong>זיהום</strong> על דין <strong>גיזום קא קשיא ליה</strong> <small>[קשה לו]:</small> <strong>מאי שנא</strong> <small>[מה שונה]</small> <strong>זיהום דשרי</strong> <small>[ש</small>הוא <small>מותר],</small> <strong>ומאי שנא</strong> <small>[ומה שונה]</small> <strong>גיזום</strong> שהוא <strong>אסור?</strong> על כך יש להשיב: <strong>מי דמי</strong> <small>[האם דומים</small> הדברים<small>]?</small> <strong>זיהום אוקומי אילנא, ושרי</strong> <small>[העמדת,</small> קיום <small>האילן</small> הוא, שלא יתקלקל, <small>ומותר],</small> <strong>גיזום אברויי אילנא</strong> <small>[הבריית האילן</small> הוא<small>]</small> שמשביחו וגורם לו שיצמח יותר, <strong>ו</strong>דבר זה <strong>אסור!</strong>
 <strong>ואלא</strong> תאמר שמדין <strong>זיהום</strong> על דין <strong>זיהום קא קשיא ליה</strong> <small>[קשה לו],</small> <strong>דקתני</strong> <small>[ששנינו]</small> בברייתא: <strong>מתליעין ומזהמין בשביעית. ורמינהי</strong> <small>[ומשליכים על כך]</small> ממה ששנינו במשנה במסכת שביעית: <strong>מזהמין את הנטיעות</strong> (עצים צעירים), <strong>וכורכין אותן, וקוטמין אותן, ועושין להם בתים</strong> (גדרות) מסביב, <strong>ומשקין אותן, עד ראש השנה</strong> של שנת השביעית. ונדייק מכאן: <strong>עד ראש השנה</strong> — <strong>אין</strong> <small>[כן],</small> <strong>בשביעית</strong> עצמה — <strong>לא!</strong>
 על כך יש להשיב: <strong>ודלמא</strong> <small>[ושמא]</small> יש להסביר זאת <strong>כ</strong>דברי <strong>רב עוקבא בר חמא,</strong> ש<strong>אמר רב עוקבא בר חמא: תרי קשקושי הוו</strong> <small>[שני מיני קשקוש,</small> עידור, <small>הם],</small> <strong>חד לאברויי אילנא</strong> <small>[אחד</small> מהם <small>לחיזוק האילן]</small> <strong>ואסור, וחד לסתומי פילי ושרי</strong> <small>[ואחד לסיתום הסדקים ומותר]</small> כדי למנוע נזק. <strong>הכי נמי תרי זיהמומי הוי</strong> <small>[כך גם כן שני</small> מיני <small>זיהום הם],</small> <strong>חד לאוקומי אילני ושרי</strong> <small>[אחד</small> מהם <small>להעמיד</small> את <small>האילנות ומותר],</small> <strong>וחד לאברויי אילני</strong> <small>[ואחד להבריא,</small> להצמיח את <small>האילנות]</small> <strong>ואסור!</strong>
 <strong>ואלא</strong> תאמר כי מענין <strong>סיכה</strong> על <strong>סיכה קא קשיא ליה</strong> <small>[קשה לו],</small> <strong>דקתני</strong> <small>[ששנה]</small> בברייתא: <strong>סכין שמן לגזום בין במועד ובין בשביעית, ורמינהי</strong> <small>[ומשליכים</small> על כך<small>]</small> ממה ששנינו במסכת שביעית: <strong>סכין</strong> בשמן <strong>את הפגין</strong> התאנים שלא הבשילו, <strong>ו</strong>כן <strong>מנקבין</strong> את הפגין, <strong>ומפטמין אותן עד ראש השנה.</strong> ונדייק מכאן: <strong>עד ראש השנה</strong> — <strong>אין</strong> <small>[כן],</small> <strong>בשביעית</strong> — <strong>לא!</strong>
 אולם גם כאן יש לדחות: <strong>מי דמי</strong> <small>[האם דומים</small> הדברים<small>]?</small> <strong>הכא</strong> <small>[כאן]</small> כשסכים על מקום הגיזום, הסיכה מטרתה היא <strong>אוקומי אילנא, ושרי</strong> <small>[להעמיד את האילן</small> כדי שלא יינזק, <small>ומותר],</small> <strong>התם</strong> <small>[שם]</small> מטרת הסיכה היא <strong>פטומי פירא</strong> <small>[פיטום,</small> השמנת <small>הפרי],</small> <strong>ואסור!</strong>
 <strong>אמר ליה</strong> <small>[לו]</small> <strong>רב סמא בריה</strong> <small>[בנו]</small> של <strong>רב אשי לרבינא:</strong> רבה <strong>בר ירמיה,</strong> מענין <strong>סיכה</strong> של <strong>מועד</strong> על <strong>זיהום</strong> של <strong>מועד קא קשיא ליה</strong> <small>[קשה לו]:</small> <strong>מכדי האי אוקומי והאי אוקומי</strong> <small>[הואיל</small> ו<small>זה להעמיד וזה להעמיד],</small> <strong>מאי שנא האי דשרי</strong> <small>[מה שונה זה שמותר],</small> <strong>ומאי שנא האי</strong> <small>[ומה שונה זה]</small> ש<strong>אסור? היינו דקאמר ליה</strong> <small>[זהו שאמר לו]:</small> <strong>לית נגר ולא בר נגר</strong> <strong>דיפרקינה</strong> <small>[אין אומן ולא בן אומן שיפתור אותה].</small>
 <big>ב</big> ושבים לדון בדין משנתנו. <strong>אמר רב יהודה אמר רב: עבודה זרה שעובדין אותה במקל,</strong> כגון שמרעישים לפניה בהכאות מקל, אם <strong>שבר מקל בפניה</strong> — <strong>חייב,</strong> אם <strong>זרק מקל בפניה</strong> — <strong>פטור. אמר ליה</strong> <small>[לו]</small> <strong>אביי לרבא: מאי שנא</strong> <small>[במה שונה]</small> <strong>שבר? דהוה ליה</strong> <small>[שהרי הוא]</small> <strong>כעין זביחה,</strong> ששבירת המקל דומה לשחיטת בהמה למקדש, והרי <strong>זרק נמי הוה ליה</strong> <small>[גם כן הרי הוא]</small> <strong>כעין זריקה</strong> שזורקים את הדם על קרנות המזבח! <strong>אמר ליה</strong> <small>[לו]:</small> כדי שיהיה הדבר מעין זריקת הדם <strong>בעינא</strong> <small>[צריכים אנו]</small> <strong>זריקה משתברת</strong> שהדבר הנזרק מתחלק לטיפות, ולא בגוף אחד, <strong>וליכא</strong> <small>[ואין כאן].</small>
 <strong>איתיביה</strong> <small>[הקשה לו]</small> ממה ששנינו בברייתא: <strong>ספת</strong> <small>[האכיל]</small> <strong>לה</strong> לעבודה זרה <strong>צואה, או שנסך לפניה עביט של מימי</strong> <strong>רגלים,</strong> אף שהם דברים מאוסים —
## דף נא.
 <strong>חייב,</strong> אף על פי שאין זו עבודתה. <strong>בשלמא</strong> <small>[נניח]</small> <strong>עביט של מימי רגלים</strong> — <strong>איכא</strong> <small>[יש</small> בכך<small>]</small> <strong>זריקה משתברת, אלא צואה, מאי</strong> <small>[מה]</small> <strong>זריקה משתברת איכא</strong> <small>[יש</small> כאן<small>]?</small> ומשיבים: מדובר <strong>בצואה לחה</strong> שמשתברת.
  ומציעים:  <strong>לימא כתנאי</strong> <small>[</small>האם <small>נאמר</small> שיש בכך מחלוקת <small>תנאים]</small> ששנינו: אם <strong>שחט לה</strong> לעבודה זרה <strong>חגב</strong> — <strong>ר' יהודה מחייב</strong> משום שחיטה לעבודה זרה, <strong>וחכמים פוטרים.</strong>
 <strong>מאי לאו בהא קמיפלגי</strong> <small>[האם לא בזה הם חלוקים],</small> <strong>דמר סבר</strong> <small>[שחכם זה,</small> ר' יהודה, <small>סבור]:</small> <strong>אמרינן</strong> <small>[אומרים אנו]</small> שדבר שהוא <strong>כעין זביחה</strong> חייבים עליו, כגון שוחט חגב, וכיוצא בזה השובר מקל בפניה, <strong>ומר סבר</strong> <small>[וחכם זה,</small> חכמים, <small>סבור]:</small> <strong>לא אמרינן</strong> <small>[אין אנו אומרים]</small> שהאיסור חל כשהוא עושה <strong>כעין זביחה, אלא</strong> דווקא כשהוא <strong>כעין פנים,</strong> ובמקדש הרי אין זובחים חגבים?
  ודוחים:  <strong>לא, דכולי עלמא</strong> <small>[לדעת הכל]</small> <strong>לא אמרינן</strong> <small>[אין אנו אומרים]</small> שמה שהוא <strong>כעין זביחה</strong> חייבים עליו, <strong>אלא כעין פנים בעינן</strong> <small>[צריכים אנו],</small> <strong>ו</strong>מדוע מחייב ר' יהודה במקרה זה? <strong>שאני</strong> <small>[שונה]</small> <strong>חגב, הואיל וצוארו דומה לצואר בהמה,</strong> ושחיטתו היא כעין שחיטה שעושים בפנים.
 <big>א</big> ובדומה למה שאמר רב יהודה בשם רב, <strong>אמר רב נחמן אמר רבה בר אבוה אמר רב: עבודה זרה שעובדין אותה במקל,</strong> אם <strong>שבר מקל בפניה</strong> — <strong>חייב</strong> על המעשה, <strong>ונאסרת</strong> תקרובת זו (המקל) בכך, <strong>זרק מקל לפניה</strong> — <strong>חייב,</strong> שדרכה במקל <strong>ו</strong>אולם <strong>אינה נאסרת</strong> בכך.
 <strong>אמר ליה</strong> <small>[לו]</small> <strong>רבא לרב נחמן: מאי שנא</strong> <small>[במה שונה]</small> <strong>שבר</strong> שחייב? <strong>דהויא ליה</strong> <small>[שהרי זו]</small> <strong>כעין זביחה</strong> שבמקדש, ואולם <strong>זרק נמי הויא ליה</strong> <small>[גם כן הרי זה]</small> <strong>כעין זריקה</strong> של הדם במקדש! <strong>אמר ליה</strong> <small>[לו]:</small> <strong>בעינן</strong> <small>[צריכים אנו]</small> <strong>זריקה משתברת</strong> כדי לחייבו <strong>וליכא</strong> <small>[ואין כאן].</small>
 הקשה לו: <strong>אלא מעתה,</strong> לפי זה, <strong>אבני בית מרקוליס במה יאסרו?</strong> הרי אין כאן זריקה המשתברת! <strong>אמר ליה</strong> <small>[לו]:</small> <strong>אף לדידי קשיא לי</strong> <small>[לי</small> היה הדבר <small>קשה],</small> <strong>ושאלתיה</strong> את השאלה הזו <strong>לרבה בר אבוה, ורבה בר אבוה</strong> שאל אותה <strong>לחייא בר רב, וחייא בר רב</strong> שאל אותה <strong>לרב, ואמר ליה</strong> <small>[לו]:</small> <strong>נעשה כמגדל עבודה זרה,</strong> שאין כאן איסור משום תקרובת, אלא כתוספת שמוסיף לגוף העבודה זרה עצמה, שהרי האבן הופכת לחלק מגוף המרקוליס.
  ושואלים:  <strong>הניחא למאן דאמר</strong> <small>[זה נוח ל</small>דעת <small>מי שאומר]:</small> <strong>עבודה זרה של גוי אסורה מיד</strong> כשעושה אותה, <strong>אלא למאן דאמר</strong> <small>[ל</small>דעת <small>מי שאומר]</small> שאסורה <strong>עד שתעבד, תישתרי</strong> <small>[תותר]</small> עבודה זרה זו, <strong>דהא לא פלחה</strong> <small>[שהרי לא עבד אותה],</small> ולא הקריב לה דבר! <strong>אמר ליה</strong> <small>[לו]:</small> <strong>כל אחת ואחת</strong> מהאבנים שהוא זורק גם <strong>נעשית עבודה זרה, ו</strong>גם נחשבת <strong>תקרובת לחברתה</strong> לאבן המצויה שם כבר.
  אמר לו: <strong>אי הכי, בתרייתא מיהא תשתרי</strong> <small>[אם כך,</small> האבן <small>האחרונה על כל פנים תהיה מותרת],</small> שהרי עדיין לא הקריב לה תקרובת! <strong>אמר ליה</strong> <small>[לו]:</small> <strong>אי ידעת לה, זיל שקלה</strong> <small>[אם אתה מכיר אותה,</small> את האחרונה, <small>לך קח אותה],</small> שבאמת אבן זו אינה נאסרת. <strong>רב אשי אמר:</strong> גם האבן האחרונה עצמה אסורה, שכן <strong>כל אחת ואחת</strong> מן האבנים שזורק <strong>נעשית תקרובת לעצמה ו</strong>גם <strong>תקרובת לחברתה.</strong>
 <strong>תנן</strong> <small>[שנינו</small> במשנה<small>]:</small> <strong>מצא בראשו</strong> של פסל <strong>כסות ומעות או כלים</strong> — <strong>הרי אלו מותרין,</strong> שאינם תקרובת, אלא הניח אותן לסימן או לצורך אחר. 
   
 היו בראשו <strong>פרכילי</strong> (זמורות ועליהן אשכולות) <strong>ענבים,</strong> או <strong>עטרות של שבלים,</strong> או <strong>יינות, שמנים וסלתות, וכל דבר שכיוצא בו קרב לגבי מזבח</strong> — <strong>אסור.</strong>
 ושואלים: <strong>בשלמא</strong> <small>[נניח]</small> לגבי <strong>יינות שמנים וסלתות</strong> — <strong>איכא</strong> <small>[יש כאן]</small> <strong>כעין פנים,</strong> שהרי מביאים כיוצא בהם למקדש, <strong>ואיכא</strong> <small>[ויש כאן]</small> <strong>כעין זריקה משתברת, אלא פרכילי ענבים ועטרות של שבלים</strong> — <strong>לא כעין פנים איכא</strong> <small>[יש</small> בכך<small>],</small> שאין מביאים למזבח את אלה, <strong>ולא כעין זריקה משתברת איכא</strong> <small>[יש</small> בכך<small>]!</small>
 <strong>אמר רבא אמר עולא: כגון שבצרן מתחלה לכך</strong> לשם עבודה זרה, ומעשה בצירתן הוא כעין שחיטה, ונאסרות משום כך.
 <big>ב</big> <strong>אמר ר' אבהו אמר ר' יוחנן: מנין לזובח בהמה בעלת מום לעבודה זרה שהוא פטור? שנאמר: "זבח לאלהים יחרם בלתי לה' לבדו"</strong> (שמות כב, יט), <strong>לא אסרה תורה אלא כעין פנים,</strong> והרי אין להקריב בהמה בעלת מום לגבוה.
 <strong>הוי</strong> <small>[היה מתקשה]</small> <strong>בה</strong> <strong>רבא, במאי</strong> <small>[במה,</small> באיזה מום<small>]</small> מדובר? <strong>אילימא</strong> <small>[אם תאמר]</small> שהיה בה מום <strong>בדוקין שבעין</strong> (בכתמים שבעיניה), <strong>השתא</strong> <small>[עכשיו,</small> הרי<small>]</small> <strong>לבני נח חזיא</strong> <small>[ראויה]</small> היא להקרבה <strong>לגבוה בבמה דידהו</strong> <small>[שלהם],</small> שאם הם רוצים להקריב קרבנות לה' באופן זה — מותר להם, <strong>לעבודה זרה מיבעיא</strong> <small>[נצרכה</small> לומר<small>]</small> שחייב אם הקריבה?
 <strong>אלא</strong> מתי פטור? <strong>ב</strong>שוחט <strong>מחוסר אבר, וכ</strong>דברי <strong>ר' אלעזר,</strong> ש<strong>אמר ר' אלעזר: מנין למחוסר אבר שהוא אסור</strong> בהקרבה גם <strong>לבני נח? שנאמר: "ומכל החי מכל בשר שנים מכל"</strong> (בראשית ו, יט), ומבעלי חיים אלה הקריב נח קרבנות לה', ו<strong>אמרה תורה:</strong> "מכל החי" ללמד: <strong>הבא בהמה שחיין ראשי אברין שלה.</strong>
 ושואלים: <strong>האי</strong> <small>[</small>הביטוי <small>הזה]</small> <strong>"ומכל החי" מיבעי ליה</strong> <small>[נצרך לו]</small> לענין אחר, <strong>למעוטי</strong> <small>[למעט]</small> <strong>טריפה</strong> שלא יכניס לתיבה! ומשיבים: שדבר זה <strong>מ"להחיות זרע"</strong> (ראה בראשית ז, ד) <strong>נפקא</strong> <small>[יוצא],</small> שהחיות והבהמות שמובאות צריכות להיות כאלה שיכולות להוליד.
  ושואלים:  <strong>הניחא למאן דאמר</strong> <small>[זה נוח למי שאומר]:</small> <strong>טריפה אינה יולדת, אלא למאן דאמר</strong> <small>[ל</small>דעת <small>מי שאומר]:</small> <strong>טריפה יולדת, מאי איכא למימר</strong> <small>[מה יש לומר]?</small> הרי יכול להכניס טריפה מכיון שהיא יולדת!
  ומשיבים:  <strong>אמר קרא</strong> <small>[הפסוק]:</small> "להחיות <strong>אתך"</strong> (בראשית ו, יט), כוונתו: <strong>"אתך"</strong> — <strong>בדומין לך.</strong> ושואלים: <strong>ודלמא</strong> <small>[ושמא]</small> <strong>נח גופיה</strong> <small>[עצמו]</small> <strong>טריפה הוה</strong> <small>[היה],</small> והדומים לו אף הם כך! ומשיבים: <strong>"תמים" כתיב ביה</strong> <small>[נאמר בו]</small> (בראשית ו, ט), משמע שהיה שלם בגופו.
  ומקשים:  <strong>דלמא</strong> <small>[שמא]</small> <strong>"תמים"</strong> כוונתו שהיה תמים ושלם <strong>בדרכיו!</strong> ומשיבים: <strong>"צדיק" כתיב ביה</strong> <small>[נאמר בו]</small> (בראשית ו, ט), והוא השלם בדרכיו.
  ודוחים:  <strong>דלמא</strong> <small>[שמא]</small> <strong>"תמים"</strong> כוונתו <strong>בדרכיו</strong> במידותיו ובדרכי התנהגותו, <strong>ו"צדיק" במעשיו</strong> הטובים! ודוחים את עיקר השאלה: <strong>לא מצית אמרת</strong> <small>[אינך יכול לומר]</small> ש<strong>נח גופיה</strong> <small>[עצמו]</small> <strong>טריפה הוה</strong> <small>[היה],</small> <strong>דאי סלקא דעתך</strong> <small>[שאם עולה על דעתך]</small> ש<strong>נח טריפה הוה</strong> <small>[היה],</small> וכי <strong>אמר ליה</strong> <small>[לו]</small> <strong>רחמנא</strong> <small>[הקדוש ברוך הוא]:</small> <strong>דכוותך עייל, שלמין לא תעייל</strong> <small>[כמותך הכנס</small> לתיבה, <small>ושלמים אל תכניס]?</small>
 ושואלים: <strong>השתא דנפקא</strong> <small>[עכשיו, שיצא]</small> הענין הזה של טריפה שפסולה להקרבה <strong>מ</strong>מה שכתוב <strong>"אתך",</strong> הפסוק <strong>"להחיות זרע" למה לי?</strong> למה נאמר? ומשיבים: <strong>אי</strong> <small>[אם]</small> <strong>מ</strong>הפסוק <strong>"אתך", הוה אמינא</strong> <small>[הייתי אומר]</small> <strong>לצוותא בעלמא</strong> <small>[לחברה בלבד],</small> ואינו צריך להקפיד, <strong>ואפילו</strong> <strong>זקן ואפילו סריס</strong> שאינם מתרבים יכניס לשם (כל עוד אינו טריפה), <strong>קא משמע לן</strong> <small>[משמיע לנו]</small> שצריך להיות כזה שיכול <strong>להחיות זרע</strong> ולהוליד.
 <big>ג</big> <strong>אמר ר' אלעזר: מנין לשוחט בהמה למרקוליס שהוא חייב,</strong> אף על פי שאין דרכו לזבוח לו זבחי בהמות? <strong>שנאמר: "ולא יזבחו עוד את זבחיהם לשעירם"</strong> (ויקרא יז, ז), <strong>אם אינו ענין ל</strong>עבודה זרה שעובדים <strong>כדרכה</strong> של אותה עבודה זרה, <strong>דכתיב</strong> <small>[שנאמר]</small> שלא יאמרו ישראל: <strong>"איכה יעבדו הגוים האלה את אלהיהם</strong> ואעשה כן גם אני" (דברים יב, ל), ולכן אם דרכה בזביחה אסורה מטעם זה, <strong>תנהו ענין</strong> לזביחה שעושים לכבודו <strong>לשלא כדרכה.</strong>
 ושואלים: <strong>והא להכי</strong> <small>[ו</small>פסוק <small>זה ל</small>צורך <small>כך]</small> <strong>הוא דאתא</strong> <small>[שבא]?</small> <strong>האי מיבעי ליה לכדתניא</strong> <small>[זה נחוץ לו לכמו ששנויה</small> בברייתא<small>]</small> בפרשת איסור שחיטת קדשים מחוץ למשכן:
## דף נא:
 <strong>עד כאן</strong> עד הפסוק שיוזכר להלן, <strong>הוא מדבר</strong> בפרשה זו <strong>בקדשים שהקדישן בשעת איסור הבמות</strong> לאחר שהוקם המשכן, <strong>והקריבן בשעת איסור הבמות,</strong> 
 <strong>שהרי עונשן אמור, שנאמר: "ואל פתח אהל מועד לא הביאו...</strong> ונכרת האיש ההוא מקרב עמו" <strong>וגו'</strong> (ויקרא יז, ד). ומוסיפים: <strong>עונש</strong> על כך <strong>שמענו, אזהרה מנין? תלמוד לומר:</strong> "השמר לך <strong>פן תעלה עלתיך</strong> בכל מקום אשר תראה" (דברים יב, יג), ומסבירה הגמרא: <strong>ו</strong>הוא <strong>כ</strong>דברי
 <strong>ר' אבין אמר ר' אילא,</strong> ש<strong>אמר ר' אבין אמר ר' אילא: כל מקום שנאמר "השמר"</strong> או <strong>"פן"</strong> או <strong>"אל"</strong> — <strong>אינו אלא ב</strong>איסור <strong>לא תעשה,</strong> אף על פי שלא נאמר במפורש "לא".
  וממשיכה הברייתא: <strong>מכאן ואילך הוא</strong> הכתוב <strong>מדבר בקדשים שהקדישן בשעת היתר הבמות</strong> לפני בנין המשכן <strong>והקריבן בשעת איסור הבמות,</strong> שהוא מצווה להביאם למשכן,
 <strong>שנאמר: "למען אשר יביאו בני ישראל את זבחיהם אשר הם זבחים"</strong> (ויקרא יז, ה), כלומר זבחים <strong>שהתרתי לך כבר,</strong> שהיו רגילים לזבוח קודם לכן בכל מקום. ומה שנאמר: <strong>"על פני השדה"</strong> (ויקרא יז, ה) — <strong>מלמד שכל הזובח בבמה בשעת איסור הבמות, מעלה עליו הכתוב כאילו הוא זובח על פני השדה</strong> לעבודה זרה.
 <strong>"והביאם לה'"</strong> (ויקרא יז, ה) — <strong>זו מצות עשה</strong> להביא גם קרבנות אלו למשכן. <strong>ומצות לא תעשה</strong> שיש בכך <strong>מנין? תלמוד לומר: "ולא יזבחו עוד את זבחיהם"</strong> (ויקרא יז,  ז).
 <strong>יכול יהא ענוש כרת</strong> על כך? <strong>תלמוד לומר: "חקת עולם תהיה זאת להם"</strong> (ויקרא יז,  ח), <strong>זאת להם</strong> — מצות עשה ואיסור לא תעשה, <strong>ולא אחרת להם</strong> כלומר, לא יחול עליהם עונש הכרת האמור במי שהקדיש את קרבנו בשעת איסור הבמות. ועל כל פנים, נמצא שאנו למדים מן הכתוב "ולא יזבחו" ענין אחר לגמרי, ולא לענין איסור זביחה לעבודה זרה, כדברי ר' אלעזר!
 <strong>אמר רבא:</strong> יש ללמוד מן הביטוי "ולא יזבחו עוד" שני עניינים, <strong>קרי ביה</strong> <small>[קרא בו]</small> בפסוק זה: <strong>"ולא יזבחו", וקרי ביה</strong> <small>[וקרא בו</small> גם<small>]:</small> <strong>"ולא עוד",</strong> ש"לא" זה משמש לשני עניינים: לענין שלא יזבחו בזמן איסור הבמות, ועוד לענין האיסור שיש בזביחת בהמה לעבודה זרה, אפילו שלא כדרך עבודתה.
 <big>א משנה</big> <strong>מצא בראשו</strong> של מרקוליס <strong>מעות,</strong> או <strong>כסות או כלים</strong> — <strong>הרי אלו מותרין.</strong> אם מצא שם <strong>פרכילי ענבים,</strong> זמורות ועליהם אשכולות של ענבים, או <strong>עטרות של שבלים,</strong> או <strong>יינות ושמנים וסלתות, וכל דבר שכיוצא בו קרב על גבי המזבח</strong> — <strong>אסור.</strong>
 <big>ב גמרא</big> על מה ששנינו במשנה שאם מצא בראשו של מרקוליס מעות או כסות וכלים אינם אסורים, שואלים: <strong>מנהני מילי</strong> <small>[מנין הדברים הללו]?</small> <strong>אמר רב חייא בר יוסף אמר ר' אושעיא, כתוב אחד אומר: "ותראו את שקוציהם ואת גלליהם עץ ואבן כסף וזהב אשר עמהם"</strong> (דברים כט, טז), <strong>וכתוב אחד אומר: "לא תחמד כסף וזהב עליהם"</strong> (דברים ז, כה), <strong>הא כיצד</strong> בכתוב אחד ("אשר עמהם") נאמר גם עץ ואבן, ובשני נאמר רק כסף וזהב ("אשר עליהם")?
  יש להסביר כי בא הדבר ללמד שהאיסור של מה ש<strong>"עמהם"</strong> כלומר, מה שנמצא ליד עבודה זרה, הריהו <strong>דומיא</strong> <small>[דומה]</small> לאיסור של מה ש<strong>"עליהם", מה "עליהם"</strong> — הוא <strong>דבר של נוי</strong> (כסף וזהב) ודווקא הוא <strong>אסור,</strong> אבל דבר <strong>שאינו של נוי מותר, אף "עמהם"</strong> מה שמצוי לידם — דווקא <strong>דבר של נוי אסור, ושאינו של נוי מותר.</strong>
 ומקשים: <strong>ואימא</strong> <small>[ואמור]</small> להיפך: <strong>"עליהם" דומיא</strong> <small>[בדומה]</small> ל<strong>"עמהם", מה "עמהם"</strong> — כוונתו <strong>כל מה שעמהם</strong> אף עץ ואבן, <strong>אף "עליהם"</strong> — <strong>כל</strong> מה <strong>שעליהם!</strong> ומשיבים: <strong>אם כן, לא יאמר</strong> בכלל את הפסוק הזה <strong>"עליהם",</strong> שהרי אם מה שלידם נאסר — קל וחומר מה שעליהם ממש. אלא יש ללמוד מכאן בהכרח שרק דבר שהוא של נוי אסור.
  ומקשים: והרי  <strong>מעות</strong> שבמשנתנו <strong>דבר של נוי הוא,</strong> והם מותרים אם נמצאו על מרקוליס! <strong>אמרי דבי</strong> <small>[אומרים</small> על כך <small>בבית</small> מדרשו<small>]</small> של <strong>ר' ינאי:</strong> לא מדובר שם כשהיו עליו מעות לנוי, אלא <strong>בכיס</strong> של מעות <strong>קשור ותלוי לו בצוארו,</strong> ומכאן שלא נעשו לקישוט, אלא כדי לשומרם שם, או כשכר לכמרים.
  ועוד מקשים: <strong>כסות</strong> שהתירו במשנה, הלוא <strong>דבר של נוי הוא! אמרי דבי</strong> <small>[אומרים בבית מדרשו]</small> של <strong>ר' ינאי:</strong> לא מדובר בכסות שלבוש בה הפסל, אלא <strong>בכסות מקופלת ומונחת לו על ראשו.</strong> ועוד שואלים: <strong>כלי</strong> שהותר במשנה, הלוא <strong>דבר של נוי הוא! אמר רב פפא:</strong> הכוונה היא <strong>דסחיפא ליה משכילתא ארישיה</strong> <small>[שהפוכה לו קדירה על ראשו],</small> שזה ודאי אינו דבר של נוי.
 <strong>אמר רב אסי בר חייא: כל שהוא לפנים מן הקלקלין</strong> כלומר, מן המחיצה הפנימית של העבודה הזרה — <strong>אפילו</strong> היו שם <strong>מים ומלח אסור,</strong> שוודאי לשם תקרובת עבודה זרה הם שם, והנמצא <strong>חוץ לקלקלין</strong> — <strong>דבר של נוי אסור, שאינו של נוי מותר. אמר ר' יוסי בר חנינא, נקטינן</strong> <small>[מוחזקים אנו]</small> ש<strong>אין</strong> דין <strong>קלקלין לא לפעור ולא למרקוליס.</strong>
 ושואלים: <strong>למאי</strong> <small>[למה]</small> לאיזה ענין נאמר הדבר? <strong>אילימא</strong> <small>[אם תאמר]</small> ש<strong>אפילו</strong> מה שהוא ל<strong>פנים</strong> מן הקלקלין <strong>כחוץ דמי</strong> <small>[נחשב],</small> <strong>ו</strong>גם הוא <strong>שרי</strong> <small>[מותר]</small> אם אינו של נוי, כגון מים ומלח — הדבר תמוה, שכן <strong>השתא פעורי מפערין קמיה</strong> <small>[עכשיו,</small> הרי <small>מפערים בפניו</small> בצואה<small>],</small> <strong>מים ומלח לא מקרבין ליה</strong> <small>[מקריבים לו]?</small> <strong>אלא</strong> ודאי צריך לפרש להיפך: בפעור ומרקוליס <strong>אפילו חוץ כבפנים דמי</strong> <small>[נחשב]</small> <strong>ואסור</strong> כל דבר, שכל דבר נחשב לעבודה זרה זו כדבר של נוי.
 <big>ג משנה</big> <strong>עבודה זרה שהיה לה גינה או מרחץ</strong> — <strong>נהנין מהן שלא בטובה</strong> כלומר, בזמן שאינו משלם שכר לעבודה זרה, <strong>ואין נהנין מהן בטובה. היה</strong> המרחץ או הגינה <strong>שלה ושל אחרים</strong> — <strong>נהנין מהן בין בטובה ובין שלא בטובה.</strong> ובענין אחר: פסל או צורה של <strong>עבודה זרה של נכרי</strong> — <strong>אסורה מיד</strong> כשעשאוה לצורך זה, <strong>ושל ישראל</strong> — <strong>אין אסורה עד שתיעבד</strong> בפועל.
 <big>ד גמרא</big> <strong>אמר אביי:</strong> מה שאמרו שאסור ליהנות מן הגינה או מרחץ של עבודה זרה <strong>בטובה</strong> — כוונתו <strong>בטובת כומרין</strong> שמעלה להם שכר, <strong>שלא בטובה</strong> — <strong>שלא בטובת כומרין; לאפוקי</strong> <small>[להוציא]</small> <strong>טובת עובדיה</strong> של עבודה זרה זו, שאינם כמרים אלא רק עובדים אותה סתם, <strong>דשרי</strong> <small>[שמותר]</small> ליהנות מהם בשכר.
 <strong>איכא דמתני לה אסיפא</strong> <small>[יש ששונה</small> את דברי אביי <small>על סופה</small> של המשנה<small>]:</small> <strong>היה שלה ושל אחרים</strong> — <strong>נהנין מהן בטובה ושלא בטובה. אמר אביי: בטובה</strong> — כוונתו <strong>בטובת אחרים, שלא בטובה</strong> — <strong>שלא בטובת כומרין,</strong> אבל בטובת כומרים — אסור.
  ומעירים:  <strong>מאן דמתני אסיפא</strong> <small>[מי ששונה</small> את דברי אביי <small>על הסוף]</small> שאם היה שלה ושל אחרים אסור בטובת כומרים — <strong>כל שכן</strong> שהוא שונה <strong>ארישא</strong> <small>[על ראשה],</small> כשכולה של עבודה זרה. <strong>ומאן דמתני ארישא</strong> <small>[ומי ששונה על ראשה]</small> — דווקא שם אסור, <strong>אבל אסיפא</strong> <small>[על סופה],</small> <strong>כיון דאיכא</strong> <small>[שיש]</small> <strong>אחרים בהדה</strong> <small>[יחד איתה],</small> <strong>אפילו בטובת כומרין נמי שפיר דמי</strong> <small>[גם כן מותר הדבר].</small>
 <big>ה</big> שנינו במשנה: <strong>עבודה זרה של נכרי אסורה מיד.</strong> ומעירים: <strong>מתניתין מני</strong> <small>[משנתנו</small> כשיטת <small>מי היא]?</small> שיטת <strong>ר' עקיבא היא. דתניא</strong> <small>[ששנויה</small> ברייתא<small>]:</small> <strong>"אבד תאבדון את כל המקמות אשר עבדו שם הגוים"</strong> (דברים יב, ב), <strong>בכלים שנשתמשו בהן</strong> הגוים <strong>לעבודה זרה הכתוב מדבר.</strong>
 <strong>יכול עשאום</strong> לשם עבודה זרה <strong>ולא גמרום, גמרום ולא הביאום, הביאום ולא נשתמשו בהן, יכול יהו אסורים? תלמוד לומר: "אשר עבדו שם הגוים",</strong> לומר <strong>שאין אסורין עד שיעבדו; מכאן אמרו: עבודה זרה של נכרי</strong> — <strong>אינה אסורה עד שתיעבד, ושל ישראל</strong> — <strong>אסורה מיד,</strong> אלו <strong>דברי ר' ישמעאל.</strong>
 <strong>ר' עקיבא אומר, חילוף הדברים: עבודה זרה של נכרי</strong> — <strong>אסורה מיד, ושל ישראל</strong> — אינה אסורה <strong>עד שתיעבד,</strong> ומשנתנו היא, איפוא, כשיטת ר' עקיבא. ודנים בגופה של אותה ברייתא.
 <strong>אמר מר</strong> <small>[החכם]:</small> <strong>בכלים שנשתמשו בהן לעבודה זרה הכתוב מדבר.</strong> ומקשים: <strong>הא "מקומות" כתיב</strong> <small>[נאמר]</small> בכתוב, ולא כלים! ומשיבים: <strong>אם אינו ענין למקומות, דלא מיתסרי</strong> <small>[שאין</small> המקומות עצמם <small>נאסרים],</small> <strong>דכתיב</strong> <small>[שנאמר]:</small> <strong>"אלהיהם על ההרים"</strong> (דברים יב, ב), ומכאן אנו מדייקים: <strong>ולא ההרים אלהיהם,</strong> שאין ההרים נאסרים,
## דף נב.
 אם כן <strong>תנהו ענין לכלים</strong> המשמשים לעבודה זרה. בהמשך הברייתא שנינו, <strong>מכאן אמרו: עבודה זרה של נכרי אינה אסורה אלא עד שתעבד, ושל ישראל</strong> נאסרת <strong>מיד.</strong>
 ומקשים: <strong>והא</strong> <small>[והרי]</small> <strong>בכלים אוקימנא לה</strong> <small>[העמדנו אותה],</small> המשמשים את העבודה זרה, ולא בפסילי עבודה זרה עצמה! ומשיבים, <strong>אמר קרא</strong> <small>[הכתוב]:</small> <strong>"אשר אתם ירשים אתם את אלהיהם"</strong> (דברים יב, ב), <strong>מקיש</strong> (משוה) כתוב זה <strong>אלהיהם לכלים, מה כלים</strong> אינם אסורים <strong>עד שיעבדו, אף אלהיהם נמי</strong> <small>[גם כן]</small> אינם אסורים <strong>עד שיעבדו.</strong> ומן הצד האחר: <strong>ור' עקיבא דלא מקיש</strong> <small>[שאינו משווה]</small> בין הדברים, שהרי לשיטתו עבודה זרה של נכרי אסורה מיד, <strong>אמר לך</strong> <small>[</small>יכול <small>לומר לך]:</small> <strong>"את"</strong> שנאמר שם <strong>הפסיק הענין,</strong> לחלק בין "ההרים" (כלומר, הכלים)  ובין "אלהיהם".
  ועוד לבירור השיטות, שואלים: <strong>ור' ישמעאל, אשכחן</strong> <small>[מצאנו]</small> ש<strong>עבודה זרה של נכרי</strong> ש<strong>אינה אסורה עד שתעבד,</strong> אבל של <strong>ישראל</strong> ש<strong>אסורה מיד מנא ליה</strong> <small>[מנין לו]?</small> ומשיבים: <strong>סברא הוא</strong> <small>[סברה היא</small> זו<small>],</small> ממה שעבודה זרה של <strong>נכרי</strong> אינה נאסרת <strong>עד שתעבד,</strong> מכאן שזו של <strong>ישראל אסורה מיד.</strong> ומקשים: <strong>אימא</strong> <small>[אמור]:</small> של <strong>ישראל כלל וכלל לא</strong> תיאסר! ודוחים: <strong>השתא</strong> <small>[עכשיו,</small> הרי<small>]</small> <strong>גניזה בעיא</strong> <small>[צריכה</small> היא<small>]</small> עבודה זרה של ישראל, ואין לה ביטול, וכי <strong>איתסורי לא מיתסרא</strong> <small>[להיאסר אינה נאסרת]?</small>
 ומקשים: <strong>ואימא</strong> <small>[ואמור]:</small> עבודה זרה זו של ישראל יהא דינה כמו של <strong>נכרי!</strong> ומשיבים, <strong>אמר קרא</strong> <small>[הכתוב]:</small> <strong>"ואת חטאתכם אשר עשיתם את העגל"</strong> (דברים ט, כא), לומר ש<strong>משעת עשייה קם ליה</strong> <small>[עמד לו]</small> <strong>בחטא.</strong>
 ודוחים: <strong>אימא</strong> <strong>הני מילי למיקם גברא</strong> <small>[אמור</small> ש<small>דברים אלה</small> אמורים כדי <small>שיעמוד האיש]</small> <strong>בחטא,</strong> שמיד שעשה צלם לעבודה זרה הריהו חוטא, אבל <strong>איתסורי לא מיתסרא</strong> <small>[</small>היא עצמה <small>להיאסר אינה נאסרת]!</small> ומשיבים, <strong>אמר קרא</strong> <small>[המקרא]:</small> <strong>"ארור האיש אשר יעשה פסל ומסכה"</strong> (דברים כז, טו), לומר: <strong>משעת עשייה קם ליה</strong> <small>[עומד הוא]</small> <strong>ב"ארור".</strong>
 ומקשים: גם כאן, <strong>אימא הני מילי למיקם גברא</strong> <small>[אמור</small> ש<small>דברים אלה</small> אמורים <small>שיעמוד האיש]</small> <strong>ב"ארור",</strong> אבל <strong>איתסורי לא מיתסרא</strong> <small>[</small>היא עצמה <small>להיאסר אינה נאסרת]!</small> ומשיבים: <strong>"תועבת ה'" כתיב</strong> <small>[נאמר]</small> (דברים כז, טו), משמע שהיא עצמה תועבה ואסורה.
  ושואלים:  <strong>ור' עקיבא,</strong> שסבור שאינה נאסרת מיד, כיצד הוא מפרש כתוב זה? לדעתו הכוונה היא שעושה <strong>דבר המביא לידי תועבה</strong> כלומר, לידי עבודה זרה, אבל אין ללמוד מכאן שהיא עצמה קרויה כך מתחילתה.
  ומבררים את שיטת ר' עקיבא: <strong>ור' עקיבא, עבודה זרה של נכרי</strong> ש<strong>אסורה מיד מנא ליה</strong> <small>[מנין לו]?</small> <strong>אמר עולא, אמר קרא</strong> <small>[המקרא]:</small> <strong>"פסילי אלהיהם תשרפון באש"</strong> (דברים ז, כה), לומר: מיד <strong>משפסלו נעשה אלוה.</strong>
 ומן הצד האחר, <strong>ואידך</strong> <small>[והאחר,</small> ר' ישמעאל<small>]</small> כיצד הוא מפרש פסוק זה? <strong>ההוא מיבעי ליה לכדתני</strong> <small>[אותו</small> פסוק <small>נצרך לו לכמו ששנה]</small> <strong>רב יוסף, דתני</strong> <small>[ששנה]</small> <strong>רב יוסף: מנין לגוי שפוסל אלוהו</strong> שיכול לבטלו? <strong>שנאמר: "פסילי אלהיהם תשרפון באש".</strong>
 ומן הצד השני, <strong>ואידך</strong> <small>[והאחר,</small> ר' עקיבא<small>]</small> מנין לומד הוא דבר זה? <strong>נפקא ליה</strong> <small>[יוצא לו</small> הדבר<small>]</small> <strong>מ</strong>מה שאמר <strong>שמואל,</strong> ש<strong>שמואל רמי</strong> <small>[השליך,</small> הראה סתירה<small>],</small> <strong>כתיב</strong> <small>[נאמר]:</small> <strong>"לא תחמד כסף וזהב עליהם"</strong> (דברים ז, כה), <strong>וכתיב</strong> <small>[ונאמר]</small> בהמשך: <strong>"ולקחת לך"</strong> (דברים ז, כה), שרשאי אתה לקחת, <strong>הא כיצד?</strong> אם <strong>פסלו</strong> הנכרי <strong>לאלוה</strong> — <strong>"לא תחמד"</strong> ולא תקח, לפי שהוא נאסר מיד, אם <strong>פסלו מאלוה</strong> וביטלו — הרי בזה אפשר לקיים <strong>"ולקחת לך".</strong>
 ושואלים עוד: <strong>ור' עקיבא, אשכחן</strong> <small>[מצאנו]</small> מקור לכך ש<strong>עבודה זרה של נכרי</strong> ש<strong>אסורה מיד,</strong> של <strong>ישראל</strong> שאינה אסורה <strong>עד שתעבד מנלן</strong> <small>[מנין לנו]?</small> <strong>אמר רב יהודה, אמר קרא</strong> <small>[המקרא]:</small> "ארור האיש אשר יעשה פסל ומסכה... <strong>ושם בסתר"</strong> (דברים כז, טו), <strong>עד שיעשה לה דברים שבסתר</strong> כלומר, שיעבוד אותה.
  ומן הצד האחר, <strong>ואידך</strong> <small>[והאחר,</small> ר' ישמעאל<small>]</small> כיצד הוא מפרש את הדבר? <strong>ההוא מיבעיא ליה</strong> <small>[אותו</small> פסוק <small>נצרך לו]</small> <strong>ל</strong>כמו שאמר <strong>ר' יצחק,</strong> ש<strong>אמר ר' יצחק: מנין לעבודה זרה של ישראל שטעונה גניזה? שנאמר: "ושם בסתר"</strong> כלומר, צריכים לשים אותה במקום נסתר, בגניזה.
 <strong>ואידך</strong> <small>[והאחר,</small> ר' עקיבא<small>]</small> מנין לומד הוא דבר זה? <strong>נפקא ליה</strong> <small>[יוצא לו</small> הדבר<small>]</small> <strong>מ</strong>מה שאמר <strong>רב חסדא אמר רב,</strong> ש<strong>אמר רב חסדא אמר רב: מנין לעבודה זרה של ישראל שטעונה גניזה? שנאמר: "לא תטע לך אשרה כל עץ אצל מזבח</strong> ה' אלהיך" (דברים טז, כא), ללמד: <strong>מה מזבח טעון גניזה, אף אשרה טעונה גניזה.</strong>
 <strong>ואידך</strong> <small>[והאחר,</small> ר' ישמעאל<small>]</small> מה הוא לומד מפסוק זה? <strong>ההוא מיבעי ליה</strong> <small>[אותו</small> פסוק <small>נצרך לו]</small> <strong>ל</strong>כמו שאמר <strong>ריש לקיש,</strong> ש<strong>אמר ריש לקיש: כל המעמיד</strong> (הממנה) <strong>דיין שאינו הגון</strong> (מצד בערותו או רשעתו) — <strong>כאילו נוטע אשרה בישראל, שנאמר: "שפטים ושטרים תתן לך בכל שעריך"</strong> (דברים כז, יח), <strong>וסמיך ליה</strong> <small>[וסמוך לו]</small> הכתוב: <strong>"לא תטע לך אשרה כל עץ"</strong> (דברים כז, כא).
 <strong>אמר רב אשי: ובמקום</strong> שיש <strong>תלמידי חכמים,</strong> אם הוא מעמיד דיין שאינו הגון — <strong>כאילו נטעו</strong> לעץ אשרה <strong>אצל מזבח</strong> ה', <strong>שנאמר: "אצל מזבח".</strong>
 <big>א</big> <strong>בעי</strong> <small>[שאל]</small> <strong>רב המנונא: ריתך כלי</strong> שבור ותיקנו <strong>לעבודה זרה, מהו?</strong> ושואלים: <strong>עבודה זרה דמאן</strong> <small>[של מי]?</small> <strong>אילימא</strong> <small>[אם תאמר]</small> <strong>עבודה זרה</strong> של <strong>נכרי,</strong> הלוא <strong>בין לר' ישמעאל ובין לר' עקיבא</strong> הכלים הללו <strong>משמשי עבודה זרה הן, ומשמשי עבודה זרה אין אסורין עד שיעבדו</strong> בהם בפועל! <strong>אלא</strong> בהכרח מדובר ב<strong>עבודה זרה</strong> של <strong>ישראל,</strong> ואולם עדיין יש לברר:
 <strong>אליבא דמאן</strong> <small>[לפי שיטת מי]?</small> <strong>אילימא אליבא</strong> <small>[אם תאמר לפי שיטת]</small> <strong>ר' עקיבא, השתא היא גופה לא מיתסרא</strong> <small>[עכשיו,</small> הרי <small>היא עצמה אינה אסורה]</small> <strong>עד שתעבד</strong> בפועל, <strong>משמשיה מיבעיא</strong> <small>[נצרכה</small> לומר<small>]</small> שאינם אסורים? <strong>ואלא</strong> תאמר כי השאלה היא <strong>אליבא</strong> <small>[לפי שיטת]</small> <strong>ר' ישמעאל</strong> ש<strong>אמר:</strong> עבודה זרה של ישראל <strong>אסורה מיד,</strong> וכך הוא שואל:
 <strong>מאי</strong> <small>[מה]</small> יהיה הדין במשמשיה? האם <strong>משמשין ממשמשין גמרינן</strong> <small>[אנו למדים],</small> <strong>מה התם</strong> <small>[שם]</small> בשל גוי אינם אסורים <strong>עד שיעבדו</strong> בפועל, <strong>אף הכא</strong> <small>[כאן]</small> בשל ישראל אינם נאסרים <strong>עד שיעבדו, או דלמא מינה גמר</strong> <small>[שמא ממנה</small> עצמה הוא <small>לומד],</small> מעבודה זרה של ישראל, <strong>מה היא</strong> עצמה <strong>אסורה מיד אף משמשיה אסורין מיד?</strong>
 גם זאת יש לדחות: אם זו היא השאלה של רב המנונא, <strong>מאי איריא דקא מיבעיא ליה</strong> <small>[מה שייך,</small> מדוע דווקא <small>נשאלה לו</small> השאלה<small>]</small> ב<strong>ריתך כלי? תיבעי ליה</strong> <small>[</small>ש<small>תישאל לו</small> השאלה<small>]</small> ב<strong>עשה</strong> כלי לצורך זה מתחילה!
  ומשיבים:  <strong>רב המנונא</strong> עוסק בכלי ששימש כבר לעבודה זרה ונשבר, ו<strong>משום טומאה ישנה קמיבעיא ליה</strong> <small>[נשאלה לו</small> השאלה<small>],</small> <strong>דתנן</strong> <small>[ששנינו</small> במשנה<small>]:</small> <strong>כלי מתכות,</strong> בין <strong>פשוטיהן</strong> כלומר, בין שהם כלים בלי בית קיבול, <strong>ו</strong>בין <strong>מקבליהן</strong> שיש בהם כלי קיבול, אם נגעה בהם טומאה — הרי הם <strong>טמאין,</strong> אם <strong>נשתברו</strong> — <strong>טהרו,</strong> אם <strong>חזר ועשאן</strong> מן השברים הללו <strong>כלים</strong> — <strong>יחזרו לטומאה ישנה;</strong>
 <strong>והכי קמיבעיא ליה</strong> <small>[וכך נשאלה לו</small> השאלה<small>]:</small> <strong>כי הדרא</strong> <small>[כאשר חוזרת]</small> <strong>טומאה</strong> לכלים, כגון על ידי ריתוך — <strong>הני מילי</strong> <small>[דברים אלה</small> אמורים<small>]</small> להחזיר את הטומאה בכלים הללו <strong>לטומאה דאורייתא</strong> <small>[שמן התורה]</small> שהיתה בהם, <strong>אבל טומאה דרבנן</strong> <small>[של דברי סופרים]</small> — <strong>לא,</strong> וטומאת עבודה זרה היא רק מדברי סופרים, <strong>או דלמא לא שנא</strong> <small>[שמא אינו שונה]?</small> ושואלים: <strong>ותיבעי ליה</strong> <small>[ושתשאל לו</small> השאלה<small>]</small> ב<strong>שאר טומאות דרבנן</strong> <small>[מדברי סופרים],</small> מדוע שאל דווקא לענין עבודה זרה?
  ומשיבים:  <strong>חדא מגו חדא קמיבעיא ליה</strong> <small>[אחת מתוך אחת נשאלה לו],</small> כלומר שאל שאלה אחת הנובעת משאלה אחרת, וכך יש להבין את השאלה: <strong>טומאה דרבנן</strong> <small>[שמדברי סופרים]</small> <strong>מי הדרא</strong> <small>[האם</small> היא <small>חוזרת]</small> <strong>או לא הדרא</strong> <small>[חוזרת]?</small> <strong>אם תימצי לימא</strong> <small>[תמצא לומר]</small> <strong>לא הדרא</strong> <small>[אינה חוזרת],</small> <strong>טומאה</strong> של <strong>עבודה זרה, משום חומרא</strong> של <strong>עבודה זרה מי שויוה רבנן כטומאה דאורייתא</strong> <small>[האם עשו אותה חכמים כטומאה שמן התורה]</small> <strong>או לא?</strong> שאלה זו לא נפתרה ונשארה ב<strong>תיקו</strong> <small>[תעמוד]</small> השאלה במקומה.
 <big>ב</big> <strong>בעי מיניה</strong> <small>[שאל אותו]</small> <strong>ר' יוחנן מר' ינאי: תקרובת עבודה זרה של אוכלים,</strong> שמביא אוכלים כתקרובת, <strong>מהו</strong> <small>[מה]</small> דינם? <strong>מי מהניא להו</strong> <small>[האם מועיל להם]</small> <strong>ביטול</strong> שמבטל אותם הגוי, <strong>לטהרינהו</strong> <small>[לטהר אותם]</small> <strong>מטומאה</strong> שהטילו חכמים על תקרובת עבודה זרה, <strong>או לא?</strong>
 ושואלים: <strong>ותיבעי ליה</strong> <small>[ושתישאל לו</small> השאלה<small>]</small> לגבי <strong>כלים</strong> של עבודה זרה, האם נטהרו כשביטלם! ומשיבים: ב<strong>כלים לא קמיבעיא ליה</strong> <small>[נשאלה לו</small> השאלה<small>],</small> ומדוע? <strong>כיון דאית להו</strong> <small>[שיש להם]</small> אפשרות של <strong>טהרה במקוה</strong> — <strong>טומאה נמי</strong> <small>[גם כן]</small> <strong>בטלה</strong> כאשר מבטל אותם, <strong>כי קמיבעיא ליה</strong> <small>[כאשר נשאלה לו</small> השאלה<small>]</small> — הרי זה ב<strong>אוכלין,</strong> שאינם נטהרים במקוה, האם טומאה שהיתה בהם בטילה כשהוא מבטלם מלהיות תקרובת.
  ושואלים:  <strong>ותיבעי ליה</strong> <small>[ושתשאל לו</small> השאלה<small>]</small> ב<strong>עבודה זרה גופה</strong> <small>[עצמה],</small> כגון שעשה עבודה זרה מאוכלים! ומשיבים: <strong>עבודה זרה גופה</strong> <small>[עצמה]</small> <strong>לא מיבעיא ליה</strong> <small>[נשאלה לו],</small>
## דף נב:
 <strong>כיון</strong> ש<strong>איסורה בטיל</strong> על ידי שמבטל אותה, <strong>טומאה נמי</strong> <small>[גם כן]</small> <strong>בטלה. כי קא מיבעיא ליה</strong> <small>[כאשר נשאלה לו</small> השאלה הזו<small>]</small> הרי זה ב<strong>תקרובת לעבודה זרה</strong> שהיא <strong>של אוכלין, מאי</strong> <small>[מה]</small> הדין? וצדדי השאלה, <strong>כיון דאיסוריה לא בטיל</strong> <small>[שאיסורו אינו בטל],</small> <strong>כ</strong>דברי <strong>רב גידל,</strong> שאמר שאין תקרובת עבודה זרה בטילה מאיסורה לעולם, אם כן נאמר ש<strong>טומאה נמי</strong> <small>[גם כן]</small> <strong>לא בטלה, או דלמא</strong> <small>[שמא]</small> <strong>איסור</strong> של תקרובת עבודה זרה שהוא <strong>דאורייתא</strong> <small>[מן התורה]</small> <strong>לא בטיל,</strong> אבל <strong>טומאה דרבנן</strong> <small>[שחכמים</small> גזרו<small>]</small> <strong>בטיל</strong> <small>[בטילה]?</small> שאלה זו לא נפתרה, ונשארה ב<strong>תיקו</strong> <small>[תעמוד]</small> במקומה.
 <big>א</big> <strong>בעא מיניה</strong> <small>[שאל אותו]</small> <strong>ר' יוסי בן שאול מרבי: כלים ששימשו בהן</strong> לעבודה זרה <strong>בבית חוניו</strong> שהיה מקדש שהקימו יהודים במצרים, <strong>מהו</strong> דינם לענין <strong>שישתמשו בהן בבית המקדש?</strong>
 ומעירים: <strong>וקא מיבעיא ליה</strong> <small>[ונשאלה לו</small> השאלה<small>]</small> <strong>אליבא דמאן דאמר</strong> <small>[לדעת מי שאומר]</small> ש<strong>בית חוניו לאו בית עבודה זרה היא,</strong> אלא מקום לעבודת ה', אלא שעברו על איסור להקריב קרבנות מחוץ למקדש, <strong>דתנן</strong> <small>[ששנינו</small> במשנה<small>]:</small> <strong>כהנים ששימשו</strong> (שעבדו) <strong>בבית חוניו לא ישמשו במקדש שבירושלים, ואינו צריך לומר</strong> שלא ישמשו במקדש כהנים ששימשו <strong>לדבר אחר</strong> כלומר, לעבודה זרה. ומכאן שבית חוניו עצמו אינו בית עבודה זרה.
  וכך היא השאלה של ר' יוסי בן שאול: דווקא <strong>כהנים הוא דקנסינהו רבנן</strong> <small>[שקנסו אותם חכמים]</small> שלא יעבדו במקדש, <strong>משום</strong> ש<strong>בני דעה נינהו</strong> <small>[הם],</small> ועברו על איסור, <strong>אבל כלים</strong> שאינם בני דעה — <strong>לא,</strong> שאין מקום לגזור עליהם, <strong>או דלמא לא שנא</strong> <small>[שמא אינו שונה]</small> דינם של כלים מדינם של כהנים, ואף עליהם גזרו?
 <strong>אמר לו</strong> רבי לר' יוסי בן שאול: <strong>אסורים הן</strong> כלים אלה, <strong>ומקרא היה בידינו</strong> המוכיח דבר זה <strong>ושכחנוהו.</strong>
 <strong>איתיביה</strong> <small>[הקשה לו]</small> ר' יוסי בן שאול ממה שאמרו הכהנים לחזקיהו מלך יהודה לאחר שטיהרו את המקדש מטומאות אביו אחז: <strong>"כל הכלים</strong> (של בית המקדש) <strong>אשר הזניח המלך אחז במלכותו במעלו</strong> (שעבד עבודה זרה) <strong>הכנו והקדשנו</strong> והנם לפני מזבח ה' " (דברי הימים ב כט, יט), <strong>מאי לאו</strong> <small>[האם לא]</small> הפירוש: <strong>"הכנו"</strong> — <strong>דאטבלינהו</strong> <small>[שהטבלנו אותם],</small> <strong>"הקדשנו"</strong> — <strong>דאקדישננהו</strong> <small>[שהקדשנו אותם],</small> משמע שאפשר להשתמש בהם לעבודת המקדש למרות שנעשה בהם איסור!
 <strong>אמר לו</strong> רבי: <strong>ברוך אתה לשמים שהחזרת לי אבדתי</strong> כלומר, אתה גרמת לי להיזכר בדבר ששכחתי, כי זה היה באמת הפסוק שממנו שמעתי להיפך, שהם אסורים, שכך יש להבין את הנאמר בו: <strong>"הכנו"</strong> — כוונתו <strong>שגנזנום, ו"הקדשנו"</strong> — כוונתו <strong>שהקדשנו אחרים תחתיהם,</strong> כיון שהם עצמם אסורים.
  ומציעים:  <strong>לימא מסייע ליה</strong> <small>[האם נאמר</small> כי <small>מסייע לו</small> לרבי<small>]</small> מה ששנינו: לשכה <strong>מזרחית צפונית</strong> שבבית המוקד שבעזרה — <strong>בה גנזו בית חשמונאי את אבני המזבח ששקצו אנשי יון, ואמר רב ששת:</strong> הכוונה היא <strong>ששקצו</strong> את האבנים <strong>לעבודה זרה,</strong> משמע שדברים של המקדש שהשתמשו בהם לעבודה זרה — אין להם תקנה אלא גניזה!
 <strong>אמר רב פפא:</strong> אין משם סיוע לשאלה האם קונסים חכמים ואוסרים לשמש בכלי שרת שעשו בהם איסור, שכן <strong>התם</strong> <small>[שם]</small> בענין זה <strong>קרא אשכח ודרש</strong> <small>[מקרא מצאו ודרשו]</small> שהמזבח נתחלל מקדושתו, ולכן נאסר, <strong>דכתיב</strong> <small>[שנאמר]:</small> <strong>"ובאו בה פריצים וחללוה"</strong> (יחזקאל ז, כב), שכיון שנכנסו לשם הגוים חיללו את הקדושה שהיתה במזבח, וכיון שהפך לחולין נאסרו אבניו אף להדיוט כשנשתמשו בהם לעבודה זרה. ומדוע גנזום?
 <strong>אמרי</strong> <small>[אמרו]</small> חכמי אותו הדור: <strong>היכי נעביד</strong> <small>[איך נעשה]</small> לבטלן מאיסור עבודה זרה. כדי להכשירן למזבח? אם <strong>ניתברינהו</strong> <small>[נשבור אותן</small> את האבנים הללו] — <strong>"אבנים שלמות</strong> תבנה את מזבח ה' " (דברים כז, ו) <strong>אמר רחמנא</strong> <small>[אמרה התורה],</small> <strong>ננסרינהו</strong> <small>[ננסר אותן]</small> בלא לשוברן — <strong>"לא תניף עליהם ברזל"</strong> (דברים כז, ה) <strong>אמר רחמנא</strong> <small>[אמרה התורה],</small> ואם כן אין להן תקנה אלא לגונזן.
  ושואלים:  <strong>ו</strong>עדיין <strong>אמאי</strong> <small>[מדוע]</small> לגונזן? <strong>ליתברינהו ולישקלינהו לנפשייהו</strong> <small>[שישברו אותן</small> כדי לבטלן, <small>ויקחו אותן</small> בית חשמונאי <small>לעצמם]</small> שהרי כבר נתחללו! <strong>מי</strong> <small>[האם]</small> <strong>לא אמר רב אושעיא: בקשו לגנוז כל כסף וזהב שבעולם משום כספא ודהבא</strong> <small>[כסף וזהב]</small> <strong>של ירושלים</strong> שהיה במקדש, שמעורב בכל מיני כסף וזהב אחרים; <strong>והוינן בה</strong> <small>[והיינו מתקשים בכך]:</small> וכי <strong>ירושלים הויא רובא דעלמא</strong> <small>[היא רוב העולם]</small> שצריך לחשוש בכל הכסף שבעולם משום זה?
 <strong>אלא אמר אביי: בקשו לגנוז דינרא הדרייאנא טוריינא שיפא</strong> <small>[</small>את <small>הדינר של אדריינוס או טריינוס המשופשף],</small> <strong>מפני טבעה</strong> (מטבע) <strong>של ירושלים,</strong> שברור היה לנו שבדינרים הללו מעורב הרבה מאד מכסף המקדש, <strong>עד שמצאו לה מקרא מן התורה שהוא מותר,</strong> שנאמר: <strong>"ובאו בה פריצים וחללוה",</strong> לומר: כיון שבאו בה — חיללוה, ושוב אין בה קדושה!
  ומשיבים: אף על פי כן אינו דומה,  <strong>התם</strong> <small>[שם]</small> <strong>לא אשתמשו בהו</strong> <small>[השתמשו בהם]</small> בכספים הללו <strong>לגבוה,</strong> אלא היו רק הקדש. <strong>הכא</strong> <small>[כאן],</small> באבני המזבח, <strong>כיון דאשתמש בהו</strong> <small>[שהשתמשו בהם]</small> <strong>לגבוה</strong> — <strong>לאו אורח ארעא לאשתמושי בהו הדיוטא</strong> <small>[אין</small> זה <small>דרך ארץ שישתמש בהם הדיוט],</small> ולכן גנזום.
 <big>ב משנה</big> <strong>נכרי מבטל עבודה זרה שלו</strong> שהוא עובד אותה, <strong>ושל חבירו</strong> אף שהוא עצמו אינו עובד אותה, <strong>וישראל אין מבטל עבודה זרה של נכרי. המבטל עבודה זרה</strong> — <strong>מבטל</strong> על ידי כך גם את <strong>משמשיה,</strong> אם <strong>ביטל</strong> רק את <strong>משמשיה, משמשין</strong> — <strong>מותרין, והיא</strong> עצמה עדיין <strong>אסורה.</strong>
 <big>ג גמרא</big> <strong>מתני ליה</strong> <small>[היה שונה לו]</small> <strong>רבי לר' שמעון ברבי</strong> כנוסח משנתנו: <strong>נכרי מבטל עבודה זרה שלו ושל חבירו. אמר לו: רבי, שנית לנו בילדותך</strong> כלומר, בהיותך צעיר יותר: <strong>נכרי מבטל עבודה זרה שלו ושל ישראל.</strong> ותחילה תוהים: עבודה זרה של <strong>ישראל מי קא מבטלה</strong> <small>[האם היא מתבטלת]?</small> <strong>והא</strong> <small>[והרי]</small> <strong>"ושם בסתר"</strong> (דברים כז, טו) <strong>כתיב</strong> <small>[נאמר],</small> ולמדנו מכאן שאין לה תקנה אלא גניזה! <strong>אמר ר' הילל בריה</strong> <small>[בנו]</small> של <strong>ר' וולס: לא נצרכה</strong> הלכה זו, אלא במקרה <strong>שיש לו</strong> לגוי <strong>בה</strong> בעבודה זרה זו <strong>שותפות</strong> עם ישראל, ולכן היה מקום לומר שהוא יכול לבטלה.
  ושואלים:  <strong>בילדותו מאי קסבר</strong> <small>[מה חשב]</small> רבי, <strong>ובזקנותו מאי קסבר</strong> <small>[מה חשב],</small> מדוע שינה את דעתו? ומסבירים, <strong>בילדותו סבר: ישראל אדעתא דנכרי פלח</strong> <small>[על דעת</small> שותפו <small>הגוי הוא עובד],</small> בגללו, ולכן <strong>כיון</strong> שה<strong>נכרי מבטל דנפשיה</strong> <small>[</small>את <small>שלו],</small> של <strong>ישראל נמי מבטלה</strong> <small>[גם כן מתבטלת].</small> <strong>ובזקנותו סבר: ישראל אדעתא דנפשיה פלח</strong> <small>[על דעת עצמו הוא עובד],</small> ולכן <strong>כי</strong> <small>[כאשר]</small> <strong>מבטל נכרי דנפשיה</strong> <small>[</small>את <small>של עצמו],</small> של <strong>ישראל לא בטיל</strong> <small>[אינו בטל].</small>
 <strong>איכא דמתני לה אסיפא</strong> <small>[יש ששונה אותה</small> את השמועה הזו <small>על סופה</small> של המשנה<small>]:</small> <strong>ישראל אינו מבטל עבודה זרה של נכרי.</strong> ושואלים: <strong>פשיטא</strong> <small>[פשוט]</small> הדבר! <strong>אמר ר' הילל בריה</strong> <small>[בנו]</small>
## דף נג.
 של <strong>ר' וולס: לא נצרכה</strong> הלכה זו אלא במקרה <strong>שיש לו בה שותפות</strong> עם גוי, <strong>וקא משמע לן</strong> <small>[ומשמיע לנו]</small> שדווקא <strong>ישראל הוא</strong> ש<strong>לא מבטל</strong> של <strong>נכרי, אבל נכרי דנפשיה</strong> <small>[</small>את החלק <small>של עצמו]</small> <strong>מבטל.</strong>
 <strong>איכא דמתני לה אברייתא</strong> <small>[יש ששונה את</small> הענין הזה <small>על ברייתא],</small> <strong>ר' שמעון בן מנסיא אומר: עבודה זרה של ישראל אין לה בטילה עולמית.</strong> ושואלים: <strong>מאי</strong> <small>[מה</small> פירוש<small>]</small> <strong>"עולמית"?</strong> והרי נאמר שאין לה בטילה! <strong>אמר ר' הילל בריה</strong> <small>[בנו]</small> של <strong>ר' וולס: לא נצרכה, אלא</strong> במקרה <strong>שיש לו לגוי בה שותפות, וקא משמע לן</strong> <small>[משמיע לנו],</small> ש<strong>ישראל אדעתא דנפשיה פלח</strong> <small>[על דעת עצמו עובד],</small> וגם אם ביטל הגוי את חלקו, חלקו של הישראל אינו בטל.
 <big>א משנה</big> <strong>כיצד מבטלה</strong> הגוי לעבודה זרה שלו? <strong>קטע ראש אזנה, ראש חוטמה, ראש אצבעה. פחסה</strong> (מעך אותה), <strong>אף על פי שלא חיסרה</strong> — <strong>ביטלה;</strong> אבל אם <strong>רק</strong> (ירק) <strong>בפניה, השתין בפניה, גררה</strong> על הארץ, <strong>זרק בה את הצואה</strong> — <strong>הרי זו אינה בטילה,</strong> לפי שהוא רק דבר זמני, ולאחר מכן חוזר לעובדה. <strong>מכרה או משכנה</strong> — <strong>רבי אומר: ביטל</strong> אותה בכך, <strong>וחכמים אומרים: לא ביטל.</strong>
 <big>ב גמרא</big> על האמור במשנה שאם פחסה אף על פי שלא חיסרה ביטלה, שואלים: <strong>כי</strong> <small>[אם]</small> <strong>לא חיסרה, במאי</strong> <small>[במה]</small> <strong>ביטלה? אמר ר' זירא: שפחסה בפניה</strong> כלומר, הכה בפניה בפטיש עד שקלקל צורתה, אף שלא החסיר דבר ממנה.
 <big>ג</big> שנינו במשנה: <strong>רקק בפניה, והשתין בפניה</strong> וכו' הרי זו אינה בטילה. ושואלים: <strong>מנהני מילי</strong> <small>[מנין הדברים הללו]</small> שגוי הנוהג בזיון בעבודה זרה לא ביטלה על ידי כך?
 <strong>אמר חזקיה,</strong> ש<strong>אמר קרא</strong> <small>[הכתוב]</small> על עובדי אלילים: <strong>"והיה כי ירעב והתקצף וקלל במלכו ובאלהיו ופנה למעלה"</strong> (ישעיה ח, כא), <strong>וכתיב בתריה</strong> <small>[וכתוב אחריו]:</small> <strong>"ואל ארץ יביט והנה צרה וחשכה" וגו'</strong> (ישעיה ח, כב), והרי אנו למדים מכאן <strong>דאף על גב</strong> <small>[שאף על פי]</small> ש<strong>קלל מלכו ואלהיו</strong> <strong>ופנה למעלה</strong> כלפי ה', בכל זאת — <strong>אל ארץ יביט</strong> והנה צרה וחשכה, ששוב הוא חוזר ועובד עבודה זרה.
 <big>ד</big> שנינו במשנה: <strong>מכרה או משכנה</strong> — <strong>רבי אומר: ביטל,</strong> וחכמים אומרים: לא ביטל. בפירוש מחלוקת זו נחלקו אמוראים, <strong>זעירי</strong> ש<strong>אמר</strong> בשם <strong>ר' יוחנן, ור' ירמיה בר אבא</strong> ש<strong>אמר</strong> בשם <strong>רב, חד</strong> <small>[אחד</small> מהם<small>]</small> <strong>אמר: מחלוקת</strong> זו היא <strong>ב</strong>מקרה שמוכרה הגוי ל<strong>צורף גוי, אבל ב</strong>מוכרה ל<strong>צורף ישראל</strong> — <strong>דברי הכל ביטל,</strong> שהגוי יודע שהישראל עתיד להתיכה. <strong>וחד</strong> <small>[ואחד</small> מהם<small>]</small> <strong>אמר: בצורף ישראל מחלוקת.</strong>
 על הדעה האחרונה <strong>איבעיא להו</strong> <small>[נשאלה להם</small> לחכמים<small>]:</small> האם הכוונה היא כי <strong>בצורף ישראל מחלוקת, אבל</strong> המוכר ל<strong>צורף גוי דברי הכל לא ביטל, או דלמא</strong> <small>[שמא]</small> <strong>בין בזה</strong> <strong>ובין בזה מחלוקת?</strong>
 ומציעים: <strong>תא שמע</strong> <small>[בוא ושמע]</small> פתרון מברייתא, ש<strong>אמר רבי: נראין דבריי</strong> שביטל <strong>כשמכרה לחבלה, ו</strong>נראים <strong>דברי חביריי</strong> שלא ביטל במקרה <strong>שמכרה לעובדה;</strong> ונברר:
 <strong>מאי</strong> <small>[מה</small> משמעות<small>]</small> <strong>"לחבלה"</strong> <strong>ומאי</strong> <small>[ומה</small> משמעות<small>]</small> <strong>"לעובדה"? אילימא</strong> <small>[אם תאמר]</small> <strong>לחבלה</strong> — <strong>לחבלה ממש,</strong> שהמוכר יודע שהקונה עומד לשוברה, <strong>לעובדה</strong> — <strong>לעובדה ממש,</strong> שהקונה עתיד לעובדה, <strong>מאי טעמא דמאן דאמר</strong> <small>[מה הטעם של מי שאומר]</small> <strong>ביטל</strong> כשמוכרה לעובדה, <strong>ומאי טעמא למאן דאמר</strong> <small>[ומה הטעם של מי שאומר]</small> <strong>לא ביטל</strong> אם יודע שהקונה שוברה?
 <strong>אלא לאו</strong> <small>[האם לא]</small> צריך לפרש כך: לא שברור לו הדבר, אלא שמכרה <strong>לחבלה</strong> — <strong>למי שעתיד לחבלה, ומנו</strong> <small>[ומי הוא]</small> שמסתבר שיעשה כן? <strong>צורף ישראל, לעובדה</strong> — <strong>למי שעתיד לעובדה, ומנו</strong> <small>[ומי הוא]?</small> <strong>צורף גוי. ו</strong>ממה שאמר רבי שנראים דבריו במקרה אחד ודברי חבריו במקרה אחר <strong>שמע מינה</strong> <small>[ולמד מכאן]:</small> <strong>בין בזה ובין בזה מחלוקת,</strong> שלא כמי שסבור לעיל כי דווקא בצורף גוי נחלקו רבי וחכמים!
  ודבר זה דוחים: <strong>לא, הכי קאמר</strong> <small>[כך הוא אומר],</small> כך יש להבין ש<strong>אמר רבי: נראין דבריי לחביריי כשמכרה לחבלה, ומנו</strong> <small>[ומי הוא]</small> שעושה כן? <strong>צורף ישראל, שאף חביריי לא נחלקו עלי אלא כשמכרה לעובדה</strong> כלומר, לצורף גוי, <strong>אבל לחבלה</strong> כלומר, לצורף ישראל — <strong>מודו</strong> <small>[מודים]</small> <strong>לי.</strong>
 <strong>מיתיבי</strong> <small>[מקשים</small> מברייתא אחרת<small>]:</small> <strong>הלוקח גרוטאות</strong> (שברי מתכת) <strong>מן הגוים ומצא בהן עבודה זרה, אם עד שלא נתן</strong> הקונה הישראל <strong>מעות משך</strong> את העבודה זרה <strong>—</strong> הרי זה <strong>יחזיר</strong> לגוי מה שמשך, <strong>אם משנתן מעות משך,</strong> ושוב אינו יכול להחזירה — <strong>יוליך</strong> את העבודה הזרה <strong>לים המלח;</strong>
 <strong>אי אמרת בשלמא</strong> <small>[נניח אם אתה אומר]:</small> <strong>בצורף ישראל מחלוקת, הא מני</strong> <small>[זו</small> כשיטת <small>מי היא]</small> שיטת <strong>רבנן</strong> <small>[חכמים]</small> <strong>היא,</strong> שגוי המוכר לצורף ישראל לא ביטל בכך את מה שמכר, ודינו כעבודה זרה. <strong>אלא אי אמרת</strong> <small>[אם אתה אומר]:</small> <strong>בצורף גוי מחלוקת, אבל בצורף ישראל דברי הכל ביטל, הא מני</strong> <small>[זו</small> כשיטת <small>מי היא]?</small>
 ומתרצים: <strong>שאני התם</strong> <small>[שונה שם],</small> <strong>דאדעתא דגרוטאות זבין</strong> <small>[שעל דעת</small> שהן <small>גרוטאות מכרן],</small> <strong>אדעתא</strong> <small>[על דעת]</small> שיש שם <strong>עבודה זרה לא זבין</strong> <small>[מכר],</small> אלא בטעות נפלה עבודה זרה, ולא התכוון לבטלה.
 <big>ה</big> <strong>תנו רבנן</strong> <small>[שנו חכמים</small> בברייתא<small>]:</small> <strong>לוה עליה</strong> על עבודה זרה, שנתנה כמשכון להלואה, <strong>או שנפלה עליה מפולת, או שגנבוה ליסטין</strong> (שודדים), <strong>או שהניחוה הבעלים והלכו למדינת הים,</strong>
## דף נג:
 <strong>אם עתידין</strong> הבעלים <strong>לחזור כמלחמת יהושע</strong> כשכבש את ארץ ישראל— <strong>אינה בטילה.</strong>
 ומסבירים: <strong>וצריכא</strong> <small>[וצריך]</small> שיאמרו כל הדוגמאות הללו, לפי שיש בכל אחת מהן חידוש, <strong>דאי תנא</strong> <small>[שאם היה שונה]</small> רק <strong>לוה</strong> <strong>עליה,</strong> הייתי אומר: <strong>מדלא זבנה</strong> <small>[מ</small>כיוון <small>שלא מכרה],</small> אלא רק עשאה משכון, <strong>לא בטלה,</strong> שמעולם לא הראה על כוונה לוותר עליה, <strong>אבל נפלה עליה מפולת, מדלא קא מפני לה</strong> <small>[מ</small>כיוון <small>שאינו מפנה אותה]</small> — <strong>אימא בטולי בטלה</strong> <small>[אמור</small> ש<small>ביטלה]</small> בלבו, לכן <strong>צריכא</strong> <small>[צריך</small> הדבר להיאמר<small>].</small>
 <strong>ואי תנא</strong> <small>[ואם</small> היה <small>שונה]</small> רק <strong>נפלה עליה מפולת,</strong> הייתי סבור שאינה בטילה <strong>משום דסבר</strong> <small>[שחושב</small> הגוי<small>]:</small> <strong>הא מנחת</strong> <small>[הרי</small> העבודה הזרה <small>מונחת</small> שם<small>],</small> <strong>כל אימת דבעינא לה, שקילנא לה</strong> <small>[כל זמן שארצה אותה, אקח אותה]</small> ואינו מבטלה מליבו, <strong>אבל גנבוה לסטים, מדלא קא מהדר אבתרה</strong> — <strong>בטולי בטלה</strong> <small>[מ</small>כיוון <small>שאינו מחזר אחריה</small> להשיבה אליו — יש מקום לומר ש<small>בטלה</small> בלבו<small>],</small> לכן <strong>צריכא</strong> <small>[צריך]</small> לומר זאת שאין בכך ביטול.
 <strong>ואי תנא</strong> <small>[ואם</small> היה <small>שונה]</small> רק <strong>גנבוה לסטין,</strong> הייתי אומר שאינה בטילה <strong>משום דסבר</strong> <small>[שחושב</small> הגוי<small>]:</small> <strong>אי</strong> <small>[אם]</small> <strong>גוי שקיל לה</strong> <small>[נוטל אותה]</small> בגזילה — הרי <strong>מפלח פלח לה</strong> <small>[</small><small>יעבוד אותה],</small> <strong>אי</strong> <small>[אם]</small> <strong>ישראל שקלה</strong> <small>[נטלה</small> בגזילה<small>]</small> — <strong>איידי</strong> <small>[מתוך]</small> ש<strong>דמיה יקרין מזבין לה</strong> <small>[</small>הריהו <small>מוכר אותה]</small> <strong>לגוי ופלח לה</strong> <small>[ועובד אותה]</small> אותו גוי, ולכן אינו מבטלה בליבו, <strong>אבל הניחוה הבעלים והלכו למדינת הים, מדלא שקלו בהדייהו</strong> <small>[מ</small>כיוון <small>שלא נטלו אותה</small> עמהם<small>]</small> — <strong>בטולי בטלוה</strong> <small>[</small>אמור ש<small>ביטלוה],</small> על כן <strong>צריכא</strong> <small>[צריך]</small> שייאמר גם במקרה זה שאין בכך ביטול.
 <big>א</big> שנינו בברייתא: <strong>אם עתידין</strong> הבעלים <strong>לחזור כמלחמת יהושע</strong> — <strong>אינה בטילה.</strong> ותוהים: <strong>מידי</strong> <small>[כלום]</small> ב<strong>מלחמת יהושע מיהדר הדור</strong> <small>[חזרו]</small> הגוים למקומם? הרי הובסו במלחמה ונהרגו, ולא חזרו! ומשיבים, <strong>הכי קאמר</strong> <small>[כך אמר]:</small> <strong>אם עתידין לחזור</strong> — <strong>הרי</strong> דינה <strong>הוא כמלחמת יהושע ואין לה בטילה.</strong>
 ושואלים: <strong>ולמה לי למיתלייה</strong> <small>[לתלות אותה]</small> לקשר את הדבר <strong>במלחמת יהושע?</strong> ומשיבים: <strong>מלתא אגב אורחא קא משמע לן</strong> <small>[דבר בדרך אגב משמיע לנו],</small> שיש ללמוד הלכות עבודה זרה לפרטיה ממלחמת יהושע, <strong>כי הא</strong> <small>[כמו</small> הלכה <small>זו]</small> ש<strong>אמר רב יהודה אמר רב: ישראל שזקף לבינה להשתחות לה,</strong> ולא השתחווה, <strong>ובא גוי והשתחוה לה</strong> — <strong>אסרה,</strong> אף שאינה שייכת לו.
  ושואלים:  <strong>מנלן</strong> <small>[מנין לנו]</small> ש<strong>אסרה? אמר ר' אלעזר: כתחילה של</strong> הכניסה ל<strong>ארץ ישראל, דאמר רחמנא</strong> <small>[שאמרה התורה]</small> <strong>"ואשריהם תשרפון באש"</strong> (דברים יב, ג), ויש לתמוה: <strong>מכדי</strong> <small>[הרי]</small> ארץ ישראל <strong>ירושה היא להם</strong> לישראל עוד <strong>מאבותיהם</strong> (אברהם יצחק ויעקב) <strong>ואין אדם אוסר דבר שאינו שלו,</strong> ואם כן כיצד יכולים הגוים לאסור את האשירות, כאשר בעצם אין הארץ שלהם!
 <strong>ואי</strong> <small>[ואם]</small> תאמר שחוששים <strong>משום הנך דמעיקרא</strong> <small>[</small>אלה <small>שמתחילה]</small> שעבדו הגוים לפני אברהם — הרי זו עבודה זרה של גוי, <strong>בביטולא בעלמא סגי להו</strong> <small>[ובביטול בלבד די להם]</small> שיבטלום הגוים בעל כרחם, ולא יצטרכו לשורפם!
 <strong>אלא</strong> יש להבין כי <strong>מדפלחו</strong> <small>[מ</small>כיוון <small>שעבדו]</small> <strong>ישראל לעגל, גלו אדעתייהו</strong> <strong>דניחא להו</strong> <small>[גילו דעתם שנוח להם]</small> שהם רוצים <strong>בעבודה זרה, וכי אתו</strong> <small>[וכאשר באו]</small> <strong>גוים</strong> ועשו אלילים, <strong>שליחותא דידהו עבדי</strong> <small>[שליחות שלהם,</small> של ישראל, <small>עשו],</small> ולכן האשירות נאסרות כדין עבודה זרה של ישראל, שאין לה ביטול. <strong>הכי נמי</strong> <small>[כך גם כן]</small> <strong>ישראל שזקף לבינה</strong> כדי להשתחוות לה, <strong>גליא דעתיה דניחא ליה</strong> <small>[מגלה דעתו שנוח לו]</small> <strong>בעבודה זרה, וכי אתא</strong> <small>[וכאשר בא]</small> <strong>גוי ופלח לה</strong> <small>[ועובד אתה],</small> <strong>שליחותא דידיה קעביד</strong> <small>[שליחות שלו,</small> של ישראל, <small>הוא עושה].</small>
 על עיקר הסברה מקשים: <strong>ודלמא</strong> <small>[ושמא]</small> <strong>בעגל</strong> בלבד <strong>הוא דניחא להו</strong> <small>[שנוח</small> היה <small>להם],</small> <strong>במידי אחרינא</strong> <small>[בדבר אחר]</small> בעבודה זרה אחרת <strong>לא!</strong> ומשיבים: <strong>אמר קרא</strong> <small>[המקרא]</small> בחטא העגל <strong>"אלה אלהיך ישראל"</strong> (שמות לב, ד), בלשון רבים, הרי זה <strong>מלמד</strong> שלא לעגל בלבד עבדו, אלא <strong>שאיוו לאלוהות הרבה</strong> וקיבלו עליהם כל מיני עבודה זרה.
  ושואלים:  <strong>אימא</strong> <small>[אמר]</small> לפי זה כי <strong>כל דבהדי</strong> <small>[</small>שהיה <small>יחד]</small> עם ה<strong>עגל</strong> באותו זמן שעבדוהו <strong>ניתסרו?</strong> <small>[ייאסר],</small> שבו עשו הכנענים את שליחותם של ישראל, ואילו כל ענייני עבודה זרה שנעשו <strong>מכאן ואילך</strong> כאשר חזרו ישראל בתשובה ושוב אינם עובדים עבודה זרה] <strong>נישתרי</strong> <small>[יהיו מותרים]!</small> ומתרצים: <strong>מאן מוכח</strong> <small>[מי מוכיח]</small> כלומר, מי יכול להבחין אלו אשירות הן מאותו זמן ואלו נעשו לאחר מכן, ולכן נאסר הכל.
 <big>ב משנה</big> <strong>עבודה זרה שהניחוה עובדיה,</strong> אם הניחוה <strong>בשעת שלום</strong> — הרי היא <strong>מותרת,</strong> שמוכח שהפקירוה ואינם רוצים בה עוד. הניחוה <strong>בשעת מלחמה</strong> — <strong>אסורה,</strong> שלא מרצונה עזבוה. <strong>בימוסיאות</strong> (בסיסי אבן) שמניחים עליהם עבודה זרה לכבודם <strong>של מלכים</strong> — <strong>הרי אלו מותרות, מפני שמעמידין אותה בשעה שהמלכים עוברים.</strong>
 <big>ג גמרא</big> <strong>אמר ר' ירמיה בר אבא אמר רב: בית נמרוד</strong> (שרידי מגדל בבל) <strong>הרי היא כעבודה זרה שהניחוה עובדיה בשעת שלום, ומותר.</strong> וטעם הדבר, כי <strong>אף על גב דכי בדרינהו</strong> <strong>רחמנא</strong> <small>[אף על פי שכאשר פיזרם הקב"ה]</small> <strong>כשעת מלחמה דמי</strong> <small>[נחשב]</small> הדבר, שהרי יצאו משם על כרחם <strong>אי בעיא למיהדר הדור</strong> <small>[אם היו רוצים לחזור</small> היו <small>חוזרים],</small> <strong>מ</strong>כיוון ש<strong>לא הדור</strong> <small>[חזרו]</small> <strong>בטולי בטלה</strong> <small>[ביטלוה</small> בליבם<small>].</small>
 <big>ד</big> שנינו במשנה: <strong>בימוסיאות</strong> <strong>של מלכים</strong> — <strong>הרי אלו מותרות</strong> מפני שמעמידין אותה בשעה שהמלכים עוברים. ותוהים על הנימוק: <strong>וכי מפני שמעמידין אותה בשעה שהמלכים עוברין מותרין?</strong> מה הוא ההיתר שיש בזה?
 <strong>אמר רבה בר בר חנה אמר ר' יוחנן, הכי קאמר</strong> <small>[כך הוא אמר],</small> כך משמעות הדברים: <strong>מפני שמעמידין אותן בשעה שהמלכים עוברין, ומלכים מניחין דרך זו</strong> שהעמידו בה את הבימוס <strong>והולכין בדרך אחרת,</strong> אין הם נחשבים כמשמשי עבודה זרה.
 <big>ה</big> ובענין בימוס מסופר, <strong>כי אתא</strong> <small>[כאשר בא]</small> <strong>עולא,</strong> מארץ ישראל <strong>יתיב אבימסא פגימא</strong> <small>[ישב על בימוס פגום].</small> <strong>אמר ליה</strong> <small>[לו]</small> <strong>רב יהודה לעולא, והא</strong> <small>[והרי]</small> <strong>רב ושמואל דאמרי תרוייהו</strong> <small>[שאמרו שניהם]:</small> <strong>בימוס</strong> <strong>שנפגם</strong> — <strong>אסור! ואפילו למאן דאמר</strong> <small>[ל</small>דעת <small>מי שאומר]:</small> <strong>אין</strong> הגוים <strong>עובדים לשברים</strong> — <strong>הני מילי</strong> <small>[דברים אלה</small> אמורים<small>]</small> ב<strong>עבודה זרה, דזילא ביה מלתא למפלח</strong> <small>[</small>מפני <small>שמזולזל בעיניהם לעבוד]</small> <strong>לשברים, אבל האי</strong> <small>[זה,</small> הבימוס<small>]</small> <strong>לא איכפת ליה</strong> <small>[לו]</small> שהוא פגום, שהם עדין ראוי להעמיד עליו פסל!
 <strong>אמר ליה</strong> <small>[לו]:</small> <strong>מאן יהיב לן מעפרא דרב ושמואל ומלאינן עיינין</strong> <small>[מי יתן לנו מעפרם של רב ושמואל ונמלא עינינו]</small> שהיו אנשים גדולים וקדושים. אבל לענין הלכה, <strong>הא</strong> <small>[הרי]</small> <strong>ר' יוחנן וריש לקיש דאמרי תרוייהו</strong> <small>[שאמרו שניהם]</small> להיפך: <strong>בימוס שנפגם</strong> — <strong>מותר. ואפילו למאן דאמר</strong> <small>[</small>לדעת <small>מי שאומר]</small> <strong>עובדין לשברים, הני מילי</strong> <small>[דברים אלה</small> אמורים<small>]</small> ב<strong>עבודה זרה</strong> עצמה, <strong>דכיון דפלחה</strong> <strong>זילא ביה מילתא לבטולה</strong> <small>[שכיון שעבדה מזולזל</small> בעיניו לחזור <small>ולבטלה],</small> <strong>אבל הני שקלי להאי</strong> <strong>ומייתו בימוס אחרינא</strong> <small>[אלה לוקחים</small> בימוס <small>זה</small> ומשליכים אותו, <small>ומביאים בימוס אחר]</small> שאינו פגום.
  ומעירים, <strong>תניא כוותיה</strong> <small>[שנויה</small> ברייתא <small>כשיטתם]</small> של <strong>ר' יוחנן וריש לקיש: בימוס שנפגם</strong> — <strong>מותר, מזבח</strong> לעבודה זרה <strong>שנפגם</strong> — <strong>אסור עד שינתץ רובו.</strong> ושואלים: <strong>היכי דמי</strong> <small>[כיצד הוא]</small> <strong>בימוס, היכי דמי</strong> <small>[כיצד הוא]</small> <strong>מזבח? אמר ר' יעקב בר אידי אמר ר' יוחנן: בימוס</strong> — עשוי <strong>אבן אחת, מזבח</strong> — בנוי <strong>אבנים הרבה.</strong>
## דף נד.
 <strong>אמר חזקיה: מאי קרא</strong> <small>[מה המקרא]</small> שממנו נלמדת הלכה זו? שנאמר <strong>"בשומו כל אבני מזבח כאבני גיר מנפצות לא יקמו אשרים וחמנים"</strong> (ישעיהו כז, ט), <strong>אי איכא</strong> <small>[אם מתקיים]</small> <strong>כאבני גיר מנופצות</strong> — <strong>לא יקומון אשרים וחמנים</strong> והם בטלים, <strong>אי לאו</strong> <small>[אם לא]</small> — <strong>יקומו.</strong>
 <big>א</big> <strong>תנא</strong> <small>[שנה</small> החכם<small>]:</small> <strong>נעבד</strong> כגון בעל חיים שעובד אותו כעבודה זרה, אם היה זה בעל חיים <strong>שלו</strong> (של העובד) — הרי זה <strong>אסור, ושל חבירו מותר. ורמינהי</strong> <small>[ומשליכים,</small> מראים סתירה<small>]</small> ששנינו: <strong>איזהו נעבד</strong> שנאסר להקריבו במקדש? <strong>כל שעובדים אותו בין בשוגג ובין במזיד, בין באונס ובין ברצון;</strong> ונברר: <strong>האי אונס היכי דמי</strong> <small>[אונס זה</small> שנזכר <small>כיצד הוא]?</small> <strong>לאו</strong> <small>[האם לא]</small> <strong>כגון</strong> ש<strong>אנס</strong> (לקח בכח, שלא ברשות) <strong>בהמת חבירו והשתחוה לה?</strong> הרי שיכול לאסור גם את בהמת חבירו!
 <strong>אמר רמי בר חמא: לא, כגון שאנסוהו</strong> (הכריחוהו) <strong>גוים והשתחוה לבהמתו דידיה</strong> <small>[שלו].</small> <strong>מתקיף לה</strong> <small>[מקשה על כך]</small> <strong>ר' זירא: אונס רחמנא פטריה</strong> <small>[פטרה אותו התורה],</small> <strong>דכתיב</strong> <small>[שנאמר]</small> לגבי נערה אנוסה: <strong>"ולנערה לא תעשה דבר"</strong> (דברים כב, כו)!
 <strong>אלא אמר רבא: הכל,</strong> כל אופן שעובדים בו עבודה זרה, <strong>היו בכלל</strong> איסור <strong>"לא תעבדם"</strong> (שמות כ, ה) ואף באונס, <strong>וכשפרט לך הכתוב: "וחי בהם"</strong> (ויקרא יח, ה) <strong>ולא שימות בהם</strong> — <strong>יצא אונס,</strong> שאין אדם נידון בו כעובד עבודה זרה, ואינו חייב למסור עצמו למיתה,
 <strong>והדר כתב רחמנא</strong> <small>[וחזרה וכתבה התורה]:</small> <strong>"ולא תחללו את שם קדשי"</strong> (ויקרא כב, לב) ללמד ש<strong>אפילו באונס</strong> חל איסור עבודה זרה, שהרי גם בכך יש חילול השם; <strong>הא כיצד</strong> מתיישבת הסתירה? <strong>הא</strong> <small>[זה]</small> שאינו חייב למסור עצמו — <strong>בצנעא, והא</strong> <small>[וזה]</small> שחל איסור עבודה זרה, וחייב למסור עצמו למיתה — <strong>בפרהסיא,</strong> ולפיכך אם אנסוהו לעבוד בהמה בפרהסיא — הבהמה נאסרת.
 <strong>אמרו ליה</strong> <strong>רבנן</strong> <small>[לו חכמים]</small> <strong>לרבא, תניא דמסייעא</strong> <small>[שנויה</small> ברייתא <small>המסייעת]</small> <strong>לך: בימוסיאות</strong> מצבות שעובדים עליהן עבודה זרה <strong>של גוים בשעת השמד</strong> כשגזרו על ישראל לעבוד עבודה זרה, ושעת השמד כפרהסיא היא, שחייב אדם למסור עצמו למיתה, <strong>אף על פי שהשמד בטל</strong> — <strong>אותן בימוסיאות לא בטלו</strong> למרות שהיה זה באונס.
 <strong>אמר להו</strong> <small>[להם]</small> רבא: <strong>אי</strong> <small>[אם]</small> <strong>משום הא</strong> <small>[זו]</small> <strong>לא תסייען</strong> <small>[תסייעוני],</small> מכאן אין הוכחה למקרה של אונס, שכן שם <strong>אימר</strong> <small>[אמור]:</small> שמא <strong>ישראל משומד הוה</strong> <small>[היה</small> שם<small>]</small> <strong>ופלח לה</strong> <small>[ועבד אותה]</small> <strong>ברצון. רב אשי אמר: לא תימא אימר</strong> <small>[אל תאמר "אמור"]</small> שמספק אתה חושש לכך, <strong>אלא ודאי ישראל משומד הוה</strong> <small>[היה]</small> <strong>ופלח לה</strong> <small>[ועבד אותה]</small> <strong>ברצון,</strong> ומשום כך נאסרו הבימוסאות.
 <strong>חזקיה אמר,</strong> את הסתירה לגבי בהמה שאינה שלו אפשר ליישב בדרך אחרת: בברייתא האוסרת מדובר <strong>כגון שניסך לעבודה זרה יין על קרניה</strong> של בהמה שאינה שלו, שעשה מעשה בגופה של הבהמה. <strong>מתקיף לה</strong> <small>[מקשה על כך]</small> <strong>רב אדא בר אהבה: האי</strong> <small>[</small>וכגון <small>זה]</small> <strong>נעבד הוא?</strong> הרי לא עבד את הבהמה, <strong>האי</strong> <small>[</small>כגון <small>זה]</small> <strong>בימוס בעלמא</strong> <small>[בלבד]</small> <strong>הוא,</strong> הרי רק השתמש בה כמזבח לצורך עבודה זרה, <strong>ושרייה</strong> <small>[ומותר]!</small>
 <strong>אלא אמר רב אדא בר אהבה:</strong> באותה ברייתא מדובר <strong>כגון שניסך לה</strong> עצמה, כדי לעובדה, <strong>יין בין קרניה.</strong> והטעם שיכול לאסור בהמה שאינה שלו, הוא מפני <strong>דעבד</strong> <small>[שעשה]</small> <strong>בה מעשה, וכי הא דאתא</strong> <small>[וכמו</small> הלכה <small>זו שכאשר בא]</small> <strong>עולא</strong> מארץ ישראל <strong>אמר</strong> בשם <strong>ר' יוחנן: אף על פי שאמרו המשתחוה לבהמת חבירו לא אסרה,</strong> אם <strong>עשה בה מעשה</strong> — <strong>אסרה.</strong>
 כשאמרו דברים אלה בשם עולא <strong>אמר להו</strong> <small>[להם]</small> <strong>רב נחמן</strong> לחכמים: <strong>פוקו</strong> <small>[צאו]</small> <strong>ואמרו ליה</strong> <small>[לו]</small> <strong>לעולא: כבר תרגמה רב הונא לשמעתיך</strong> <small>[להלכתך]</small> <strong>בבבל,</strong> שקבע הלכה זו עצמה בלשון אחרת, ש<strong>אמר רב הונא: היתה בהמת חבירו רבוצה</strong> <strong>בפני עבודה זרה, כיון ששחט בה סימן אחד</strong> (קנה או ושט) — <strong>אסרה,</strong> והטעם — משום שעשה בה מעשה, אף שאינה שלו.
  ומבררים הלכה זו: <strong>מנא לן</strong> <small>[מנין לנו]</small> ש<strong>אסרה? אילימא</strong> <small>[אם תאמר]</small> <strong>מכהנים,</strong> שכהנים שעבדו לעבודה זרה נפסלו מלעבוד במקדש, שגם אם לא עשו זאת מרצונם בכל זאת גופם נאסר לגבוה — <strong>ודלמא שאני</strong> <small>[ושמא שונים]</small> <strong>כהנים,</strong> ש<strong>בני דעה נינהו</strong> <small>[הם],</small> ויש מקום לקונסם!
 <strong>ואלא</strong> למד <strong>מאבני מזבח,</strong> שאף שהן של הקדש, כיון שבאו היוונים וטימאום נאסרו, אף שאינן שלהם — <strong>ודלמא</strong> <small>[ושמא]</small> יש להסביר דבר זה <strong>כ</strong>מו שאמר <strong>רב פפא,</strong> שלמדו מן הכתובים כי הגוים שנכנסו למקדש הוציאוהו מרשות הקדש וכך הפך לשלהם (ראה לעיל עבודה זרה נב,ב), אבל אין מכאן הוכחה שאדם אוסר דבר שאינו שלו!
## דף נד:
 <strong>ואלא מכלים</strong> של המקדש שעבדו בהם עבודה זרה ונאסרו, <strong>דכתיב</strong> <small>[שנאמר]:</small> <strong>"ואת כל הכלים אשר הזניח המלך אחז במלכותו במעלו הכנו והקדשנו"</strong> (דברי הימים ב כט, יט), <strong>ואמר מר</strong> [<small>החכם,</small> רבי<small>]</small> בפירוש הכתוב: <strong>"הכנו"</strong> — <strong>שגנזנום,</strong> לפי שנאסרו בעבודה זרה שעבדו בהם, <strong>"והקדשנו"</strong> — <strong>שהקדשנו אחרים תחתיהן.</strong> ויש לשאול: <strong>והא</strong> <small>[והרי]</small> <strong>אין אדם אוסר דבר שאינו שלו,</strong> וכלי המקדש שייכים לגבוה ולא לבני אדם!
 <strong>אלא כיון דעבד בהו</strong> <small>[שעשה בהם]</small> אחז <strong>מעשה</strong> של עבודה זרה <strong>איתסרו להו</strong> <small>[נאסרו להם],</small> <strong>הכא נמי</strong> <small>[כאן גם כן],</small> בשוחט בהמת חבירו לעבודה זרה — <strong>כיון שעשה בה מעשה, אסרה.</strong>
 <big>א</big> <strong>כי אתא</strong> <small>[כאשר בא]</small> <strong>רב דימי</strong> מארץ ישראל <strong>אמר</strong> בשם <strong>ר' יוחנן: אף על פי שאמרו המשתחוה לקרקע עולם לא אסרה,</strong> אם <strong>חפר בה בורות שיחין ומערות</strong> לעבודה זרה — <strong>אסרה. כי אתא</strong> <small>[כאשר בא]</small> <strong>רב שמואל בר יהודה אמר ר' יוחנן: אף על פי שאמרו המשתחוה לבעלי חיים לא אסרן,</strong> אם <strong>עשאן חליפין לעבודה זרה,</strong> שהחליף עבודה זרה שלו בבעלי חיים — <strong>אסרן.</strong>
 <strong>כי אתא</strong> <small>[כאשר בא]</small> <strong>רבין</strong> מארץ ישראל <strong>אמר: פליגו</strong> <small>[נחלקו]</small> <strong>בה</strong> בהלכה זו <strong>ר' ישמעאל בר ר' יוסי ורבנן</strong> <small>[וחכמים]</small> <strong>חד</strong> <small>[אחד</small> מהם<small>]</small> <strong>אמר: חליפין</strong> של עבודה זרה <strong>אסורין,</strong> אבל <strong>חליפי חליפין</strong> מה שהחליף בחליפי עבודה זרה (או בדמים שקיבל עבורה) <strong>מותרין; וחד</strong> <small>[ואחד</small> מהם<small>]</small> <strong>אמר: אפילו חליפי חליפין נמי</strong> <small>[גם כן]</small> <strong>אסורין.</strong>
 ומבררים: <strong>מאי טעמא דמאן דאמר</strong> <small>[מה הטעם של מי שאומר]:</small> <strong>חליפי חליפין אסורין? אמר קרא</strong> <small>[המקרא]</small> בענין עבודה זרה: <strong>"</strong>לא תביא תועבה אל ביתך <strong>והיית חרם כמהו"</strong> (דברים ז, כו), ומכאן למדים: <strong>כל שאתה מהיה</strong> (יוצר, מגדל) <strong>ממנו</strong> — <strong>הרי הוא כמוהו.</strong> ושואלים: <strong>ואידך</strong> <small>[והאחר]</small> מהיכן הוא למד שמותרים הם? <strong>אמר קרא</strong> <small>[המקרא]:</small> "כי חרם <strong>הוא"</strong> (דברים ז, כו), והרי זו הדגשה, למעט: דווקא <strong>הוא</strong> נאסר — <strong>ולא חליפי חליפין.</strong>
 ושואלים: <strong>ואידך</strong> <small>[והאחר],</small> מה למד הוא ממיעוט זה? ומשיבים: <strong>ההוא מיבעי ליה למעוטי</strong> <small>[אותו</small> כתוב <small>נצרך לו למעט]</small> <strong>ערלה וכלאי הכרם,</strong> שאין חליפיהם נאסרים בהנאה, וכרכושו נחשבים, עד <strong>שאם מכרן וקידש</strong> אשה <strong>בדמיהן</strong> — <strong>מקודשת.</strong>
 ושואלים: <strong>ואידך</strong> <small>[והאחר]</small> מנין למד הוא הלכה זו? ומשיבים: לדעתו <strong>ערלה וכלאי הכרם לא צריכי מיעוטא</strong> <small>[אינם צריכים מיעוט],</small> <strong>דהויא להו</strong> <small>[שהרי הם]</small> <strong>עבודה זרה ושביעית שני כתובין הבאין כאחד,</strong> שבשניהם אמרה התורה שחל האיסור גם על החליפין, <strong>וכל שני כתובין הבאין כאחד אין מלמדין</strong> על דינים אחרים. ומהיכן למדנו את איסור החליפין שלהם?
 <strong>עבודה זרה</strong> — <strong>הא דאמרן</strong> <small>[זו שאמרנו],</small> מ"והיית חרם כמוהו", <strong>שביעית</strong> — <strong>דכתיב</strong> <small>[שנאמר]:</small> <strong>"כי יובל הוא קדש תהיה לכם"</strong> (ויקרא כה, יב), ללמד: <strong>מה קדש תופס את דמיו</strong> שאם קונים דבר מן ההקדש הדמים נתפסים בקדושה <strong>ואסור, אף שביעית תופסת את דמיה ואסורה;</strong> אלא שעל כך יש לשאול:
 <strong>אי</strong> <small>[אם</small> כן<small>]</small> נאמר: <strong>מה קדש תופס את דמיו ו</strong>הוא עצמו <strong>יוצא לחולין, אף שביעית תופסת את דמיה</strong> שתמורתה נתפסת בקדושת שביעית <strong>ו</strong>היא <strong>יוצאה לחולין! תלמוד לומר: "תהיה"</strong> (ויקרא כה, יב) לומר: <strong>בהוייתה</strong> (כמות שהיא) <strong>תהא,</strong> ולא תשתנה,
 <strong>הא כיצד?</strong> <strong>לקח</strong> (קנה) <strong>בפירות שביעית בשר</strong> — <strong>אלו ואלו מתבערין בשביעית</strong> שבשר זה חלה עליו קדושת אותם פירות שביעית, וכשמגיע זמן ביעור הפירות אף הבשר צריך ביעור, <strong>לקח בבשר דגים</strong> — <strong>יצא בשר נכנסו דגים,</strong> לקח <strong>בדגים יין</strong> — <strong>יצאו דגים נכנס יין,</strong> לקח <strong>ביין שמן</strong> — <strong>יצא יין ונכנס שמן, הא כיצד? אחרון אחרון</strong> שקנה מדמי שביעית או חלופיה <strong>נתפס בשביעית, ופרי עצמו</strong> של שביעית <strong>אסור.</strong>
 ושואלים: <strong>ואידך</strong> <small>[והאחר]</small> הסבור שחליפי חליפין של עבודה זרה אסורים, מה הוא משיב על כך? <strong>קסבר</strong> <small>[סבור הוא]:</small> <strong>שני כתובין הבאין כאחד מלמדין,</strong> והיה מקום, איפוא, ללמוד (מעבודה זרה ושביעית) שגם ערלה וכלאי הכרם יאסרו את חליפיהם, <strong>ואיצטריך</strong> <small>[ונצרך]</small> הבטוי <strong>"הוא" למעוטינהו</strong> <small>ולמעט אותם].</small>
 <big>ב משנה</big> <strong>שאלו את הזקנים</strong> (חכמי ישראל) כאשר היו <strong>ברומי: אם אין רצונו</strong> של הקדוש ברוך הוא <strong>בעבודה זרה, למה אינו מבטלה</strong> מן העולם? <strong>אמרו להן</strong> הזקנים: <strong>אילו לדבר שאין צורך לעולם בו היו עובדין</strong> — <strong>היה מבטלו,</strong> ואולם <strong>הרי הן עובדין לחמה וללבנה ולכוכבים ולמזלות,</strong> וכי <strong>יאבד עולמו מפני השוטים?</strong>
 <strong>אמרו להן: אם כן, יאבד דבר</strong> שעובדים אותו <strong>שאין צורך לעולם בו, ויניח</strong> ולא יאבד <strong>דבר שצורך העולם בו! אמרו להן:</strong> אם כך היה קורה <strong>אף אנו מחזיקין ידי עובדיהן של אלו</strong> חמה ולבנה וכיוצא בהם, <strong>שאומרים: תדעו שהן אלוהות, שהרי הן לא בטלו.</strong>
 <big>ג גמרא</big> ובדומה למה ששנינו במשנתנו, <strong>תנו רבנן</strong> <small>[שנו חכמים],</small> <strong>שאלו פלוסופין את הזקנים ברומי: אם אלהיכם אין רצונו בעבודה זרה, מפני מה אינו מבטלה? אמרו להם: אילו לדבר שאין העולם צורך לו היו עובדין הרי הוא מבטלה.</strong> ואולם <strong>הרי הן עובדין לחמה וללבנה ולכוכבים ולמזלות, יאבד עולם מפני השוטים? אלא עולם כמנהגו נוהג, ושוטים שקלקלו עתידין ליתן את הדין.</strong>
 <strong>דבר אחר</strong> להסביר אותו רעיון בדוגמה אחרת: <strong>הרי שגזל</strong> אדם <strong>סאה של חטים והלך וזרעה בקרקע</strong> — <strong>דין הוא שלא תצמח,</strong> לפי שעשה בה עבירה, <strong>אלא עולם כמנהגו נוהג והולך, ושוטים שקלקלו</strong> וחטאו הם <strong>עתידין ליתן את הדין.</strong>
 <strong>דבר אחר: הרי שבא על אשת חבירו</strong> — <strong>דין הוא שלא תתעבר, אלא עולם כמנהגו נוהג והולך, ושוטים שקלקלו עתידין ליתן את הדין.</strong>
 ומעירים: <strong>והיינו</strong> <small>[וזהו]</small> ש<strong>אמר ריש לקיש, אמר הקדוש ברוך הוא: לא דיין</strong> (די להם) <strong>לרשעים שעושין סלע</strong> (מטבע) <strong>שלי פומבי</strong> הפקר, שמשתמשים בה שלא ברשותי וכנגד רצוני, שהם נואפים ומעברים נשים באיסור, <strong>אלא ש</strong>הם גם <strong>מטריחין אותי ומחתימין אותי</strong> עליה <strong>בעל כרחי,</strong> שהרי הקדוש ברוך הוא נותן צורה וחיים לוולד אף שנוצר באיסור.
 ועוד בענין זה <strong>שאל פלוספוס אחד את רבן גמליאל, כתוב בתורתכם</strong> באיסור עבודה זרה: <strong>"כי ה' אלהיך אש אכלה הוא אל קנא"</strong> (דברים ד, כד), <strong>מפני מה מתקנא בעובדיה</strong> ומענישם, <strong>ואין מתקנא בה</strong> ומשמיד עבודה זרה עצמה?
 <strong>אמר לו: אמשול לך משל, למה הדבר דומה? למלך בשר ודם שהיה לו בן אחד, ואותו הבן היה מגדל לו את הכלב והעלה</strong> (וקרא, כינה) <strong>לו</strong> לכלב <strong>שם על שם אביו, וכשהוא נשבע</strong> — <strong>אומר: "בחיי כלב אבא", כששמע המלך, על מי הוא כועס, על הבן הוא כועס או על הכלב הוא כועס? הוי אומר: על הבן הוא כועס.</strong> כך כשעובדי עבודה זרה קוראים לה אלוה — עליהם הוא כועס, ולא עליה.
 <strong>אמר לו</strong> אותו פלוספוס: <strong>כלב אתה קורא אותה</strong> לעבודה זרה? <strong>והלא יש בה ממש! אמר לו: ומה ראית</strong> להוכיח שיש בה ממש? <strong>אמר לו: פעם אחת נפלה דליקה בעירנו, ונשרפה כל העיר כולה, ואותו בית עבודה זרה לא נשרף!</strong>
 <strong>אמר לו</strong> רבן גמליאל: <strong>אמשול לך משל, למה הדבר דומה? למלך בשר ודם שסרחה</strong> (חטאה) <strong>עליו מדינה, כשהוא עושה מלחמה, עם החיים הוא עושה או עם המתים הוא עושה? הוי אומר: עם החיים הוא עושה.</strong>
 <strong>אמר לו: כלב אתה קורא אותה, מת אתה קורא אותה, אם כן יאבדנה מן העולם! אמר לו: אילו לדבר שאין העולם צריך לו היו עובדין</strong> — <strong>הרי הוא</strong> היה <strong>מבטלה,</strong> אבל <strong>הרי הן עובדין לחמה וללבנה, לכוכבים</strong> <strong>ולמזלות, לאפיקים ולגאיות, יאבד עולמו מפני שוטים? וכן הוא אומר:</strong>
## דף נה.
 <strong>"אסף אסף כל מעל פני האדמה נאם ה', אסף אדם ובהמה אסף עוף השמים ודגי הים והמכשלות את הרשעים" וגו'</strong> (צפניה א, ב—ג), <strong>וכי מפני שהרשעים נכשלים בהן יאבדם מן העולם? ו</strong>כיוצא בזה: <strong>הלא לאדם הן עובדין, "והכרתי את האדם מעל פני האדמה" וגו'</strong> (צפניה א, ג—ד)?
 <big>א</big> <strong>שאל אגריפס שר צבא</strong> שהיה גוי, ושר צבא של מלך ישראל <strong>את רבן גמליאל, כתיב בתורתכם: "כי ה' אלהיך אש אכלה הוא אל קנא"</strong> (דברים ד, כד), <strong>כלום מתקנא אלא חכם בחכם, וגבור בגבור ועשיר בעשיר,</strong> ומדוע יתקנא הקדוש ברוך הוא בעבודה זרה שאין בה ממש?
 <strong>אמר לו: אמשול לך משל, למה הדבר דומה? לאדם שנשא אשה</strong> נוספת <strong>על אשתו,</strong> אם היתה האשה השניה <strong>חשובה ממנה</strong> — <strong>אין מתקנאה בה,</strong> כלומר, אינה כועסת על בעלה בגללה, אבל אם היתה <strong>פחותה ממנה</strong> — <strong>מתקנאה בה.</strong>
 <strong>אמר ליה</strong> <small>[לו]</small> <strong>זונין לר' עקיבא: לבי ולבך ידע</strong> <small>[יודע]</small> ש<strong>עבודה זרה לית</strong> <small>[אין]</small> <strong>בה מששא</strong> <small>[ממש],</small> <strong>והא קחזינן גברי דאזלי כי מתברי ואתו כי מצמדי</strong> <small>[ו</small>אולם <small>הרי אנו רואים אנשים שהולכים</small> לעבודה זרה <small>כשהם שבורים ובאים כשהם שלמים],</small> <strong>מאי טעמא</strong> <small>[מה טעם</small> הדבר<small>]?</small>
 <strong>אמר לו</strong> ר' עקיבא: <strong>אמשול לך משל, למה הדבר דומה? לאדם נאמן שהיה בעיר, וכל בני עירו היו מפקידין אצלו</strong> חפצים וכסף שלהם <strong>שלא בעדים</strong> מתוך שסומכים עליו, <strong>ובא אדם אחד</strong> שלא סמך עליו <strong>והפקיד לו</strong> פקדונותיו דווקא <strong>בעדים. פעם אחד שכח והפקיד אצלו שלא בעדים, אמרה לו אשתו</strong> של אותו שומר נאמן: <strong>בוא ונכפרנו,</strong> שהרי הפעם אין בידו עדים! <strong>אמר לה: וכי מפני ששוטה זה עשה שלא כהוגן</strong> ולא הפקיד בעדים כדרכו, <strong>אנו נאבד את אמונתינו</strong> וניעשה שקרנים?
 <strong>אף כך יסורין, בשעה שמשגרין אותן על האדם, משביעין אותן: שלא תלכו</strong> אליו <strong>אלא ביום פלוני, ולא תצאו</strong> ממנו <strong>אלא ביום פלוני ובשעה פלונית, ועל ידי</strong> רופא <strong>פלוני ועל ידי סם פלוני. כיון שהגיע זמנן</strong> של היסורים <strong>לצאת</strong> מאותו אדם, <strong>הלך זה</strong> <strong>לבית עבודה זרה, אמרו יסורין: דין הוא שלא נצא</strong> ממנו, <strong>וחוזרין ואומרים: וכי מפני ששוטה זה עושה שלא כהוגן אנו נאבד שבועתנו?</strong>
 ומעירים: <strong>והיינו</strong> <small>[וזהו]</small> ש<strong>אמר ר' יוחנן: מאי דכתיב</strong> <small>[מהו שנאמר]:</small> <strong>"וחלים רעים ונאמנים"?</strong> (דברים כח, נט), החליים הם <strong>רעים בשליחותן</strong> שתפקידם לעשות רע, <strong>ונאמנים בשבועתן</strong> לבוא ולצאת בזמן הקבוע להם.
  וכיוצא בזה <strong>אמר ליה</strong> <small>[לו]</small> <strong>רבא בר רב יצחק לרב יהודה: האיכא</strong> <small>[הרי יש]</small> <strong>בית עבודה זרה באתרין</strong> <small>[במקומנו],</small> <strong>דכי מצטריך עלמא למטרא</strong> <small>[שכאשר צריך העולם לגשם],</small> <strong>מתחזי להו בחלמא ואמר להו</strong> <small>[נראה להם</small> אליל זה <small>בחלום ואומר להם]:</small> <strong>שחטו לי גברא ואייתי מטרא</strong> <small>[אדם ואביא גשם],</small> <strong>שחטו לה גברא ואתי מטרא</strong> <small>[</small>ו<small>שוחטים לו איש ובא גשם]!</small>
 <strong>אמר ליה</strong> <small>[לו]:</small> <strong>השתא, אי הוי שכיבנא, לא אמרי לכו הא מלתא</strong> <small>[עכשיו, אם הייתי מת, לא הייתי אומר לכם דבר זה],</small> שיפה עשיתם ששאלתם, כי על ידי כך נזכרתי ש<strong>אמר רב, מאי דכתיב</strong> <small>[מהו שנאמר]:</small> "וראית את השמש ואת הירח... <strong>אשר חלק ה' אלהיך אתם לכל העמים"</strong> (דברים ד, יט)? <strong>מלמד שהחליקן</strong> הקדוש ברוך הוא <strong>בדברים</strong> הניח להם לטעות בדבר, <strong>כדי לטורדן מן העולם</strong> על שבחרו לעבוד עבודה זרה.
 <strong>והיינו</strong> <small>[וזהו]</small> העניין ש<strong>אמר</strong> <strong>ריש לקיש</strong> בכלל ההנהגה של מעלה, <strong>מאי דכתיב</strong> <small>[מהו שנאמר]:</small> <strong>"אם ללצים הוא יליץ ולענוים יתן חן"</strong> (משלי ג, לד)? אם אדם <strong>בא לטמא</strong> — <strong>פותחין לו</strong> שנותנים לו משמים אפשרות לכך ואין מונעים ממנו, אם <strong>בא לטהר</strong> — <strong>מסייעין אותו.</strong>
 <big>ב משנה</big> <strong>לוקחין גת בעוטה</strong> (שדרכה הגוי ברגליו עד שיצא המיץ מן הענבים) <strong>מן הנכרי, אף על פי שהוא</strong> הנכרי <strong>נוטל בידו</strong> ענבים מן הגת <strong>ונותן לתפוח</strong> (ערימת ענבים לדריכה שבתוכה), שאין חוששים למגעו. <strong>ואינו עושה יין נסך עד שירד</strong> המיץ <strong>לבור</strong> שאז נדון כיין. ולאחר ש<strong>ירד לבור</strong> — <strong>מה שבבור אסור</strong> שהוא יין נסך, <strong>והשאר</strong> שלא ירד לבור עדיין <strong>מותר.</strong>
 <strong>דורכין עם הנכרי בגת,</strong>
## דף נה:
 <strong>אבל לא בוצרין עמו</strong> לפי שבכך מטמאים את הענבים, שהגת טמאה, ואסור לגרום טומאה לפירות ארץ ישראל. <strong>ישראל שהוא עושה</strong> יינו <strong>בטומאה</strong> — אף <strong>לא דורכין ולא בוצרין עמו,</strong> שאין לסייע לעוברי עבירה, <strong>אבל</strong> לאחר שגמר כבר לעשות את יינו, <strong>מוליכין עמו חביות לגת ומביאין עמו מן הגת,</strong> שהיין כבר נטמא, ואין זה מסייע לו בטומאה.
  וכיוצא בדבר, <strong>נחתום</strong> (אופה) <strong>שהוא עושה</strong> את הלחם <strong>בטומאה</strong> — <strong>לא לשין ולא עורכין</strong> (מסדרים העיסה לצורת לחם) <strong>עמו,</strong> שלא לסייע לעבירה, <strong>אבל מוליכין עמו פת לפלטר</strong> (למוכר הלחם).
 <big>א גמרא</big> <strong>אמר רב הונא: יין כיון שהתחיל להמשך</strong> שהמשקה היוצא מן הענבים שבגת נמשך והולך לכיוון היציאה, אם נגע בו גוי, <strong>עושה יין נסך.</strong> ומקשים, <strong>תנן</strong> <small>[שנינו</small> במשנה<small>]:</small> <strong>לוקחים גת בעוטה מן הנכרי</strong> שדרך בה ענבים, <strong>ואף על פי שנטל בידו</strong> ענבים שנדרכו <strong>ונתן לתפוח</strong> (ערימת הענבים). והרי מן הסתם כבר נמשך היין לאחר שדרכו אותו! <strong>אמר רב הונא:</strong> מדובר <strong>בגת פקוקה ומלאה</strong> שאין היין נמשך בה למקום אחר.
  ומקשים עוד, <strong>תא שמע</strong> <small>[בוא</small> ו<small>שמע]</small> ששנינו: <strong>ואינו עושה יין נסך עד שירד לבור,</strong> משמע שלפני כן אין הגוי עושה את המשקה יין נסך, למרות שנמשך בגת! ומשיבים: <strong>הכא נמי</strong> <small>[כאן גם כן]</small> מדובר <strong>בגת פקוקה ומלאה,</strong> שלא נמשך היין.
  ועוד מציעים, <strong>תא שמע</strong> <small>[בוא</small> ו<small>שמע]</small> קושיה על רב הונא ממה ששנינו: <strong>ירד לבור, מה שבבור אסור והשאר מותר,</strong> אף שבודאי כבר נמשך! <strong>אמר רב הונא, לא קשיא</strong> <small>[אין זה קשה]:</small> <strong>כאן</strong> משנתנו היא לפי השיטה <strong>במשנה ראשונה, כאן</strong> פסק ההלכה שלי הוא <strong>במשנה אחרונה;</strong>
 <strong>דתניא</strong> <small>[ששנויה</small> ברייתא<small>],</small> <strong>בראשונה היו אומרים</strong> בהלכות אלה, לפי הסימן <strong>בד"ד: אין בוצרין</strong> ענבים <strong>עם הנכרי ב</strong>שביל להביאם ל<strong>גת,</strong> מפני <strong>שאסור לגרום טומאה לחולין שבארץ ישראל; ואין דורכין עם ישראל שעושה פירותיו בטומאה, שאסור לסייע ידי עוברי עבירה</strong> במלאכתם; <strong>אבל דורכים עם הנכרי בגת, ו</strong>טעם הדבר ש<strong>לא חיישינן</strong> <small>[חוששים אנו]</small> <strong>ל</strong>דבריו של <strong>רב הונא</strong> שהיין הוא כבר יין נסך משעה שהתחיל להימשך.
 <strong>וחזרו לומר דב"ד: אין דורכין עם הנכרי בגת, משום</strong> דבריו של <strong>רב הונא</strong> לפי שבדרך כלל היין נמשך בגת בזמן הדריכה, והגוי נוגע בו ונעשה יין נסך, ונמצא הדורך עם הנכרי ונוטל על כך שכר, משתכר באיסורי הנאה.
## דף נו.
 <strong>ואין בוצרין עם ישראל שעושה פירותיו בטומאה,</strong> משום שבכך הוא גורם טומאה למאכל. <strong>וכל שכן שאין דורכין,</strong> שאז הלה מטמא את המשקה על ידי הדריכה, והוא מסייע בידו. וכל זה בשל ישראל, <strong>אבל בוצרין עם הנכרי בגת,</strong> לפי <strong>שמותר לגרום טומאה לחולין שבארץ ישראל.</strong>
 <big>א</big> שנינו במשנה: <strong>ואינו עושה יין נסך עד שירד לבור.</strong> ומקשים: טעם הדבר הוא משום שזהו השלב בו הוא כבר קרוי יין, <strong>ו</strong>אולם <strong>התניא</strong> <small>[הרי שנויה</small> ברייתא<small>]</small> בהגדרת גמר מלאכה של יין, כדי להתחייב במעשר: <strong>יין</strong> — <strong>משיקפה</strong> כלומר, שהוצף מלמעלה, שהחרצנים צפים על גבי המיץ!
 <strong>אמר רבא: לא קשיא</strong> <small>[אין</small> זה <small>קשה],</small> <strong>הא</strong> <small>[זו]</small> כשיטת <strong>ר' עקיבא, הא רבנן</strong> <small>[זו</small> כשיטת <small>חכמים],</small> <strong>דתנן</strong> <small>[ששנינו]:</small> <strong>יין</strong> מתחייב במעשר <strong>משירד לבור, ר' עקיבא אומר: משיקפה,</strong> משמע שנחלקו בכך, ומשנתנו שיטת חכמים היא.
 <strong>איבעיא להו</strong> <small>[נשאלה להם</small> לתלמידים<small>]:</small> כשהוא אומר "שיקפה", האם הכוונה ל<strong>קיפוי</strong> של <strong>בור</strong> שצפים הגרעינים על היין שבבור, <strong>או קיפוי</strong> של <strong>חבית,</strong> שהשמרים צפים על גבי היין?
    
ומשיבים: <strong>תא שמע</strong> <small>[בוא</small> ו<small>שמע]</small> פתרון לשאלה, <strong>דתניא</strong> <small>[ששנויה</small> ברייתא<small>]:</small> <strong>יין</strong> מתחייב במעשר — <strong>משיקפה.</strong> ומכל מקום <strong>אף על פי שקפה, קולט</strong> יין <strong>מן הגת העליונה ומן הצינור</strong> המחבר בין הגת העליונה והתחתונה (הבור) <strong>ושותה</strong> אף בלי לעשר. <strong>שמע מינה</strong> <small>[למד מכאן]</small> ש<strong>קיפוי</strong> של <strong>בור קאמרינן</strong> <small>[אומרים אנו],</small> ולא הקיפוי של חבית, שהרי מכאן עולה שהיין שבגת התחתונה (הבור) אסור לו. ומסכמים: אכן, <strong>שמע מינה</strong> <small>[למד מכאן]</small> שכן הוא.
  על המחלוקת שהובאה בין ר' עקיבא וחכמים, מקשים: <strong>והתני</strong> <small>[והרי שנה]</small> <strong>רב זביד ב</strong>ברייתא <strong>דבי</strong> <small>[</small>מ<small>בית מדרשו]</small> של <strong>ר' אושעיא: יין</strong> מתחייב במעשר <strong>משירד לבור ויקפה, ר' עקיבא אומר: משישלה</strong> את היין מן הבור <strong>בחביות!</strong> ואומרים: כיון שיש בידינו שתי גרסות למחלוקת זו, מסתבר שאינן סותרות, ולפיכך <strong>תרצה נמי להך קמייתא הכי</strong> <small>[יישב גם כן את זו הראשונה כך]:</small> <strong>יין</strong> — <strong>משירד לבור ויקפה, ר' עקיבא אומר: משישלה בחביות.</strong>
 ושואלים: <strong>ואלא</strong> לפי זה, <strong>מתניתין דקתני</strong> <small>[משנתנו ששנה</small> בה<small>]:</small> <strong>אינו עושה יין נסך עד שירד לבור, לימא תלתא תנאי היא</strong> <small>[האם לומר</small> שיש פה <small>שלוש</small> שיטות <small>תנאים]</small> החולקים בענין זה, ממתי נגמרת מלאכת מיץ הענבים והוא קרוי יין? ודוחים: <strong>לא, שאני</strong> <small>[שונה]</small> <strong>יין נסך, דאחמירו ביה רבנן</strong> <small>[שהחמירו בו חכמים]</small> ואסרוהו עוד לפני קיפוי. אבל לענין מעשר סבור תנא זה או כדעת חכמים או כר' עקיבא.
## דף נו:
 ומעירים: <strong>ולרבא דלא שאני ליה</strong> <small>[שאין שונה לו]</small> יין נסך, ואינו מחמיר בו יותר מדין מעשר, שהרי לעיל תירץ את הסתירה בין משנתנו לבין המשנה במעשרות כשתי שיטות שונות באותו ענין עצמו, <strong>מוקים ליה כתלתא תנאי</strong> <small>[</small>הוא אכן <small>מעמיד</small> ענין <small>זה</small> של גמר מלאכה ביין <small>ב</small>מחלוקת של <small>שלושה תנאים].</small>
 <big>א</big> שנינו במשנה: ירד היין לבור, <strong>מה שבבור אסור והשאר מותר. אמר רב הונא: לא שנו אלא שלא החזיר גרגותני</strong> (הסל הגדול שמסננים בו את היין בדרכו מן הגת לבור) <strong>לגת, אבל החזיר גרגותני לגת</strong> — <strong>אסור</strong> גם מה שנשאר בגת, שהיין שבתוכה אוסר את היין שבגת.
  ושואלים:  <strong>גרגותני גופה</strong> <small>[עצמה],</small> היין שבתוכה, <strong>במאי קא מיתסרא</strong> <small>[במה היא נאסרת]?</small> <strong>בנצוק</strong> כלומר, הזרם שיורד מן הגרגותני אל הבור נחשב כיוצר חיבור בין היין שבגרגותני ליין נסך שבבור. 
   
 אם כן, <strong>שמע מינה</strong> <small>[</small>האם <small>נלמד מכאן]</small> ש<strong>נצוק</strong> אף הוא נקרא <strong>חיבור?</strong> ודוחים: אפשר לפרש כי היין שבגרגותני לא נאסר בנצוק, אלא <strong>כדתני</strong> <small>[כמו ששנה]</small> <strong>ר' חייא</strong> שיין שבמשפך נאסר במקרה <strong>שפחסתו צלוחיתו,</strong> שהיין שבצלוחית עלה והגיע עד למשפך, <strong>הכא נמי</strong> <small>[כאן גם כן]</small> תפרש <strong>שפחסתו בורו</strong> כלומר, שהיין שבבור נגע ממש בגרגותני, ולכן הוא נאסר.
 <big>ב</big> מסופר, <strong>ההוא ינוקא דתנא</strong> <small>[ילד אחד ששנה]</small> מסכת <strong>עבודה זרה בשית שני</strong> <small>[</small>כשהיה <small>בן שש שנים],</small> שהיה מופלא בכשרונותיו, <strong>בעו מיניה</strong> <small>[שאלו אותו]:</small> <strong>מהו לדרוך עם הנכרי בגת? אמר להו</strong> <small>[להם]:</small> <strong>דורכין עם הנכרי בגת,</strong> כפי ששנינו במשנתנו. שאלוהו: <strong>והא קא מנסך בידיה</strong> <small>[והרי הוא מנסך בידיו]</small> מן היין, ונמצא שהיין יין נסך, וישראל נהנה ממנו, שמשתכר על ידו! השיב להם: <strong>דציירנא להו לידיה</strong> <small>[שאנו קושרים את ידיו],</small> שלא יוכל לנסך. והקשו: <strong>והא קא מנסך</strong> <small>[והרי הוא מנסך]</small> <strong>ברגל!</strong> והשיב: <strong>ניסוך</strong> של <strong>רגל לא שמיה</strong> <small>[אין שמו</small> נקרא<small>]</small> <strong>ניסוך.</strong>
 מסופר, <strong>ההוא עובדא דהוה</strong> <small>[מעשה שהיה]</small> <strong>בנהרדעא, דדשו</strong> <small>[שדרכו]</small> <strong>ישראל וגוי לההוא חמרא</strong> <small>[ליין],</small> <strong>ושהייה</strong> <small>[והשהה]</small> <strong>שמואל</strong> את הבעיה <strong>תלתא ריגלי</strong> <small>[שלושה רגלים],</small> שהיו חכמים באים אז, כדי שיוכל לברר את הענין. ושואלים: <strong>מאי טעמא</strong> <small>[מה הטעם]</small> שהשהה את הבעיה הזו ולא פתרה? <strong>אילימא</strong> <small>[אם תאמר]</small> <strong>משום דקסבר</strong> <small>[שהיה סבור]:</small>
## דף נז.
 <strong>דאי משכחנא</strong> <small>[שאם אמצא]</small> <strong>תנא דאסר</strong> <small>[שאוסר]</small> <strong>כר' נתן,</strong> הסבור שיין שנגע בו גוי אסור בהנאה, <strong>אוסריניה</strong> <small>[אאסור]</small> את היין הזה <strong>אפילו בהנאה.</strong> והיכן נאמרו דבריו של ר' נתן? <strong>דתניא</strong> <small>[ששנויה</small> ברייתא<small>]:</small> <strong>מדדו</strong> הגוי ליין של ישראל, <strong>בין</strong> שמדדו <strong>ביד בין ברגל</strong> — <strong>ימכר, ר' נתן אומר:</strong> אם מדדו <strong>ביד</strong> — <strong>אסור, ברגל</strong> — <strong>מותר.</strong>
 על כך יש לשאול: <strong>אימר</strong> <small>[אמור]</small> ש<strong>אמר ר' נתן</strong> שהיין נאסר בהנאה, כשנגע בו הגוי <strong>ביד,</strong> אבל אם נגע בו <strong>ברגל מי</strong> <small>[האם]</small> <strong>אמר?</strong> הרי אף ר' נתן אינו אוסרו בהנאה! <strong>אלא</strong> זה היה הטעם שהשהה שמואל את הבעיה, סבור היה: <strong>דאי משכחנא</strong> <small>[שאם אמצא]</small> עוד <strong>תנא דשרי</strong> <small>[שמתיר]</small> <strong>כ</strong>דעת <strong>ר' שמעון,</strong> שמתיר יין שנגע בו גוי בלי כוונה לנסך, <strong>אישרייה</strong> <small>[אתיר]</small> את היין הזה <strong>אפילו בשתייה.</strong>
 ובענין זה מסופר, <strong>ההוא עובדא דהוה</strong> <small>[מעשה היה]</small> <strong>ב</strong>מקום ששמו <strong>בירם, דההוא גוי דהוה קא סליק בדיקלא ואייתי לוליבא</strong> <small>[שגוי אחד היה עולה בדקל והביא</small> איתו <small>לולב],</small> <strong>בהדי דקא נחית נגע בראשה דלוליבא בחמרא</strong> <small>[בתוך כדי שירד מן הדקל נגע בראש הלולב ביין]</small> <strong>שלא בכוונה, שרייה</strong> <small>[התיר אותו]</small> <strong>רב לזבוניה</strong> <small>[למוכרו]</small> <strong>לגוים.</strong>
 <strong>אמרו ליה</strong> <small>[לו]</small> <strong>רב כהנא ורב אסי לרב, והא מר</strong> <small>[והרי אדוני]</small> <strong>הוא</strong> ש<strong>אמר:</strong> אפילו <strong>תינוק בן יומו</strong> (שוודאי אין בו כוונה) <strong>הוא עושה יין נסך! אמר להו</strong> <small>[להם]:</small> <strong>אימור דאמרי אנא</strong> <small>[אמור שאמרתי אני]</small> שהתינוק עושה אותו יין נסך לאסור אותו <strong>בשתייה,</strong> לאוסרו <strong>ב</strong>איסור <strong>הנאה מי אמרי</strong> <small>[האם אמרתי]?</small> ולכן מותר למוכרו.
 <big>א</big> <strong>גופא</strong> <small>[לגופו]</small> של דבר, ש<strong>אמר רב: תינוק בן יומו עושה יין נסך.</strong>
 <strong>איתיביה</strong> <small>[הקשה לו]</small> <strong>רב שימי בר חייא לרב</strong> ממה ששנינו בברייתא: <strong>הלוקח</strong> (הקונה) <strong>עבדים מן הגוים, שמלו ולא טבלו</strong> עדיין, ואינם נחשבים עוד כמגויירים, <strong>וכן בני השפחות,</strong> שגדלו בבית ישראל, <strong>שמלו ולא טבלו</strong> — <strong>רוקן ומדרסן בשוק טמא,</strong> שהם נחשבים כגוים ומטמאים כזבים ברוק ובמדרס, <strong>ואמרי לה</strong> <small>[ויש אומרים]:</small> <strong>טהור.</strong>
 ולגבי <strong>יינן</strong> — <strong>גדולים</strong> שבהם <strong>עושים יין נסך, קטנים אין עושים יין נסך, ואלו הן גדולים ואלו הן קטנים? גדולים</strong> — הם אלה ש<strong>יודעין בטיב עבודה זרה ומשמשיה, קטנים</strong> — אלה ש<strong>אינם יודעין בטיב עבודה זרה ומשמשיה.</strong>
 <strong>קתני מיהת</strong> <small>[שנה על כל פנים]</small> ש<strong>גדולים</strong> — <strong>אין</strong> <small>[כן]</small> עושים יין נסך, <strong>קטנים</strong> — <strong>לא,</strong> בניגוד לדברי רב! ומשיבים: <strong>תרגמה</strong> <small>[תרגם,</small> הסבר זאת<small>]</small> דווקא לגבי <strong>בני שפחות,</strong> שאם קטנים הם, כיון שגדלו בבית ישראל אין לחשוש להם כל כך ליין נסך, ואין הדין כן בעבד של גוי.
  ושואלים:  <strong>הא</strong> <small>[הרי]</small> <strong>"וכן" קאמר</strong> <small>[אמר],</small> כלומר שדין בני שפחות כדין עבדים! ומשיבים: לגבי <strong>רוקן ומדרסן</strong> אמרו, שלענין זה דינם שווה.
  ושואלים:  <strong>הניחא למאן דאמר</strong> <small>[זה נוח ל</small>דעת <small>מי שאומר]</small> שרוקן ומדרסן <strong>טמא,</strong> לומר שאף בני השפחות דינם כן, <strong>אלא למאן דאמר</strong> <small>[ל</small>דעת <small>מי שאומר]</small> <strong>טהור מאי איכא למימר</strong> <small>[מה יש לומר]?</small> הרי אם בשל עבדי גוים הוא טהור, כל שכן שיהא הדין כן בבני שפחות, ואין צריך לאומרו! אלא בוודאי לענין יינם נאמר.
  ומשיבים: גם אם לענין יינם נאמרה השוואה זו, יש להסביר כי  <strong>הא קא משמע לן</strong> <small>[</small>דבר <small>זה משמיע לנו],</small> ש<strong>עבדים</strong> דינם <strong>דומיא</strong> <small>[דומה]</small> ל<strong>בני שפחות, מה בני שפחות</strong> דווקא <strong>מלו ולא טבלו הוא</strong> ש<strong>עושין יין נסך,</strong> אבל אם <strong>מלו וטבלו לא, אף עבדים כן,</strong> אחרי שמלו וטבלו אין עושים יין נסך.
  ובא הדבר <strong>לאפוקי</strong> <small>[להוציא]</small> <strong>מ</strong>דברי <strong>רב נחמן</strong> ש<strong>אמר</strong> בשם <strong>שמואל,</strong> ש<strong>אמר רב נחמן אמר שמואל: הלוקח עבדים מן הגוים, אף על פי ש</strong>אלה <strong>מלו וטבלו</strong> — עדיין <strong>עושין יין נסך,</strong> משום שעדיין יש להם הרגלים של עבודה זרה, <strong>עד שתשקע</strong> (תיעלם) <strong>עבודה זרה מפיהם, קא משמע לן</strong> <small>[משמיע לנו]</small> ש<strong>לא,</strong> שאין הדבר כן.
 <big>ב</big> <strong>גופא</strong> <small>[</small>ודנים <small>לגופה]</small> של הלכה זו, <strong>אמר רב נחמן אמר שמואל: הלוקח עבדים מן הגוים, אף על פי שמלו וטבלו</strong> — <strong>עושין יין נסך עד שתשקע עבודה זרה מפיהם. וכמה</strong> שיעורו של דבר זה? <strong>אמר ר' יהושע בן לוי: עד שנים עשר חדש.</strong>
 <strong>איתיביה</strong> <small>[הקשה לו]</small> <strong>רבה לרב נחמן</strong> ממה ששנינו בברייתא שהובאה לעיל: <strong>הלוקח עבדים מן הגוים שמלו ולא טבלו, וכן בני השפחות שמלו ולא טבלו</strong> — <strong>רוקן ומדרסן</strong>
## דף נז:
 <strong>בשוק טמא, ואמרי לה</strong> <small>[ויש אומרים]:</small> שהוא <strong>טהור. יינן</strong> — <strong>גדולים עושין יין נסך, קטנים אין עושין יין נסך. אלו הן גדולים ואלו הן קטנים? גדולים</strong> — <strong>שיודעין בטיב עבודה זרה ומשמשיה, קטנים</strong> — <strong>שאין יודעין בטיב עבודה זרה ומשמשיה.</strong>
 ונדייק: <strong>קתני מיהת</strong> <small>[שנה על כל פנים]</small> <strong>מלו ולא טבלו</strong> — <strong>אין</strong> <small>[כן],</small> עושים יין נסך, אבל אם <strong>מלו וטבלו</strong> — <strong>לא,</strong> ואין צורך להמתין עוד עד שתשקע עבודה זרה מהם! ומשיבים: <strong>תרגמה</strong> <small>[תרגם,</small> הסבר<small>]</small> דין יין נסך שבברייתא רק לענין <strong>בני שפחות</strong> שגדלו בתוך בית של ישראל, שאין שם עבודה זרה מצוי בפיהם.
  ומקשים:  <strong>הא</strong> <small>[הרי]</small> <strong>"וכן</strong> בני השפחות" <strong>קתני</strong> <small>[שנה],</small> משמע שדיניהם שווים לכל מה שנאמר בברייתא! ודוחים: לא לכל דבר הושוו אלא רק לענין <strong>רוקן ומדרסן.</strong>
 ומקשים: <strong>הניחא למאן דאמר</strong> <small>[זה נוח ל</small>דעת <small>מי שאומר]</small> שרוקן ומדרסן <strong>טמא,</strong> לומר שאפילו בני שפחות מטמאים, <strong>אלא למאן דאמר</strong> <small>[ל</small>דעת <small>מי שאומר]</small> שרוקן ומדרסן <strong>טהור, מאי איכא למימר</strong> <small>[מה יש לומר]?</small> הרי דבר זה מובן מאליו, ואין צורך לאומרו! אלא בוודאי לענין יינם נאמר.
  ומשיבים: גם אם לענין יינם נאמר, עדיין יש להבין כי  <strong>הא קא משמע לן</strong> <small>[</small>דבר <small>זה משמיע לנו]</small> ש<strong>עבדים דומיא</strong> <small>[בדומה]</small> ל<strong>בני שפחות, מה בני שפחות</strong> — <strong>גדולים הוא</strong> ש<strong>עושין יין נסך, קטנים אין עושין יין נסך, אף עבדים נמי</strong> <small>[גם כן]</small> — דווקא <strong>גדולים עושין יין נסך,</strong> אבל <strong>קטנים אין עושין יין נסך,</strong> ובא הדבר
 <strong>לאפוקי</strong> <small>[להוציא]</small> <strong>מ</strong>דברי <strong>רב,</strong> ש<strong>אמר רב: תינוק בן יומו עושה יין נסך, קא משמע לן</strong> <small>[משמיע לנו]</small> ש<strong>לא.</strong>
 <big>א</big> מסופר, <strong>ההוא עובדא דהוה</strong> <small>[מעשה שהיה]</small> <strong>במחוזא, אתא</strong> <small>[בא]</small> <strong>גוי עייל לחנותא</strong> <small>[נכנס לחנות]</small> של <strong>ישראל, אמר להו</strong> <small>[להם]:</small> <strong>אית לכו חמרא לזבוני</strong> <small>[יש לכם יין למכור]?</small> <strong>אמרו ליה</strong> <small>[לו]:</small> <strong>לא, הוה יתיב חמרא בדוולא</strong> <small>[היה יושב,</small> מונח <small>יין בתוך דלי],</small> <strong>שדי ביה ידיה שיכשך ביה</strong> <small>[הניח בו</small> הגוי <small>ידו</small> ו<small>שיכשך בו],</small> <strong>אמר להו</strong> <small>[להם]:</small> <strong>האי לאו חמרא הוא</strong> <small>[</small>האם <small>זה אינו יין]?</small> <strong>שקליה האיך בריתחיה שדייה לדנא</strong> <small>[לקח הלה,</small> בעל החנות, <small>בכעסו</small> את דלי היין ו<small>שפכו לחבית],</small> ועלתה השאלה לפני חכמים מה דינו של היין שבחבית, 
 <strong>שרייה</strong> <small>[התיר]</small> <strong>רבא לזבוני</strong> <small>[למכור]</small> <strong>לגוים</strong> את היין, שלדעתו אינו אסור בהנאה. <strong>איפליג עליה</strong> <small>[נחלקו עליו]</small> <strong>רב הונא בר חיננא ורב הונא בריה</strong> <small>[בנו]</small> של <strong>רב נחמן. נפקי שיפורי</strong> <small>[יצאו שופרות]</small> מבית דינו של <strong>רבא</strong> להכריז את הדין <strong>ושרו</strong> <small>[והתירו],</small> <strong>ונפקי שיפורי</strong> <small>[ויצאו שופרות]</small> מבית דינו של <strong>רב הונא בר חיננא ורב הונא בר רב נחמן ואסרי</strong> <small>[ואסרו].</small>
## דף נח.
 ובענין זה מסופר, <strong>איקלע</strong> <small>[נזדמן]</small> <strong>רב הונא בריה</strong> <small>[בנו]</small> של <strong>רב נחמן ל</strong>עיר <strong>מחוזא, אמר ליה</strong> <small>[לו]</small> <strong>רבא לרב אליקים שמעיה</strong> <small>[שמשו]:</small> <strong>טרוק טרוק גלי</strong> <small>[סגור סגור השערים],</small> כדי ש<strong>לא ניתו אינשי דניטריד</strong> <small>[יבואו אנשים שיטרידו</small> אותנו<small>]</small> ונוכל לברר ענין במנוחה.
 <strong>על לגביה</strong> <small>[נכנס אליו]</small> רב הונא בר נחמן, <strong>אמר ליה</strong> <small>[לו]</small> לרבא: <strong>כי האי גוונא מאי</strong> <small>[כגון זה,</small> ששיכשך גוי ביין שלא לשם ניסוך, <small>מהו,</small> מה דינו<small>]?</small> <strong>אמר ליה</strong> <small>[לו]:</small> <strong>אסור</strong> יין זה <strong>אפילו בהנאה.</strong> והקשה לו: <strong>והא מר</strong> <small>[והרי אדוני]</small> <strong>הוא</strong> ש<strong>אימר</strong> <small>[</small>ש<small>אמר]</small> <strong>שיכשך</strong> הגוי <strong>אין עושה יין נסך,</strong> כשהתרת למכור את היין שבחבית לגוים! ענה לו רבא: <strong>אימר דאמרי אנא לבר מדמיה דההוא חמרא</strong> <small>[אמור שאמרתי אני</small> שמותר למכור את היין שבחבית וליהנות מדמיו <small>חוץ מדמיו של אותו יין</small> אסור<small>]</small> שנשפך לחבית, ואולם <strong>דמי דההוא חמרא מי אמרי</strong> <small>[דמי אותו יין האם אמרתי]?</small> לא התרתי אלא למכור החבית בניכוי דמי אותו יין.
  ועוד בענין זה, <strong>אמר רבא: כי אתאי</strong> <small>[כאשר הגעתי]</small> <strong>לפומבדיתא, אקפן נחמני שמעתתא ומתניתא דאסיר</strong> <small>[הקיף אותו נחמני,</small> הוא אביי, <small>בשמועות</small> מפי אמוראים, <small>וברייתות ש</small>יין ששכשך בו הגוי <small>אסור]</small> אפילו בהנאה.
  והוא מפרט: <strong>שמעתתא</strong> <small>[שמועות],</small> <strong>דההוא עובדא דהוה</strong> <small>[מעשה</small> כזה <small>שהיה]</small> <strong>בנהרדעא ואסר שמואל,</strong> וכן מעשה כזה שהיה <strong>בטבריא ואסר ר' יוחנן. ואמרי ליה</strong> <small>[ואמרתי לו]</small> לאביי, שהטעם שאסרו שם היה <strong>לפי ש</strong>בני עריהם <strong>אינן בני תורה,</strong> והוצרכו שמואל ור' יוחנן לגודרם במיוחד. <strong>ואמר לי</strong> בתמיהה: אנשי <strong>טבריא ונהרדעא אינן בני תורה,</strong> אנשים של העיר <strong>מחוזא</strong> שפסקת שם להיתר <strong>בני תורה</strong> הם? ואפילו אם מטעם זה היה לך לאסור.
 <strong>מתניתא</strong> <small>[הברייתות]</small> שהקשה לי אביי מהם, ששנינו: <strong>אגרדמים</strong> (ממונה על מידות ומחירים בשוק) <strong>גוי שקדח</strong> חור בחבית <strong>במינקת</strong> (כעין צינור) <strong>והעלה</strong> בה יין לטעימה, <strong>או שטעם מן הכוס</strong> שמזגו לו <strong>והחזירו לחבית, זה היה מעשה ואסרוהו; מאי לאו</strong> <small>[האם אין]</small> הכוונה שאסרוהו <strong>בהנאה?</strong> והשבתי לו: <strong>לא,</strong> הכוונה שאסרו רק <strong>בשתייה.</strong>
 הקשה אביי: <strong>אי הכי</strong> <small>[אם כך],</small> <strong>ליתני</strong> <small>[שישנה]</small> <strong>ימכר, כדקתני סיפא</strong> <small>[כמו ששנה בסוף]</small> אותה ברייתא: <strong>חרם</strong> (אנס, הלוקח דברים בכוח) <strong>גוי שהושיט ידו לחבית, וכסבור של שמן היא ונמצאת</strong> שהיתה חבית <strong>של יין, זה היה מעשה ואמרו: ימכר,</strong> שכיון שחשב שזו חבית שמן לא הניח ידו בה לשם יין כלל! ומעירים: <strong>תיובתא</strong> <small>[קושיה חמורה</small> היא<small>]</small> על <strong>רבא,</strong> ומסכמים: אכן, <strong>תיובתא</strong> <small>[קושיה חמורה</small> היא<small>]</small> ונדחו דבריו.
 <big>א</big> מסופר <strong>ר' יוחנן בן ארזא ור' יוסי בן נהוראי הוו יתבו וקא שתו חמרא</strong> <small>[היו יושבים ושותים יין],</small> <strong>אתא ההוא גברא</strong> <small>[בא אדם אחד],</small> <strong>אמרו ליה</strong> <small>[לו]:</small> <strong>תא אשקינן</strong> <small>[בוא השקה אותנו],</small> <strong>לבתר דרמא לכסא איגלאי מילתא</strong> <small>[לאחר שמזג לכוס התגלה הדבר]</small> ש<strong>גוי הוא,</strong> <strong>חד</strong> <small>[אחד</small> מהם<small>]</small> <strong>אסר</strong> את היין <strong>אפילו בהנאה, וחד שרי</strong> <small>[ואחד התיר]</small> <strong>אפילו בשתייה. אמר ר' יהושע בן לוי: מאן</strong> <small>[מי]</small> ש<strong>אסר שפיר</strong> <small>[יפה]</small> <strong>אסר, ומאן דשרי שפיר שרי</strong> <small>[ומי שהתיר יפה התיר],</small> שיש לכל אחד מהם טעם הגון לדבריו. והוא מסביר את דבריו שלכאורה יש בהם סתירה: <strong>מאן</strong> <small>[מי]</small> ש<strong>אסר</strong> מה טעמו?
## דף נח:
 סבור היה כי <strong>מימר אמר</strong> <small>[אומר</small> הגוי בליבו<small>]:</small> <strong>סלקא דעתיה דרבנן כי הני שיכרא קא שתו</strong> <small>[</small>וכי <small>יעלה על דעתך שחכמים</small> חשובים <small>כאלה שיכר הם שותים]?</small> <strong>אלא ודאי האי חמרא</strong> <small>[זה יין]</small> <strong>הוא</strong> <strong>ונסכיה</strong> <small>[וניסך אותו].</small> <strong>מאן דשרי שפיר שרי</strong> <small>[מי שהתיר יפה התיר],</small> סבור היה כי <strong>מימר אמר</strong> <small>[אומר</small> הגוי בליבו<small>]:</small> <strong>סלקא דעתך דרבנן כי הני חמרא קא שתו</strong> <small>[</small>וכי <small>יעלה על דעתך שחכמים כאלה יין הם שותים],</small> <strong>ואמר ליה לדידי "תא אשקינן"</strong> <small>[ו</small>הם <small>אומרים לי,</small> שאני גוי, <small>"בוא והשקה אותנו</small> מן היין"<small>]?</small> <strong>אלא ודאי שיכרא הוא קא שתו</strong> <small>[שיכר הוא שהם שותים]</small> <strong>ולא נסכיה</strong> <small>[ניסכו].</small>
 ומקשים: <strong>והא קא חזי</strong> <small>[והרי הוא רואה]</small> אם יין הוא או שיכר! ומשיבים: מעשה זה זה היה <strong>בליליא</strong> <small>[בלילה].</small> ושואלים: <strong>והא קא מרח ליה</strong> <small>[והרי הוא מריח אותו]</small> ויודע שהוא יין! ומשיבים: מדובר היה <strong>בחדתא</strong> <small>[ב</small>יין <small>חדש]</small> שאין ריחו נודף.
  ושואלים: ולמרות זאת, מי שהתיר כיצד התיר?  <strong>והא קא נגע ביה</strong> <small>[והרי הוא נגע בו]</small> כששאב אותו מן החבית <strong>בנטלא</strong> <small>[בספל],</small> <strong>והוה ליה</strong> <small>[והריהו]</small> <strong>מגע גוי שלא בכוונה ואסור!</strong> ומשיבים: <strong>לא צריכא</strong> <small>[נצרכה]</small> הלכה זו אלא משום שמדובר היה במקרה <strong>דקא מוריק אורוקי</strong> <small>[שהוא רק מריק</small> מכלי לכלי<small>],</small> בלא לנגוע כלל ביין, <strong>והוה ליה</strong> <small>[והרי זה]</small> <strong>כחו</strong> של גוי ששופך את היין, ועושה זאת <strong>שלא בכוונה, וכל כחו שלא בכוונה לא גזרו ביה רבנן</strong> <small>[בו חכמים]</small> כל איסור, אפילו בשתיה.
 <big>א</big> <strong>בעא מיניה</strong> <small>[שאל אותו]</small> <strong>ר' אסי מר' יוחנן: יין שמסכו</strong> (שמזג בו מים) <strong>גוי, מהו? אמר ליה</strong> <small>[לו]</small> ר' יוחנן, <strong>ואימא</strong> <small>[ואמור]</small> את השאלה בלשון הרגילה: <strong>"מזגו",</strong> מדוע אומר אתה "מסכו"? <strong>אמר ליה</strong> <small>[לו]:</small> <strong>אנא כדכתיב קאמינא</strong> <small>[אני כמו</small> לשון <small>הכתוב אני אומר],</small> שנאמר: <strong>"טבחה טבחה מסכה יינה"</strong> (משלי ט, ב). <strong>אמר ליה</strong> <small>[לו]:</small> אכן, לשון מקרא כך היא, אבל <strong>לשון תורה לעצמה, לשון חכמים לעצמו,</strong> ואין לערבב.
  ולגופו של דבר שאל ר' אסי: <strong>מאי</strong> <small>[מה]</small> ההלכה? <strong>אמר ליה</strong> <small>[לו]:</small> <strong>אסור</strong> הדבר, <strong>משום</strong> הפתגם שאומרים: <strong>"לך לך אמרין נזירא, סחור סחור, לכרמא לא תקרב"</strong> <small>[לך לך אומרים, לנזיר, סביב סביב, לכרם אל תקרב].</small> כלומר, אף שאינו אסור מצד עיקר הדין, ענין של הרחקה הוא.
  וכן מסופר, <strong>ר' ירמיה איקלע לסבתא</strong> <small>[הזדמן לבית מרזח],</small> <strong>חזא חמרא דמזגי</strong> <small>[</small>ו<small>ראה יין שמוזג]</small> <strong>גוי ואישתי ישראל מיניה</strong> <small>[ושותה יהודי ממנו],</small> <strong>ואסר להו</strong> <small>[להם]</small> <strong>משום "לך לך אמרין נזירא, סחור סחור, לכרמא לא תקרב"</strong> <small>[לך לך אומרים, לנזיר, סביב סביב, לכרם אל תקרב].</small> <strong>אתמר נמי</strong> <small>[נאמר גם כן]:</small> <strong>אמר ר' יוחנן, ואמרי לה</strong> <small>[ויש אומרים]</small> <strong>אמר ר' אסי אמר ר' יוחנן: יין שמזגו גוי</strong> — <strong>אסור, משום "לך לך אמרין נזירא, סחור סחור, לכרמא לא תקרב"</strong> <small>[לך לך אומרים, לנזיר, סביב סביב, לכרם אל תקרב].</small>
 <big>ב</big> אגב המעשה בר' ירמיה שנקלע למקום ואסר עליהם דבר, מסופר: <strong>ריש לקיש איקלע</strong> <small>[הזדמן]</small> <strong>ל</strong>עיר <strong>בצרה</strong> בעבר הירדן, <strong>חזא ישראל דקאכלי פירי דלא מעשרי</strong> <small>[ראה יהודים שאוכלים פירות שאינם מעושרים]</small> <strong>ואסר להו</strong> <small>[להם],</small> <strong>חזא מיא דסגדי להו גוים ושתו ישראל</strong> <small>[ראה מים שמשתחווים להם הגוים ושותים יהודים]</small> <strong>ואסר להו</strong> <small>[להם].</small>
 <strong>אתא לקמיה</strong> <small>[בא לפני]</small> <strong>ר' יוחנן</strong> וסיפר לו את המעשה. <strong>אמר ליה</strong> <small>[לו]:</small> <strong>אדמקטורך עלך זיל הדר</strong> <small>[עד שמעילך עליך לך החזר</small> את הדין<small>],</small> והתר להם לאכול פירות בלא לעשרם, כי <strong>בצר</strong> המנויה במקרא (דברים ד, מג) בין ערי המקלט <strong>לאו היינו</strong> <small>[אין היא]</small> <strong>בצרה,</strong> ובצרה אינה ארץ ישראל ולכן אין חובה לעשר בה. <strong>ו</strong>התר להם לשתות את המים, כי <strong>מים של רבים אין נאסרין.</strong>
 ומעירים: <strong>ר' יוחנן לטעמיה</strong> <small>[</small>הולך <small>לשיטתו]</small> בענין זה,
## דף נט.
 ש<strong>אמר ר' יוחנן משום</strong> (בשם) <strong>ר' שמעון בן יהוצדק: מים של רבים אין נאסרין.</strong> ומעירים: מדברי ר' יוחנן יש להבין כי <strong>הא</strong> <small>[אבל]</small> במקרה כזה, אם היו המים של <strong>יחיד</strong> היו <strong>נאסרין.</strong>
 ותוהים: <strong>ותיפוק ליה</strong> <small>[ושתצא לו]</small> הלכה זו שאינם נאסרים, <strong>דהא</strong> <small>[שהרי]</small> <strong>מחוברין נינהו</strong> <small>[הם],</small> ומחובר שעבדוהו אינו נאסר! ומשיבים: <strong>לא צריכא</strong> <small>[נצרכה]</small> הלכה זו אלא במקום <strong>דתלשינהו גלא</strong> <small>[שתלשם הגל]</small> למקצת המים, ונעקרו מחיבורם, ובמקרה זה אם היו של יחיד היו נאסרים.
  ודוחים:  <strong>סוף סוף</strong> הרי בגדר של <strong>אבני הר שנדלדלו</strong> מעצמן מן ההר <strong>נינהו</strong> <small>[הם],</small> שנחלקו ר' יוחנן ובני ר' חייא (מו,א) באבנים כאלה, שלא היתה בהן תפיסת יד אדם, האם הן נאסרות כשנעבדו כעבודה זרה או לא, ולא נתברר בגמרא מה סבור כל אחד מהם. ואם כן <strong>תסתיים</strong> <small>[תוגדר,</small> יתברר מכאן<small>]</small> ש<strong>ר' יוחנן</strong> הוא ש<strong>אמר</strong> שאבני הר אלה <strong>אסורות?</strong>
 ודוחים: עדיין יש לומר כי <strong>לא צריכא</strong> <small>[נצרכה]</small> הלכה זו של ר' יוחנן אלא במקרה <strong>דטפחינהו בידיה</strong> <small>[שטפח בהם,</small> במים הללו <small>בידיו].</small> שלא מעצמם נתלשו, כמו אבני הר שנדלדלו, אלא במגע ידי אדם, ואם היו של יחיד היו נאסרים.
 <big>א</big> בדומה למעשה האחרון, ובענין יין שמזגוהו גוים, מסופר: <strong>ר' חייא בר אבא איקלע</strong> <small>[הזדמן]</small> <strong>ל</strong>יישוב <strong>גבלא, חזא</strong> <small>[ראה]</small> שם <strong>בנות 
   
 ישראל דמיעברן</strong> <small>[שמעוברות]</small> <strong>מגוים ש</strong>עמדו להתגייר וכבר <strong>מלו ו</strong>עדיין <strong>לא טבלו, חזא חמרא דמזגו</strong> <small>[ראה יין שמוזגים]</small> <strong>גוים ושתו ישראל</strong> <small>[ושותים יהודים],</small> <strong>חזא תורמוסא דשלקי להו</strong> <small>[</small>ו<small>ראה תורמוס ששולקים,</small> מבשלים, <small>אותו]</small> <strong>גוים ואכלי ישראל</strong> <small>[ואוכלים יהודים],</small> <strong>ולא אמר להו</strong> <small>[להם]</small> <strong>ולא מידי</strong> <small>[דבר]</small> לתקן את מעשיהם.
  לאחר זמן <strong>אתא לקמיה</strong> <small>[בא לפני]</small> <strong>ר' יוחנן</strong> וסיפר לו על הדברים שראה, <strong>אמר ליה</strong> <small>[לו]</small> ר' יוחנן: <strong>צא והכרז על בניהם</strong> של אותם גוים <strong>שהן ממזרים, ו</strong>הכרז <strong>על יינן</strong> שאסור <strong>משום יין נסך, ו</strong>הכרז <strong>על תורמוסן</strong> שאסור <strong>משום בישולי גוים משום שאינן בני תורה.</strong>
 ומסבירים: <strong>על בניהם שהם ממזרים</strong> — <strong>ר' יוחנן</strong> הולך בענין זה <strong>לטעמיה</strong> <small>[לשיטתו],</small> ש<strong>אמר ר' יוחנן: לעולם אינו</strong> נעשה ל<strong>גר עד שימול ויטבול, וכיון דלא טביל</strong> <small>[שאינו טובל]</small> — <strong>גוי הוא. ו</strong>לגבי מעמדם של הילדים, גם שם הולך ר' יוחנן לשיטתו, ש<strong>אמר רבה בר בר חנה אמר ר' יוחנן: גוי ועבד הבא על בת ישראל</strong> — <strong>הולד</strong> ממנה הוא <strong>ממזר.</strong>
 ומה שאמר לו: <strong>וגזור על יינם משום יין נסך</strong> — אף שאין כזה איסור בעצם, הרי הוא אסור <strong>משום "לך לך, אמרין, נזירא, סחור סחור, לכרמא לא תקרב"</strong> <small>[לך לך, אומרים לנזיר, סחור סחור, לכרם אל תקרב],</small> ולכן צריך להרחיק מזה.
  ועל מה שאמר לו ר' יוחנן <strong>ועל תורמוסן</strong> גזרו <strong>משום בישולי גוים, לפי שאינן בני תורה,</strong> וצריך להרחיקם מדבר הדומה לאיסור. מדייקים: <strong>טעמא</strong> <small>[הטעם,</small> דווקא<small>]</small> משום ש<strong>אינן בני תורה, הא</strong> <small>[אבל]</small> אם היו <strong>בני תורה שרי</strong> <small>[מותר]?</small> <strong>והאמר</strong> <small>[והרי אמר]</small> <strong>רב שמואל בר רב יצחק אמר רב: כל שנאכל כמות שהוא חי</strong> — <strong>אין בו משום בישולי גוים,</strong> אבל תורמוס, כיון שהוא מר מאד ודאי אין אוכלים אותו בעודו חי, ואם כן בכלל בישולי גוים הוא!
  ומשיבים:  <strong>ר' יוחנן כי הך לישנא סבירא ליה</strong> <small>[כלשון האחרת סבור הוא]</small> בענין זה, ש<strong>אמר רב שמואל בר רב יצחק אמר רב: כל שאינו עולה לשולחן של מלכים ללפת בו את הפת</strong> — <strong>אין בו משום בישולי גוים,</strong> והתורמוס אינו מאכל חשוב שיעלה על שולחן מלכים. ולכן, <strong>טעמא</strong> <small>[הטעם,</small> דווקא<small>]</small> משום ש<strong>אינן בני תורה</strong> אוסרים להם, <strong>הא</strong> <small>[הרי]</small> אם היו <strong>בני תורה שרי</strong> <small>[מותר].</small>
 <big>ב</big> <strong>בעו מיניה</strong> <small>[שאלו אותו]</small> <strong>מרב כהנא: גוי מהו שיוליך ענבים לגת,</strong> אף שאינו עושה בהם דבר? <strong>אמר להו</strong> <small>[להם]:</small> <strong>אסור, משום</strong> הטעם של <strong>"לך לך, אמרין, נזירא, סחור סחור לכרמא לא תקרב"</strong> <small>[לך לך, אומרים</small> <small>לנזיר, סחור סחור, לכרם אל תקרב].</small> <strong>איתיביה</strong> <small>[הקשה לו]</small> <strong>רב יימר לרב כהנא</strong> ממה ששנינו: <strong>גוי שהביא ענבים לגת בסלין</strong>
## דף נט:
 <strong>ובדודורין</strong> (חביות קטנות), <strong>אף על פי שהיין</strong> כלומר, המיץ <strong>מזלף עליהן</strong> משום שהם נמעכים והמיץ יוצא מהם — בכל זאת <strong>מותר! אמר ליה</strong> <small>[לו]:</small> <strong>הביא קאמרת</strong> <small>[אומר אתה]?</small> שם מדובר כאשר כבר הביא הגוי את הענבים, ודנים אם לאסור בדיעבד, <strong>אנא</strong> <small>[אני]</small> <strong>לכתחלה קאמינא</strong> <small>[אמרתי]</small> שלא יביא.
 <big>א</big> מסופר, <strong>ההוא אתרוגא דנפל לחביתא דחמרא</strong> <small>[אתרוג אחד נפל לחבית יין],</small> <strong>אידרי גוי ושקליה</strong> <small>[קפץ הגוי</small> כדי <small>ליטול אותו</small> משם<small>],</small> <strong>אמר להו</strong> <small>[להם]</small> <strong>רב אשי</strong> לאנשים שהיו שם: <strong>נקטוה לידיה כי היכי דלא לשכשיך ביה</strong> <small>[תחזיקו את ידו כדי שלא ישכשך בו,</small> ביין<small>]</small> ויאסור אותו, <strong>וברצוה</strong> <small>[והטו אותה</small> את החבית<small>]</small> <strong>עד דשייפא</strong> <small>[שתתרוקן]</small> מן היין ואז יוכל לקחת את האתרוג.
 <big>ב</big> <strong>אמר רב אשי: האי גוי דנסכיה לחמרא</strong> <small>[גוי שניסך את היין]</small> של <strong>ישראל בכוונה</strong> כדי לאסור אותו, <strong>אף על גב דלזבוניה</strong> <small>[אף על פי שלמכור אותו]</small> <strong>לגוי אחרינא</strong> <small>[אחר]</small> <strong>אסור,</strong> שהרי היין אסור בהנאה, ובכלל זה ליהנות מדמיו, מכל מקום <strong>שרי ליה למישקל דמיה</strong> <small>[מותר לו לקחת</small> את <small>דמיו</small> של היין<small>]</small> <strong>מההוא</strong> <small>[מאותו]</small> <strong>גוי, מאי טעמא</strong> <small>[מה טעם</small> הדבר<small>]?</small> <strong>מיקלא קלייה</strong> <small>[</small>הרי זה כאילו <small>שרף אותו,</small> את היין<small>],</small> והוא צריך לשלם כמזיק.
 <strong>אמר רב אשי: מנא אמינא לה</strong> <small>[מנין אני אומר אותה]</small> את ההלכה הזו? <strong>דתניא</strong> <small>[ששנויה</small> ברייתא<small>]:</small> <strong>גוי שנסך יינו של ישראל שלא בפני עבודה זרה</strong> — <strong>אסור, ור' יהודה בן בבא ור' יהודה בן בתירא מתירין משום שני דברים, אחד</strong> — <strong>שאין מנסכין יין אלא בפני עבודה זרה, ואחד</strong> — <strong>שאומר לו</strong> הישראל לגוי: <strong>לא כל הימנך</strong> <small>[לא הכל ממך,</small> אין זה בכוחך<small>]</small> <strong>שתאסור ייני לאונסי</strong> שלא מרצוני, ולכן היין בעצם מותר.
 <big>ג</big> <strong>ההיא חביתא דחמרא דאישתקיל לברזא</strong> <small>[חבית יין אחת שניטל הברז</small> שלה<small>]</small> והיה היין נשפך ממנה, <strong>אתא</strong> <small>[הלך]</small> <strong>גוי</strong> אחד <strong>אידרי אנח ידיה עילויה</strong> <small>[</small>ו<small>קפץ והניח את ידו</small> על הנקב<small>]</small> כדי שלא יישפך היין, <strong>אמר רב פפא: כל דלהדי ברזא</strong> <small>[כל שכנגד הברז],</small> אותו חלק מן היין שממש נוגע בידו של הגוי, <strong>חמרא אסיר</strong> <small>[היין אסור],</small>
## דף ס.
 <strong>ואידך שרי</strong> <small>[והשאר מותר].</small> <strong>ואיכא דאמרי</strong> <small>[ויש אומרים],</small> <strong>אמר רב פפא:</strong> מלמעלה <strong>עד</strong> לגובה <strong>הברזא</strong> <small>[הברז]</small> — <strong>חמרא אסיר</strong> <small>[היין אסור],</small> <strong>ואידך</strong> <small>[והשאר]</small> שמתחת לברז — <strong>שרי</strong> <small>[מותר].</small>
 <strong>אמר רב יימר:</strong> דבריו של רב פפא שנויים במחלוקת, <strong>כתנאי</strong> <small>[כ</small>מחלוקת <small>התנאים]</small> ששנינו בברייתא: <strong>חבית שנקבה, בין מפיה</strong> (מלמעלה), <strong>בין משוליה</strong> (בתחתיתה) <strong>ובין מצידיה, ונגע בו טבול יום</strong> — <strong>טמאה. ר' יהודה אומר:</strong> אם <strong>מפיה ומשוליה</strong> ניקבה — <strong>טמאה,</strong> אם <strong>מצידיה</strong> — <strong>טהורה מכאן ומכאן</strong> (ולא נטמא אלא מה שנגע בו), וכדברי רב פפא ללשון הראשונה.
 <big>א</big> <strong>אמר רב פפא: גוי</strong> שהיה מחזיק <strong>אדנא</strong> <small>[בחבית]</small> <strong>וישראל</strong> מחזיק <strong>אכובא</strong> <small>[בכלי</small> של יין<small>]</small> והגוי שופך מן החבית לכלי — <strong>חמרא אסיר</strong> <small>[היין אסור],</small> <strong>מאי טעמא</strong> <small>[מה הטעם]?</small> <strong>כי קאתי</strong> <small>[כאשר בא]</small> — <strong>מכח גוי קאתי</strong> <small>[הוא בא].</small> ואם להיפך, <strong>ישראל</strong> מחזיק <strong>אדנא</strong> <small>[את החבית]</small> <strong>וגוי אכובא</strong> <small>[מחזיק את הכלי הקטן]</small> והישראל שופך לכלי שמחזיק הגוי — <strong>חמרא שרי</strong> <small>[היין מותר].</small> <strong>ואי מצדד צדודי</strong> <small>[ו</small>אולם <small>אם</small> הגוי <small>מצדד]</small> את הכובא, שמטה אותו — היין שבכלי <strong>אסיר</strong> <small>[נאסר].</small>
 <strong>אמר רב פפא: האי גוי דדרי זיקא</strong> <small>[גוי זה שנושא</small> על גבו <small>נאד</small> יין סגור<small>]</small> <strong>וקאזיל</strong> <small>[והולך]</small> <strong>ישראל אחוריה</strong> <small>[אחריו],</small> ומשגיח שלא יגע ביין עצמו, אם הנאד <strong>מליא</strong> <small>[מלא]</small> יין — הרי זה <strong>שרי</strong> <small>[מותר],</small> <strong>דלא מקרקש</strong> <small>[שאין</small> היין <small>מתנועע</small> בתוכו<small>],</small> ולכן אין בזה כל איסור. אם הנאד <strong>חסירא</strong> <small>[חסר]</small> — <strong>אסיר</strong> <small>[אסור],</small> <strong>דלמא מקרקש</strong> <small>[שמא מתנועע</small> בתוכו<small>]</small> היין, והרי זה כעין ניסוך. לעומת זאת <strong>כובא</strong> (מין כלי של יין) שהוא פתוח מלמעלה, <strong>מליא</strong> <small>[מלא]</small> — <strong>אסיר</strong> <small>[אסור]</small> <strong>דלמא נגע</strong> <small>[שמא נוגע]</small> בו ביין שמגיע לשפת הכלי, אם הוא <strong>חסירא</strong> <small>[חסר,</small> שאינו מלא<small>]</small> — <strong>שרי</strong> <small>[מותר]</small> ואין לחשוש בו, <strong>דלא נגע</strong> <small>[</small>מפני <small>שאינו נוגע]</small> ביין.
 <strong>רב אשי אמר: זיקא, בין מליא ובין חסירא</strong> <small>[נאד, בין מלא ובין חסר]</small> — <strong>שרי</strong> <small>[מותר],</small> <strong>מאי טעמא</strong> <small>[מה טעם הדבר]?</small> <strong>אין דרך ניסוך בכך</strong> שאין דרך ניסוך בנענוע יין בתוך כלי סגור.
 <big>ב</big> <strong>מעצרא זיירא</strong> <small>[גת של מכבש]</small> שאין דורכים בה את הענבים ברגל, אלא כובשים את הענבים על ידי לוחות או מכבש — <strong>רב פפי שרי</strong> <small>[התיר]</small> את היין אם הגוי כובש את הקורה, שהרי הוא עצמו אינו נוגע ביין, ואילו <strong>רב אשי ואיתימא</strong> <small>[ויש אומרים]</small> <strong>רב שימי בר אשי אסר.</strong>
 ומעירים: <strong>בכחו,</strong> אם הכבישה היא במישרין מכוחו של הגוי, <strong>כולי עלמא לא פליגי דאסיר</strong> <small>[הכל אינם חלוקים שאסור],</small> <strong>כי פליגי</strong> <small>[כאשר נחלקו]</small> — הרי זה <strong>בכח כחו. איכא דאמרי</strong> <small>[יש שאומרים]</small> בלשון אחרת: <strong>בכח כחו כולי עלמא לא פליגי דשרי</strong> <small>[הכל אינם חלוקים שמותר],</small> <strong>כי פליגי</strong> <small>[כאשר נחלקו]</small> כשעושה <strong>בכחו.</strong> מסופר, <strong>הוה עובדא</strong> <small>[היה מעשה]</small> שנכבש יין <strong>בכח כחו</strong> של גוי, <strong>ואסר רב יעקב מנהר פקוד.</strong>
 <big>ג</big> מסופר, <strong>ההוא חביתא</strong>
## דף ס:
 <strong>דאיפקעה</strong> <small>[שנבקעה]</small> <strong>לאורכה</strong> מלמעלה למטה, <strong>אידרי ההוא גוי חבקה</strong> <small>[קפץ גוי</small> <small>אחד</small> ו<small>חיבק</small> אותה<small>]</small> שלא תיפתח, ושהיין לא יישפך, <strong>שרייה</strong> <small>[התיר אותה]</small> <strong>רפרם בר פפא, ואי תימא</strong> <small>[ויש אומרים]</small> שהיה זה <strong>רב הונא בריה</strong> <small>[בנו]</small> של <strong>רב יהושע, לזבוני</strong> <small>[למכור</small> אותה<small>]</small> <strong>לגוים,</strong> שנאסרה בשתיה אבל לא בהנאה. ומעירים: <strong>והני מילי</strong> <small>[ודברים אלה]</small> אמורים ש<strong>פקעה לאורכה, אבל</strong> אם נבקעה <strong>לפותייה</strong> <small>[לרוחבה]</small> והגוי הידק את החלק העליון על התחתון — <strong>אפילו בשתיה</strong> גם כן <strong>שרי</strong> <small>[מותרת],</small> <strong>מאי טעמא</strong> <small>[מה הטעם]?</small> הגוי שמחזיק את החבית רק <strong>מעשה לבינה קעביד</strong> <small>[עושה],</small> שאינו עושה מעשה ביין, אלא רק מכביד על החבית כאילו היה לבינה, או דבר כבד אחר.
  מסופר, <strong>ההוא גוי דאשתכח דהוה קאי במעצרתא</strong> <small>[גוי אחד שנמצא עומד בתוך הגת]</small> עצמה, <strong>אמר רב אשי: אי איכא</strong> <small>[אם יש</small> שם יין<small>]</small> בכמות כזו שהיא של <strong>טופח להטפיח</strong> (רטוב עד כדי להרטיב דבר אחר) — <strong>בעי</strong> <small>[צריך]</small> <strong>הדחה</strong> של הגת במים <strong>ובעי</strong> <small>[ו</small>גם <small>צריך]</small> <strong>ניגוב</strong> (ניקוי יסודי יותר. להלן עבודה זרה עד,ב), <strong>ואי</strong> <small>[ואם]</small> הוא <strong>לא</strong> טופח להטפיח, גם אם יש שם לחות — <strong>בהדחה בעלמא סגי ליה</strong> <small>[בלבד די לו].</small>
 <big>א משנה</big> <strong>נכרי שנמצא עומד בצד הבור של יין, אם יש לו מלוה עליו</strong> כלומר, שבעל הבור חייב כסף לגוי — <strong>אסור</strong> היין, שאנו חוששים שכיוון שהגוי סבור שיש לו זכות בנכסיו של הלווה לא יימנע מלנגוע ביין. <strong>אין לו מלוה עליו</strong> — <strong>מותר,</strong> שאין אנו חוששים שהוא נוגע בדבר שאינו שלו.
 <strong>נפל</strong> הגוי <strong>לבור</strong> יין <strong>ועלה,</strong> או <strong>מדדו</strong> ליין שבבור <strong>בקנה</strong> בלי לנגוע בו בידו, או <strong>התיז את הצרעה בקנה</strong> ונגע הקנה ביין, <strong>או שהיה מטפיח</strong> מסיר קצף מ<strong>על פי חבית מרותחת</strong> — <strong>בכל אלו היה מעשה ואמרו: ימכר,</strong> שהיין מותר בהנאה אבל אסור בשתיה, <strong>ור' שמעון מתיר</strong> אף בשתיה. <strong>נטל</strong> הגוי <strong>את החבית</strong> של יין <strong>וזרקה בחמתו לבור, זה היה מעשה והכשירו</strong> אף בשתיה.
 <big>ב גמרא</big> בפירוש דברי המשנה "אם יש לו מלוה עליו", <strong>אמר שמואל: והוא שיש לו מלוה על אותו יין</strong> עצמו, שהיין משועבד לגביית חוב זה — אז יש לחשוש למגע הגוי ביין, שאז הוא מרגיש בעלות עליו.
 <strong>אמר רב אשי: מתניתין נמי דיקא</strong> <small>[משנתנו גם כן מדוייקת]</small> בפירוש זה, <strong>דתנן</strong> <small>[ששנינו</small> במשנה הבאה<small>]:</small> <strong>המטהר יינו של נכרי</strong> ישראל הדורך ענבים של גוי כדי למכור את היין לישראל, <strong>ונותנו ברשותו</strong> של הגוי עד שימכרנו, <strong>והלה</strong> הגוי <strong>כותב לו: "התקבלתי ממך מעות"</strong> — הרי זה <strong>מותר,</strong> לפי שהיין נחשב כשייך לגמרי לישראל ואין לחשוש שנגע בו הגוי. <strong>אבל</strong> והיה <strong>אם ירצה ישראל</strong> זה <strong>להוציאו,</strong> <strong>ואין</strong> גוי <strong>מניחו עד שיתן לו מעותיו</strong> (שישלם לו עבור היין), <strong>זה היה מעשה בבית שאן ואסרו.</strong>
 ונדייק: <strong>טעמא</strong> <small>[הטעם,</small> דווקא<small>]</small> במקרה ש<strong>אין מניחו,</strong> שאז אומרים שיש מעין בעלות לגוי עליו, ואז הוא אסור, <strong>הא</strong> <small>[אבל]</small> אם היה <strong>מניחו</strong> להוציא את היין <strong>שרי</strong> <small>[מותר],</small> למרות שהישראל עדיין חייב לו מעות. <strong>שמע מינה</strong> <small>[למד מכאן]</small> ש<strong>מלוה על אותו יין בעינן</strong> <small>[צריכים אנו],</small> שרק כאשר יש לו מעין בעלות על היין, ולא חובת תשלום יש לחשוש למגעו. ומסכמים: אכן <strong>שמע מינה</strong> <small>[למד מכאן]</small> שכן הוא. 
 <big>ג</big> שנינו במשנה: <strong>נפל לבור ועלה</strong> — יימכר, שאינו אסור בהנאה. <strong>אמר רב פפא: לא שנו אלא שעלה</strong> הגוי משם <strong>מת,</strong> שהוציאו את הגוי משם כשהוא מת, <strong>אבל</strong> אם <strong>עלה חי</strong> — <strong>אסור.</strong> ושואלים: <strong>מאי טעמא</strong> <small>[מה טעם</small> הדבר<small>]?</small> <strong>אמר רב פפא: דדמי עליה</strong> <small>[שדומה לו]</small> לגוי הדבר הזה <strong>כיום אידם</strong> (חגם) שאירע לו נס וניצל, ובגלל שרוצה להודות לעבודה זרה בוודאי מנסך כשיוצא מן הבור.
 <big>ד</big> <strong>מדדו בקנה... כל אלו היה מעשה ואמרו: ימכר, ור' שמעון מתיר. אמר רב אדא בר אהבה: ינוחו לו לר' שמעון ברכות על ראשו,</strong> מפני ששיטתו היא שיטה חד משמעית, <strong>כשהוא מתיר</strong> — <strong>מתיר אפילו בשתיה, וכשהוא אוסר</strong> — <strong>אוסר אפילו בהנאה.</strong>
 <strong>אמר רב חייא בריה</strong> <small>[בנו]</small> של <strong>אבא בר נחמני אמר רב חסדא אמר רב, ואמרי לה</strong> <small>[ויש אומרים]</small> בלשון אחרת: <strong>אמר רב חסדא אמר זעירי: הלכה כר' שמעון. איכא דאמרי</strong> <small>[ויש שאומרים]</small> בלשון אחרת, <strong>אמר רב חסדא: אמר לי אבא בר חנן, הכי</strong> <small>[כך]</small> <strong>אמר זעירי: הלכה כר' שמעון.</strong> ואולם בסופו של דבר מסכמת הגמרא: <strong>ואין הלכה כר' שמעון.</strong>
 <big>ה</big> שנינו במשנה: <strong>נטל חבית וזרקה בחמתו לבור, זה היה מעשה והכשירו. אמר רב אשי: כל שבזב</strong> הוא <strong>טמא</strong> כלומר, כל אופן שמגעו של הזב מטמא, הרי פעולה כגון זו <strong>בגוי</strong> ביין <strong>עושה יין נסך, כל שבזב טהור</strong> — <strong>בגוי אינו עושה יין נסך.</strong>
 <strong>איתיביה</strong> <small>[הקשה לו]</small> <strong>רב הונא לרב אשי</strong> ממה ששנינו: <strong>נטל את החבית וזרקה בחמתו לבור, זה היה מעשה בבית שאן והכשירו.</strong> ונדייק: אם זרקו <strong>בחמתו</strong> — <strong>אין</strong> <small>[כן]</small> הכשירו, אם זרקו <strong>שלא בחמתו</strong> — <strong>לא</strong> היו מכשירים. ואילו בזב, אם זרק דבר מידו על דבר אחר — אינו נטמא!
## דף סא.
 השיב לו: <strong>התם דקאזיל מיניה ומיניה</strong> <small>[שם</small> מדובר <small>שהולך</small> ומתגלגל הכלי <small>ממנו וממנו]</small> כלומר, שאינו זורקו, אלא דוחקו ומגלגלו עד שמגיע לבור. ולכן כשעושה זאת שלא בחמתו אנו חוששים למגעו.
 <big>א משנה</big> <strong>המטהר יינו של נכרי</strong> כלומר, שהוא עושה יין מענבים של גוי, בכשרות, כדי למוכרו לישראל, ועדיין לא שילם לגוי, <strong>ונותנו ברשותו</strong> של הגוי <strong>(ו)בבית הפתוח לרשות הרבים, בעיר שיש בה גוים וישראלים</strong> — <strong>מותר</strong> היין, משום שהגוי חושש שהישראלים רואים אם הוא נוגע ביין. אבל אם היה זה <strong>בעיר שכולה גוים</strong> — <strong>אסור, עד שישב</strong> אדם מישראל <strong>ו</strong>יהא <strong>משמר</strong> את היין.
 <strong>ואין השומר צריך להיות יושב ומשמר</strong> בכל רגע, אלא <strong>אף על פי שהוא יוצא ונכנס</strong> — <strong>מותר. ר' שמעון בן אלעזר אומר: רשות גוים אחת היא,</strong> וכאשר יבוארו הדברים בגמרא.
 <strong>המטהר יינו של נכרי ונותנו ברשותו</strong> של הגוי, <strong>והלה</strong> הגוי <strong>כותב לו: "התקבלתי ממך מעות"</strong> — <strong>מותר,</strong> משום שכיון שעכשיו היין נחשב כשל הישראל אין הגוי מעז לגעת בו. <strong>אבל אם</strong> במקרה ש<strong>ירצה ישראל להוציא</strong> את היין משם <strong>ואינו מניחו</strong> הגוי להוציאו משם <strong>עד שיתן לו את מעותיו</strong> (למרות שכתב "התקבלתי"), <strong>זה היה מעשה בבית שאן ואסרו,</strong> משום שבמקרה זה הגוי סבור שהיין ממושכן לו, ואינו מתיירא לגעת בו.
 <big>ב גמרא</big> על המשנה המבחינה בין עיר שיש בה ישראלים ועיר שאין בה ישראלים, שואלים: <strong>בעיר שכולה גוים נמי</strong> <small>[גם כן],</small> <strong>והאיכא</strong> <small>[והרי יש]</small> <strong>רוכלין</strong> ישראלים <strong>המחזירין בעיירות,</strong> ויחשוש הגוי שמא רוכלים ישראלים אלה יראו את מעשיו ויימנע מלנגוע ביין! <strong>אמר שמואל:</strong> מדובר <strong>בעיר שיש לה דלתים ובריח,</strong> והוא יודע מתי נכנסים אנשים זרים לעיר.
 ועל מה ששנינו שבעיר שיש בה ישראלים צריך שיהא הבית שבו היין פתוח לרשות הרבים, <strong>אמר רב יוסף: וחלון</strong> של ישראל פתוח לאותו מקום <strong>כרשות הרבים דמי</strong> <small>[נחשב],</small> <strong>ו</strong>כן <strong>אשפה</strong> (מקום שמשליכים בו גרוטאות וכיוצא בהן) כיון שהולכים ועומדים עליה רבים <strong>כרשות הרבים דמי</strong> <small>[נחשב],</small> <strong>ודיקלא</strong> <small>[ודקל]</small> נמצא סמוך למקום — <strong>כרשות הרבים דמי</strong> <small>[נחשב],</small> משום שהגוי חושש שאדם העולה בדקל יראנו.
  אם היה <strong>פסיק רישיה</strong> <small>[חתוך ראשו]</small> של הדקל — <strong>פליגי בה</strong> <small>[נחלקו בכך]</small> <strong>רב אחא ורבינא, חד אסר</strong> <small>[אחד</small> מהם <small>אוסר],</small> <strong>וחד שרי</strong> <small>[ואחד</small> מהם <small>מתיר].</small> ומפרטים: <strong>מאן דאסר</strong> <small>[מי שאוסר]</small> סבור שבדקל שכרות ראשו, הואיל ואין פירות צומחים בו <strong>למה ליה דסליק התם</strong> <small>[לו שיעלה לשם],</small> ולכן אינו חושש שיעלו בראש הדקל ויראוהו. <strong>ומאן דשרי</strong> <small>[ומי שמתיר]</small> סבור: <strong>זימנא דאבדה ליה</strong> <small>[פעמים שאובדת לו]</small> <strong>בהמה</strong> לאדם, <strong>וסליק לעיוני בתרה</strong> <small>[ועולה</small> על הדקל <small>כדי לחפש אותה</small> מרחוק<small>],</small> ולכן חושש הגוי ואינו נוגע, שמא יראו מה הוא עושה ביין.
 <big>ג</big> <strong>תנו רבנן</strong> <small>[שנו חכמים]:</small> <strong>אחד הלוקח ואחד השוכר בית בחצירו של גוי ומילאהו</strong> ישראל <strong>יין, וישראל דר באותה חצר</strong> — <strong>מותר</strong> יין זה, <strong>ואף על פי שאין מפתח</strong> של הבית <strong>וחותם בידו</strong> של ישראל.
## דף סא:
 אם היה ישראל דר <strong>בחצר אחרת</strong> — <strong>מותר, והוא</strong> (דווקא בזמן) <strong>שמפתח</strong> של אותו בית <strong>וחותם</strong> של היין <strong>בידו</strong> של ישראל.
 <strong>המטהר יינו של גוי</strong> והיין נמצא <strong>ברשותו</strong> של הגוי, <strong>וישראל דר באותה חצר</strong> — <strong>מותר, והוא שמפתח וחותם בידו</strong> של הישראל. ומעירים, <strong>אמר ליה</strong> <small>[לו]</small> <strong>ר' יוחנן לתנא</strong> (שונה המשניות), <strong>תני</strong> <small>[שנה</small> כך<small>]:</small> <strong>אף על פי שאין מפתח וחותם בידו</strong> — <strong>מותר.</strong>
 וממשיכה הברייתא: אם היה הישראל דר <strong>בחצר אחרת</strong> — <strong>אסור, אף על פי שמפתח וחותם בידו,</strong> אלו <strong>דברי ר' מאיר.</strong>
 <strong>וחכמים אוסרין,</strong> <strong>עד שיהא שומר יושב ומשמר, או עד שיבא ממונה הבא לקיצין</strong> בזמנים קבועים.
  ושואלים:  <strong>חכמים אהייא</strong> <small>[על איזה</small> מקרה בברייתא מתייחסים דבריהם<small>]?</small> <strong>אילימא אסיפא</strong> <small>[אם תאמר על הסוף]</small> — <strong>תנא קמא נמי מיסר קא אסר</strong> <small>[התנא הראשון,</small> ר' מאיר, <small>גם כן אוסר]!</small> <strong>ואלא</strong> תאמר כי הכוונה היא <strong>ארישא דסיפא</strong> <small>[על ראשה של</small> הפיסקה <small>האחרונה],</small> במטהר יינו של הגוי והישראל דר באותה חצר — <strong>והא קאמר ליה</strong> <small>[והרי אמר לו]</small> <strong>ר' יוחנן לתנא,</strong> <strong>תני</strong> <small>[שנה]</small> בהלכה זו: <strong>אף על פי שאין מפתח וחותם בידו</strong> — מותר, ובוודאי אין ר' יוחנן חולק על דעת חכמים!
 <strong>ואלא</strong> יש לומר שחכמים מתייחסים <strong>אסיפא דרישא</strong> <small>[לסופה</small> של הפיסקה <small>הראשונה],</small> ביינו של ישראל המונח בבית בחצירו של גוי, <strong>דקאמר תנא קמא</strong> <small>[שאומר התנא הראשון]:</small> אם ישראל <strong>בחצר אחרת</strong> — <strong>מותר, והוא שמפתח וחותם בידו. וחכמים אומרים: לעולם אסור, עד שיהא שומר יושב ומשמר, או עד שיבא ממונה הבא לקיצין.</strong>
 ולגופם של דברי חכמים תוהים: וכי <strong>ממונה בא לקיצין</strong> בזמנים קבועים <strong>גריעותא</strong> <small>[גריעות]</small> <strong>הוא,</strong> שהרי יודע הגוי מתי בא השומר, ובין הזמנים הללו יכול לעשות מה שירצה! <strong>אלא</strong> יש לתקן: <strong>עד שיבא ממונה שאינו בא לקיצין,</strong> אלא בכל עת שעולה בדעתו.
 <big>א</big> על מה ששנינו במשנה כי המטהר יינו של גוי ונתנו ברשותו של הגוי — היין אסור עד שיהא שם שומר, <strong>ר' שמעון בן אלעזר אומר: רשות גוים אחת היא. איבעיא להו</strong> <small>[נשאלה להם</small> ללומדים<small>]:</small> <strong>ר' שמעון בן אלעזר להקל</strong> בא <strong>או להחמיר</strong> בא? <strong>רב יהודה אמר</strong> בשם <strong>זעירי: להקל</strong> בא, <strong>רב נחמן אמר</strong> בשם <strong>זעירי: להחמיר.</strong>
 ומסבירים את השיטות: <strong>רב יהודה אמר זעירי להקל, והכי קאמר תנא קמא</strong> <small>[וכך אמר התנא הראשון]:</small> <strong>כשם שברשותו</strong> של הגוי בעל היין <strong>אסור, כך</strong> אם היה היין <strong>ברשות גוי אחר נמי</strong> <small>[גם כן]</small> <strong>אסור,</strong> שמא נתן לבעל היין לגעת בו, <strong>ו</strong>טעם הדבר כי <strong>חיישינן לגומלין</strong> <small>[חוששים אנו</small> שהם <small>גומלים</small> זה לזה<small>],</small> שיגמול לו בעל היין בפעם אחרת כעין זה, ולכן אין ההוא מספר על כך.
  ואילו <strong>ר' שמעון בן אלעזר אומר: במה דברים אמורים</strong> שאסור — כשהיה היין <strong>ברשותו</strong> של הגוי בעל היין, <strong>אבל ברשות גוי אחר</strong> — <strong>מותר,</strong> שחושש הוא לגשת ליין ברשותו של אחר, שמא ייוודע הדבר, <strong>ולא חיישינן</strong> <small>[ואין אנו חוששים]</small> <strong>לגומלין.</strong>
 ואילו <strong>רב נחמן אמר</strong> בשם <strong>זעירי</strong> שכוונתו <strong>להחמיר, והכי קאמר תנא קמא</strong> <small>[וכך אמר התנא הראשון]:</small> <strong>במה דברים אמורים</strong> שאסור? כשהיה היין <strong>ברשותו</strong> של הגוי בעל היין, <strong>אבל ברשות גוי אחר</strong> — <strong>מותר, ולא חיישינן</strong> <small>[ואין אנו חוששים]</small> <strong>לגומלין.</strong> ואילו <strong>ר' שמעון בן אלעזר אומר: כל רשות גוים אחת היא,</strong> שאנו חוששים שהם גומלים זה לזה, ואינם מספרים.
  ומעירים:  <strong>תניא כוותיה</strong> <small>[שנויה</small> ברייתא <small>כשיטתו]</small> של <strong>רב נחמן אמר</strong> בשם <strong>זעירי</strong> שר' שמעון בן אלעזר בא <strong>להחמיר,</strong> ששנינו ש<strong>אמר ר' שמעון בן אלעזר: כל רשות גוים אחת היא מפני הרמאין,</strong> ומשמע שהוא המחמיר בזה.
  מסופר, <strong>דבי פרזק רופילא</strong> <small>[</small>אנשי <small>בית פרזק השר]</small> <strong>אותיבו חמרא גבי אריסייהו</strong> <small>[הניחו יין</small> שטיהרו ישראל <small>אצל אריסיהם</small> הגוים<small>],</small> <strong>סבור רבנן קמיה דרבא למימר</strong> <small>[סברו חכמים</small> שהיו <small>לפני רבא לומר]:</small> <strong>כי חיישינן</strong> <small>[כאשר חוששים אנו]</small> <strong>לגומלין</strong> — <strong>הני מילי היכא דקא מותיב האי גבי האי</strong> <small>[דברים אלה</small> אמורים <small>כאשר זה מניח אצל זה],</small> <strong>אבל הכא</strong> <small>[כאן]</small> <strong>כיון דאריסיה לאו דרכיה לאותוביה בי פרזק רופילא</strong> <small>[שהאריס אין דרכו להניח</small> דברים <small>בבית פרזק השר],</small> <strong>לגומלין לא חיישינן</strong> <small>[אין אנו חוששים].</small>
 <strong>אמר להו</strong> <small>[להם]</small> <strong>רבא: אדרבה, אפילו למאן דאמר</strong> <small>[ל</small>דעת <small>מי שאומר]</small> <strong>לא חיישינן</strong> <small>[</small>ש<small>אין אנו חוששים]</small> <strong>לגומלין, הני מילי</strong> <small>[דברים אלה</small> אמורים<small>]</small> <strong>היכא דלא מירתת מיניה</strong> <small>[במקום שאינו מפחד ממנו</small> הגוי האחר<small>],</small> <strong>אבל הכא</strong> <small>[כאן],</small> באריסים אלה של פרזק, <strong>כיון דמירתת מיניה</strong> <small>[ש</small>הוא <small>מפחד ממנו]</small> — <strong>מחפי עליה זכותא</strong> <small>[</small>הרי הוא <small>מחפה עליו לזכות]</small> ובוודאי לא יספר מעשיו.
  מסופר, <strong>ההוא כרכא דהוה יתיב ביה חמרא</strong> <small>[כרך אחד שהיה מונח בו יין]</small> של <strong>ישראל, אשתכח</strong> <small>[נמצא]</small> <strong>גוי דהוה קאי ביני דני</strong> <small>[שהיה עומד בין החביות</small> של היין<small>],</small> <strong>אמר רבא: אם</strong> כשיגלו אותו נוגע ביין הריהו <strong>נתפס עליו כגנב</strong> — <strong>חמרא שרי</strong> <small>[היין מותר],</small> שמפני שהוא מפחד שיתפסוהו אינו מתפנה לנסך, <strong>ואי</strong> <small>[ואם]</small> <strong>לא</strong> — היין <strong>אסור</strong>
## דף סב.
 <big>א משנה</big> הגוי <strong>השוכר את הפועל</strong> הישראל על מנת <strong>לעשות עמו</strong> (אצלו) מלאכה <strong>ביין נסך</strong> — <strong>שכרו אסור.</strong> אם <strong>שכרו לעשות עמו מלאכה אחרת, אף על פי שאמר לו</strong> בתוך זמן עבודתו: <strong>"העבר לי חבית של יין נסך ממקום למקום"</strong> — <strong>שכרו מותר. השוכר את החמור</strong> על מנת <strong>להביא עליה יין נסך</strong> — <strong>שכרה אסור. שכרה לישב עליה, אף על פי שהניח גוי לגינו</strong> (כדו) <strong>עליה</strong> ובו יין נסך — בכל זאת <strong>שכרה מותר.</strong>
 <big>ב גמרא</big> ומבררים: <strong>מאי טעמא</strong> <small>[מה טעם]</small> <strong>שכרו</strong> של הפועל העושה ביין נסך <strong>אסור? אילימא</strong> <small>[אם תאמר]</small> <strong>הואיל ויין נסך אסור בהנאה, שכרו נמי</strong> <small>[גם כן]</small> <strong>אסור,</strong> על כך יש להקשות: <strong>הרי ערלה וכלאי הכרם</strong> שאף הם <strong>אסורין בהנאה, ותנן</strong> <small>[ושנינו</small> במשנה<small>]:</small> למרות שאסור לו למוכרם, אם <strong>מכרן וקידש</strong> אשה <strong>בדמיהן</strong> שקיבל — <strong>מקודשת,</strong> ואין אנו אומרים שהכסף שקיבל אף הוא אסור בהנאה ולא תהא מקודשת!
 <strong>אלא</strong> תאמר כי טעם הדבר הוא — <strong>הואיל ותופס את דמיו כעבודה זרה,</strong> שכשם שהמוכר עבודה זרה דמיו אסורים, כך שכר שמקבל בשל עבודה ביין הנסך נחשב כיין נסך. אולם גם על כך יש להקשות: <strong>והרי שביעית</strong> שגם היא <strong>תופסת את דמיה,</strong> שכל דבר שקונה בפירות שביעית יש לו קדושת שביעית, <strong>ותנן</strong> <small>[ושנינו</small> במשנה<small>]:</small> <strong>האומר לפועל</strong> בשנת השביעית: <strong>"הילך דינר זה, לקוט לי בו</strong> בשוויו <strong>ירק היום"</strong> — <strong>שכרו אסור</strong> כלומר, יש בשכר זה קדושת שביעית, שהרי הוא כקונה פירות שביעית בדינר זה. אבל אם אמר לו סתם: <strong>"לקוט לי ירק היום"</strong> — <strong>שכרו מותר</strong> לפי שהוא שילם רק שכר עבודתו. ומדוע שונה דין עבודה זרה?
  על כך מביאים מה ש<strong>אמר ר' אבהו אמר ר' יוחנן: קנס הוא שקנסו חכמים ב</strong>שכר <strong>חמרין</strong> (מובילי חמורים) <strong>וביין נסך</strong> שבשני מקרים אלה אין הדבר אסור מעיקר הדין, אלא שקנסו בהם חכמים. ומסבירים, <strong>יין נסך</strong> — <strong>הא דאמרן</strong> <small>[זה שאמרנו]</small> שמי שמקבל שכר עבור עבודה ביין נסך — שכרו נאסר. <strong>חמרין מאי היא</strong> <small>[מה הוא]?</small> <strong>דתניא</strong> <small>[ששנויה</small> ברייתא<small>]:</small> <strong>החמרין שהיו עושין מלאכה בפירות שביעית</strong> — <strong>שכרן שביעית.</strong>
 ומביאים דיון בענין זה: <strong>מאי</strong> <small>[מהו</small> פירוש<small>]</small> <strong>"שכרן שביעית"? אילימא דיהבינן להו</strong> <small>[אם תאמר שנותנים להם]</small> את ה<strong>שכר</strong> עבור מלאכתם זו <strong>מפירות שביעית, נמצא זה</strong> שלקחם לעבודה <strong>פורע חובו מפירות שביעית</strong> ונהנה מהפירות הללו באופן מסחרי, <strong>והתורה אמרה:</strong> "והיתה שבת הארץ לכם <strong>לאכלה"</strong> (ויקרא כה, ו) <strong>ולא לסחורה!</strong>
 <strong>ואלא</strong> תאמר ששכרן שביעית משמעו ש<strong>קדוש שכרן בקדושת שביעית,</strong> שיש דין קדושת שביעית על השכר שהם מקבלים. <strong>ומי</strong> <small>[והאם]</small> שכר זה נעשה <strong>קדוש? והתניא</strong> <small>[והרי שנינו</small> במשנה<small>],</small> <strong>האומר לפועל: "הילך דינר זה ולקוט לי ירק היום"</strong> — <strong>שכרו מותר,</strong> אבל אם אמר לו: <strong>"לקוט לי ירק בו היום"</strong> — <strong>שכרו אסור.</strong> משמע שמי שקיבל שכר עבור פירות שביעית, שכרו אינו מתקדש בקדושת שביעית!
 <strong>אמר אביי: לעולם</strong> תפרש ש<strong>יהבינן ליה</strong> <small>[נותנים לו]</small> <strong>שכר מפירות שביעית, ודקא קשיא לך</strong> <small>[ו</small>מה <small>שהיה קשה לך]:</small> הלוא אנו למדים שפירות שביעית ניתנו <strong>לאכלה ולא לסחורה!</strong> יש להסביר <strong>דיהביה ניהליה</strong> <small>[שנותן לו</small> את הפירות<small>]</small> <strong>בצד היתר,</strong> כלומר בדרך מתנה, ולא כתשלום שכר. <strong>כדתנן</strong> <small>[כמו ששנינו</small> במשנה<small>]</small> לענין מעשר שני, <strong>לא יאמר אדם לחבירו:</strong>
## דף סב:
 <strong>"העלה לי פירות הללו</strong> של מעשר שני <strong>לירושלים לחלק"</strong> כלומר, כדי שתיטול אתה בהם חלק בירושלים, לפי שבכך הריהו כעושה מסחר בפירות מעשר, שנותן לו שכר. <strong>אבל אומר לו: "העלם לאוכלם ולשתותם בירושלים"</strong> בלי לפרש שיתן לו על כך שכר, <strong>ו</strong>שם בירושלים <strong>נותנין זה לזה מתנה של חנם.</strong> ומכאן נלמד שדברים שאסור לתת אותם כשכר, מכל מקום אם נותן אותם בדרך מתנה — הרי זה מותר, ואם כן אפשר לשלם לחמרים שכרם מפירות שביעית.
 <strong>ורבא אמר: לעולם</strong> תפרש ש<strong>קדוש</strong> שכרם <strong>בקדושת שביעית, ודקא קשיא לך</strong> <small>[ו</small>מה <small>שהיה קשה לך]</small> בענין <strong>פועל</strong> שנאמר בברייתא שאין שכרו קדוש בקדושת שביעית — יש להבחין: <strong>פועל דלא נפיש אגריה</strong> <small>[שאין שכרו מרובה]</small> — <strong>לא קנסוהו רבנן</strong> <small>[חכמים]</small> שיהא שכרו מתקדש בקדושת שביעית, <strong>חמרין דנפיש אגרייהו</strong> <small>[שמרובה שכרם]</small> — <strong>קנסו רבנן בהו</strong> <small>[חכמים בהם].</small> <strong>ומתניתין</strong> <small>[ומשנתנו]</small> בענין יין נסך, שאפילו פועל נאסר שכרו, יש לומר כי <strong>חומרא</strong> של <strong>יין נסך שאני</strong> <small>[שונה]</small> ומחמירים בה יותר מפירות שביעית.
 <big>א</big> <strong>איבעיא להו</strong> <small>[נשאלה להם</small> ללומדים<small>]</small> שאלה זו: אם הגוי <strong>שכרו</strong> לפועל היהודי, לא ליין נסך כבמשנתנו, אלא <strong>ל</strong>עשות ב<strong>סתם יינן</strong> של גוים, <strong>מהו</strong> הדין? וצדדי השאלה: <strong>מי אמרינן</strong> <small>[האם אנו אומרים]:</small> <strong>כיון דאיסורא</strong> <small>[שהאיסור</small> שבזה<small>]</small> <strong>חמור</strong> כמו של <strong>יין נסך,</strong> שאסרוהו בהנאה — <strong>שכרו נמי</strong> <small>[גם כן]</small> <strong>אסור, או דלמא</strong> <small>[שמא]</small> <strong>הואיל וטומאתו קיל</strong> <small>[קלה],</small> שאין לו דין טומאת יין נסך, <strong>אף שכרו נמי קיל</strong> <small>[גם כן</small> דינו <small>קל</small> יותר<small>]?</small>
 ומציעים, <strong>תא שמע</strong> <small>[בוא</small> ו<small>שמע]</small> תשובה לדבר: <strong>דההוא גברא דאגר ארביה</strong> <small>[שאדם אחד השכיר</small> את <small>אונייתו]</small> <strong>ל</strong>הוביל בה <strong>סתם יינן, יהבו ליה חיטי באגרא</strong> <small>[נתנו לו חיטים בשכרו],</small> <strong>אתא לקמיה</strong> <small>[בא לפני]</small> <strong>רב חסדא</strong> לשאול מה דינן של החיטים, <strong>אמר ליה</strong> <small>[לו]:</small> <strong>זיל קלינהו וקברינהו בקברי</strong> <small>[לך שרוף אותם וקבור אותם ב</small>בית ה<small>קברות].</small> הרי שנפסקה הלכה ששכר סתם יינם אף הוא אסור בהנאה.
  אלא שלעצם דברי רב חסדא שואלים: <strong>ולימא ליה</strong> <small>[ושיאמר לו]:</small> <strong>בדרינהו</strong> <small>[פזר אותם]!</small> ולמה צריך לשורפם? ומשיבים: <strong>אתו בהו</strong> <small>[</small>שמא <small>יבואו בהם]</small> אנשים <strong>לידי תקלה,</strong> שהמוצאים יאכלו אותם. ומקשים: <strong>וליקלינהו וליבדרינהו</strong> <small>[ושישרוף אותן ושיפזר אותן],</small> ומדוע צריך לקוברן? ומשיבים: <strong>דלמא מזבלי בהו</strong> <small>[שמא יזבלו בהן]</small> בחיטים שנשרפו את השדות. 
   
 ושואלים עוד: לשם מה לשורפן?
 <strong>ולקברינהו בעינייהו</strong> <small>[ושיקבור אותן בעינן,</small> כמות שהן<small>]!</small> <strong>מי לא תנן</strong> <small>[האם לא שנינו]</small> כיוצא בו לגבי הרוגי בית דין ש<strong>אחד אבן שנסקל בה</strong> החייב סקילה, <strong>ואחד עץ שנתלה עליו, ואחד סייף שנהרג בו, ואחד סודר שנחנק בו</strong> — <strong>כולם נקברים עמו,</strong> שכולם אסורים בהנאה כמת עצמו. אבל לא נאמר שצריך לשרפם ואחר כך לקוברם!
  ומשיבים:  <strong>התם דקא קברי בבי דינא</strong> <small>[שם, שקוברים</small> את ההרוגים <small>בבית הדין],</small> ויחד עימם חפצים אלו, <strong>מוכחא מילתא</strong> <small>[מוכח הדבר]</small> ש<strong>הרוגי בית דין נינהו</strong> <small>[הם],</small> והכל יודעים שאין משתמשים באלה. <strong>הכא</strong> <small>[כאן]</small> <strong>לא מוכחא מילתא</strong> <small>[מוכח הדבר]</small> שנקברו החיטים משום איסור, <strong>אימר: אינש גנב ואייתי קברא הכא</strong> <small>[אמור: אדם גנב</small> את החיטים <small>והביא וקבר</small> אותם <small>כאן],</small> ויבואו להשתמש בהן.
 <big>ב</big> מסופר, <strong>דבי</strong> <small>[</small>בני <small>ביתו</small> של<small>]</small> <strong>ר' ינאי יזפי פירי</strong> <small>[היו לווים פירות]</small> <strong>שביעית מעניים, ופרעו להו</strong> <small>[ו</small>היו <small>פורעים להם]</small> עבור הפירות הללו <strong>בשמינית, אתו</strong> <small>[באו]</small> <strong>אמרו ליה</strong> <small>[לו]</small> <strong>לר' יוחנן</strong> בתמיהה ותלונה על מה שהם עושים, שחליפי שביעית הם. <strong>אמר להו</strong> <small>[להם]</small> ר' יוחנן: <strong>יאות הן עבדין</strong> <small>[יפה הם עושים],</small> שאין זה נקרא חליפי שביעית.
 <strong>וכנגדן</strong> במקרה כיוצא בזה <strong>ב</strong>דין <strong>אתנן</strong> שאסור בהקרבה למזבח — גם הוא <strong>מותר, דתניא</strong> <small>[ששנויה</small> ברייתא<small>]:</small> <strong>נתן לה</strong> לזונה אתנן <strong>ולא בא עליה,</strong> או <strong>בא עליה ולא נתן לה</strong> — <strong>אתננה מותר.</strong>
 ותחילה יש לברר ענינה של הברייתא, כי לשונה תמוהה: <strong>נתן לה ולא בא עליה</strong> — <strong>פשיטא</strong> <small>[פשוט]</small> שהוא מותר, שהרי <strong>כיון</strong> ש<strong>לא בא עליה, מתנה בעלמא</strong> <small>[בלבד]</small> <strong>הוא דיהיב</strong> <small>[שנתן]</small> <strong>לה</strong> ומדוע ייאסר? <strong>ותו</strong> <small>[ועוד]</small> יש לשאול: <strong>בא עליה ולא נתן לה</strong> — <strong>הא</strong> <small>[הרי]</small> <strong>לא יהיב</strong> <small>[נתן]</small> <strong>לה ולא מידי</strong> <small>[דבר],</small> <strong>וכיון</strong> ש<strong>לא נתן לה מאי</strong> <small>[מה</small> פירוש<small>]</small> <strong>"אתננה מותר"?</strong>
 <strong>אלא הכי קאמר</strong> <small>[הוא אומר]</small> כך יש לפרש את הברייתא: <strong>נתן לה</strong> תחילה מתנה <strong>ואחר כך</strong> לאחר זמן <strong>בא עליה, או בא עליה ואחר כך</strong> לאחר זמן <strong>נתן לה</strong> — בשני המקרים הללו <strong>אתננה מותר,</strong> לפי שלא היה אתנן קיים בשעת הביאה. וכן הוא הדין בלווה פירות שביעית, שדמיהם שלאחר זמן אינם חליפי שביעית.
  ושואלים: אם  <strong>נתן לה ואחר כך בא עליה, לכי</strong> <small>[כאשר]</small> הוא <strong>בא עליה</strong>
## דף סג.
 <strong>ליחול עלה</strong> <small>[שיחול עליה]</small> על המתנה הזו <strong>איסור אתנן למפרע,</strong> שהרי מתברר למפרע שאתנן נתן! <strong>אמר ר' אליעזר:</strong> מדובר <strong>כשקדמה והקריבתו</strong> למזבח לפני שבא עליה, ואין מה שיחול עליו האיסור למפרע.
  ומבררים:  <strong>היכי דמי</strong> <small>[כיצד בדיוק היה הדבר]?</small> <strong>אי</strong> <small>[אם]</small> ש<strong>אמר לה</strong> כשנתנו לה: <strong>"קני ליך</strong> <small>[לך]</small> את האתנן <strong>מעכשיו"</strong> — <strong>פשיטא דשרי</strong> <small>[פשוט</small> הוא <small>שמותר],</small> <strong>דהא ליתיה</strong> <small>[שהרי אינו</small> קיים<small>]</small> <strong>בשעת ביאה, ומתנה בעלמא</strong> <small>[בלבד]</small> <strong>הוא דיהיב</strong> <small>[שנתן]</small> <strong>לה!</strong>
 <strong>ואי</strong> <small>[ואם]</small> ש<strong>לא אמר לה "קני ליך מעכשיו", היכי מצי מקרבה</strong> <small>[כיצד יכולה</small> היתה <small>להקריב]</small> אותו קודם? הלוא <strong>"ואיש כי יקדש את ביתו קדש</strong> לה'" (ויקרא כז, יד) <strong>אמר רחמנא</strong> <small>[אמרה התורה],</small> ולמדים מכאן: <strong>מה ביתו ברשותו, אף כל</strong> דבר שאדם מקדיש צריך להיות <strong>ברשותו,</strong> ואין אדם יכול להקדיש דבר שאינו שלו!
 <strong>אלא</strong> מדובר ש<strong>אמר לה: "להוי גביך</strong> <small>[שיהיה</small> האתנן <small>אצלך]</small> <strong>עד שעת ביאה, ואי מיצטריך ליך</strong> <small>[ואם יצטרך לך]</small> <strong>קני</strong> אותו <strong>מעכשיו",</strong> ובכגון זה חידשה הברייתא שהוא מותר.
 <strong>בעי</strong> <small>[שאל]</small> <strong>רב הושעיא: קדמה</strong> הזונה <strong>והקדישתו</strong> את האתנן קודם הביאה, אף שלא הקריבתו עדיין, <strong>מהו,</strong> מה דינו? וצדדי השאלה: <strong>כיון</strong> ש<strong>אמר מר</strong> <small>[החכם]:</small> <strong>אמירתו לגבוה כמסירתו להדיוט</strong> שכל דבר שמקדישים בדיבור בלבד לשם שמים, הרי דינו לענין קניינים כמו מסירה שמוסרים חפץ להדיוט, אם כן, כיון שהקדישתו בדיבור <strong>כמאן דאקריבתיה דמי</strong> <small>[כמי שהקריבה אותו</small> הוא <small>נחשב],</small> ואינו קרוי אתנן. <strong>או דלמא השתא מיהא הא קאי ואיתיה בעיניה</strong> <small>[שמא עכשיו על כל פנים הרי הוא עומד וישנו בעינו]</small> ולכן חל עליו האיסור?
  ושואלים:  <strong>ותפשוט</strong> <small>[ותפתור]</small> בעיה זו <strong>מ</strong>דברי <strong>ר' אליעזר,</strong> ש<strong>אמר ר' אליעזר</strong> שמדובר ב<strong>שקדמה והקריבתו,</strong> ונדייק מכאן: <strong>דוקא הקריבתו, אבל הקדישתו</strong> — <strong>לא!</strong>
 ודוחים: מה שאמר <strong>ר' אליעזר גופיה</strong> <small>[עצמו]</small> <strong>קא מיבעיא ליה</strong> <small>[היה מסופק לו]</small> לרב הושעיא <strong>מאי</strong> <small>[מה]</small> היתה כוונתו? <strong>מיפשט פשיטא ליה</strong> <small>[</small>האם <small>פשוט לו</small> הדבר<small>]</small> <strong>לר' אליעזר</strong> ש<strong>הקריבתו דוקא, אבל הקדישתו</strong> — <strong>לא,</strong> והאתנן אסור, <strong>דהא איתיה</strong> <small>[שהרי ישנו]</small> <strong>בשעת ביאה, או דלמא</strong> <small>[שמא]</small> <strong>הקריבתו פשיטא ליה</strong> <small>[פשוט לו],</small> <strong>והקדישתו מספקא ליה</strong> <small>[מסופק לו],</small> ולכן לא נקט בדוגמה זו, אבל לא הכריע בדבר. שאלה זו לא נפתרה ונשארה ב<strong>תיקו</strong> <small>[תעמוד]</small> השאלה במקומה.
 <big>א</big> נאמר בברייתא לעיל שאם <strong>בא עליה ואחר כך נתן לה</strong> — <strong>אתננה מותר. ורמינהי</strong> <small>[ומשליכים,</small> מראים סתירה<small>],</small> ששנינו בברייתא אחרת: <strong>בא עליה ואחר כך נתן לה, אפילו מכאן עד שלש שנים</strong> — <strong>אתננה אסור!</strong>
 <strong>אמר רב נחמן בר יצחק אמר רב חסדא: לא קשיא</strong> <small>[אין</small> זה <small>קשה]:</small> <strong>הא</strong> <small>[זה]</small> ש<strong>אמר</strong> מראש: <strong>"התבעלי לי בטלה זה",</strong> ואז טלה זה נחשב מיד כשלה, אפילו נמסר לה רק לאחר זמן. <strong>הא</strong> <small>[זה ]</small> ש<strong>אמר</strong> <strong>לה:</strong> <strong>"התבעלי בטלה" סתם,</strong> שלא ייחד לה טלה מסויים בשעת הביאה, ולכן כשנתן לה לאחר ביאה — שוב אין זה נחשב אתנן.
  ושואלים:  <strong>וכי אמר</strong> <small>[וכאשר אומר]</small> <strong>לה "בטלה זה" מאי הוי</strong> <small>[מה בכך]?</small> <strong>הא מחסר</strong> <small>[הרי</small> הוא <small>מחוסר]</small> <strong>משיכה,</strong> שלא משכה אותו, ונמצא שלא קנתה אותו עדיין! ומשיבים: מדובר שם <strong>בזונה גויה, דלא קניא</strong> <small>[שאינה קונה]</small> <strong>במשיכה,</strong> אלא בכסף. <strong>ואיבעית אימא</strong> <small>[ואם תרצה אמור]:</small> <strong>לעולם</strong> מדובר <strong>בזונה ישראלית, וכגון דקאי</strong> <small>[שהיה]</small> הטלה עומד כבר <strong>בחצירה,</strong> וקנתה אותו מדין קנין חצר, שאדם קונה לו מה שברשותו.
  ושואלים:  <strong>אי דקאי</strong> <small>[אם</small> מדובר <small>ש</small>הוא <small>עומד]</small> <strong>בחצירה,</strong> אין זה מקרה ש<strong>בא עליה ואחר כך נתן לה, הא קניא לה</strong> <small>[הרי</small> הוא כבר <small>קנוי לה],</small> מזמן שהיה בחצר, קודם שבא עליה! ומשיבים: <strong>לא צריכא</strong> <small>[נצרכה]</small> הלכה זו אלא במקרה <strong>דשויה ניהלה אפותיקי</strong> <small>[שעשה את הטלה עבורה כמשכון],</small> ש<strong>אמר לה: "אי מייתינא ליך זוזי</strong> <small>[אם אביא לך כסף]</small> <strong>מכאן עד יום פלוני</strong> — <strong>מוטב</strong> ותחזירי לי את הטלה, <strong>ואי</strong> <small>[ואם]</small> <strong>לא</strong> אביא כסף — <strong>שקליה</strong> <small>[קחי אותו]</small> <strong>באתנניך".</strong>
 <big>ב</big> ושבים לדון במה שנהגו בית ר' ינאי ללוות מעניים בשביעית ולפרוע בשמינית, ועל כך אמר ר' יוחנן שאין זה קרוי חליפי שביעית. <strong>מתיב</strong> <small>[מקשה</small> על כך<small>]</small> <strong>רב ששת: אומר אדם לחמריו ולפועליו</strong> שהם גוים או עמי הארץ, שנותן להם כסף ואומר: <strong>"לכו ואכלו בדינר זה",</strong> או אומר <strong>"צאו ושתו בדינר זה", ואינו חושש</strong>
## דף סג:
 <strong>לא משום שביעית ולא משום מעשר ולא משום יין נסך</strong> שאם קנו הפועלים דברים אלה שיש בהם איסור, הרי הם קונים משלהם ועל דעת עצמם.
 <strong>ו</strong>אולם <strong>אם אמר להם: "צאו ואכלו ואני פורע", "צאו ושתו ואני פורע"</strong> — <strong>חושש</strong> כלומר, אסור הדבר, שעליו לחשוש <strong>משום שביעית, משום מעשר ומשום יין נסך,</strong> שהרי זה כאילו קונה דבר אסור ונותן להם משלו.
 ונלמד מכאן: <strong>אלמא</strong> <small>[מכאן]</small> <strong>כי קא פרע</strong> <small>[כאשר הוא פורע]</small> לאחר זמן, נחשב הדבר ש<strong>דמי איסור קא פרע</strong> <small>[הוא פורע]</small> למרות שהאיסור שוב אינו קיים, <strong>הכא נמי</strong> <small>[כאן גם כן]</small> באופן שנהגו דבי ר' ינאי, שלוו פירות שביעית כדי לפורעם לאחר זמן, <strong>כי קא פרע</strong> <small>[כאשר הוא פורע]</small> — <strong>דמי איסורא קא פרע</strong> <small>[דמי איסור הוא פורע]!</small>
 <strong>תרגמה</strong> <small>[הסביר אותה]</small> <strong>רב חסדא</strong> אותה ברייתא <strong>בחנוני המקיפו</strong> שהוא רגיל לקחת אצלו בהקפה, שהוא <strong>משתעבד ליה</strong> <small>[לו]</small> מזמן שנתן אוכל או משקה לפועליו, ש<strong>כיון דאורחיה לאקופי</strong> <small>[שדרכו להקיף לו]</small> — <strong>קני ליה דינר גביה</strong> <small>[קנוי לו</small> לחנווני <small>הדינר אצלו]</small> מאותה שעה, ולכן הרי זה כקונה ופורע לפועליו מפירות שביעית ממש.
  ושואלים:  <strong>אבל חנוני שאין מקיפו מאי</strong> <small>[מה]</small> יהא הדין, <strong>מותר? אי הכי</strong> <small>[אם כך],</small> <strong>אדתני</strong> <small>[עד ש</small>הוא <small>שונה]</small> בתחלת הברייתא: <strong>"צאו ואכלו בדינר זה", "צאו ושתו בדינר זה",</strong> שהוא מותר, <strong>ליפלוג וליתני בדידה</strong> <small>[שיחלק וישנה בה</small> עצמה<small>]</small> במקרה שאומר "צאו ואכלו ואני פורע", שאסור:
 <strong>במה דברים אמורים? בחנוני המקיפו,</strong> ש<strong>משתעבד ליה</strong> <small>[לו],</small> <strong>אבל חנוני שאין מקיפו</strong> — <strong>מותר!</strong>
 <strong>ועוד</strong> יש להקשות: <strong>חנוני שאין מקיפו מי</strong> <small>[האם]</small> <strong>לא משתעבד</strong> לו בעל הבית במקרה כזה? <strong>והאמר</strong> <small>[והרי אמר]</small> <strong>רבא, האומר לחבירו: "תן מנה לפלוני ויקנו כל נכסאי לך"</strong> אף על פי שבעל הנכסים עצמו לא קיבל תמורה, בכל זאת <strong>קנה</strong> חבירו את הנכסים כאשר נתן את המנה לאותו פלוני, והוא <strong>מדין ערב,</strong> שכשם שערב (שלא קיבל את ההלוואה) מתחייב בתשלום עבור חובו של אחר, כך בעל הנכסים מתחייב לתת אותם עבור המנה שנתן חבירו לאותו פלוני. ואף כאן משתעבד בעל הבית לחנווני כשהלה נותן אוכל לפועליו במצוותו!
 <strong>אלא אמר רבא: לא שנא</strong> <small>[אינו שונה]</small> אם היה החנווני <strong>מקיפו ולא שנא</strong> <small>[ואינו שונה]</small> <strong>שאין מקיפו,</strong> כל התחייבות לשלם גוררת אחריה שיעבוד. ואולם, <strong>אף על גב דמשעבד ליה</strong> <small>[אף על פי ש</small>הוא <small>משתעבד לו],</small> <strong>כיון</strong> ש<strong>לא מייחד שיעבודיה</strong> <small>[מיוחד שיעבודו]</small> לשלם לו במעות מסויימים — <strong>לא מיתסר</strong> <small>[אינו נאסר],</small> כגון במקרה של דבי ר' ינאי.
 ושואלים: אם כן, <strong>אלא הכא אמאי</strong> <small>[כאן</small> בברייתא <small>מדוע]</small> <strong>חושש משום שביעית? הא לא מייחד שיעבודיה הכא</strong> <small>[הרי לא מיוחד שיעבודו כאן]!</small> <strong>אמר רב פפא: כגון שהקדים לו דינר</strong> לשלם לחנווני עבור מה שנתן לפועלים, ונמצא כקונה איסור ומשלם להם ממנו שכרם.
 <strong>אמר רב כהנא: אמריתה לשמעתא קמיה</strong> <small>[אמרתי את השמועה</small> הזו <small>לפני]</small> <strong>רב זביד מנהרדעא, אמר לי: אי הכי</strong> <small>[אם כך]</small> מסבירים, שמדובר כשהקדים לו דינר, <strong>אדתני</strong> <small>[עד ש</small>הוא <small>שונה</small> בברייתא<small>]</small> בלשון <strong>"צאו ואכלו, צאו ושתו, ואני פורע",</strong> הרי אין זו הלשון הראויה, אלא <strong>"צאו ואכלו, צאו ושתו, ואני מחשב" מיבעי ליה</strong> <small>[צריך</small> היה <small>לו</small> לומר<small>],</small> כלומר, ואני כבר אחשב מה עוד נותר לי לשלם לו! <strong>אמר ליה</strong> <small>[לו]:</small> אין זו קושיה, <strong>תני</strong> <small>[שנה]</small> ותקן: <strong>"צאו ואני מחשב".</strong>
 <strong>רב אשי אמר:</strong> מדובר בברייתא <strong>כגון שנטל ונתן ביד</strong> שבעל הבית עצמו הוא הלוקח מן החנווני ונותן לפועלים. <strong>אמר ליה</strong> <small>[לו]</small> <strong>רב יימר לרב אשי: אי הכי אדתני</strong> <small>[אם כך, עד ש</small>הוא <small>שונה</small> בברייתא<small>]</small> <strong>"צאו ואכלו, צאו ושתו",</strong> אין זו הלשון הנכונה, אלא <strong>"טלו ואכלו, טלו ושתו" מיבעי ליה</strong> <small>[צריך</small> היה <small>לו</small> לומר<small>]!</small> <strong>אמר ליה</strong> <small>[לו]:</small> אכן, <strong>תני</strong> <small>[שנה כך]:</small> <strong>"טלו ואכלו, טלו ושתו".</strong>
 <big>א</big> ושבים לעיקר דין משנתנו שהעושה ביין נסך שכרו אסור. מסופר, <strong>יתיב</strong> <small>[יושבים</small> היו<small>]</small> <strong>רב נחמן ועולא ואבימי בר פפי ויתיב</strong> <small>[</small>ו<small>יושב</small> היה<small>]</small> <strong>ר' חייא בר אמי גבייהו</strong> <small>[לידם],</small> שהוא היה כתלמיד להם, <strong>ויתבי וקא מיבעיא להו</strong> <small>[והיו יושבים ונסתפקה להם]</small> בעיה זו: אם <strong>שכרו</strong> לפועל <strong>לשבור ביין נסך</strong> שישבור החביות ויישפך היין, <strong>מהו?</strong> מה הדין? <strong>מי אמרינן</strong> <small>[האם אומרים אנו]:</small> <strong>כיון</strong> ש<strong>רוצה בקיומו</strong> — <strong>אסור,</strong> והרי הפועל רוצה בקיומן של החביות עד שהוא ישבור אותן, כדי לקבל את שכרו, <strong>או דלמא</strong> <small>[שמא]</small> <strong>כל</strong> דבר שיש בו <strong>למעוטי</strong> <small>[למעט]</small> <strong>תיפלה</strong> (את האיסור) <strong>שפיר דמי</strong> <small>[יפה]</small> הדבר, גם אם הוא משתכר מעצם השבירה?
 <strong>אמר רב נחמן: ישבור ותבא עליו ברכה.</strong> ומציעים: <strong>לימא</strong> <small>[</small>האם <small>נאמר]</small> כי <strong>מסייע ליה</strong> <small>[לו]</small> מה ששנינו בברייתא: <strong>אין עודרין עם הגוי ב</strong>שדה שיש בו <strong>כלאים,</strong>
## דף סד.
 <strong>אבל עוקרין עמו</strong> את גידולי הכלאים, <strong>כדי למעוטי</strong> <small>[למעט]</small> <strong>את התיפלה,</strong> למרות שרצונו בקיומם עד שייעקרו, כדי שיטול שכרו.
  ומעירים:  <strong>סברוה</strong> <small>[חשבו</small> חכמים מתחילה<small>]</small> שברייתא <strong>הא</strong> <small>[זו]</small> כשיטת <strong>מני</strong> <small>[מי היא]?</small> שיטת <strong>ר' עקיבא היא,</strong> ש<strong>אמר: המקיים בכלאים</strong> — <strong>לוקה,</strong> שלא רק זה שעושה פעולה של זריעה וגידול, אלא גם מי שמאפשר את קיומם — אף הוא לוקה. <strong>דתניא</strong> <small>[ששנויה</small> ברייתא<small>]:</small> <strong>המנכש</strong> עשבים שוטים המפריעים לצמיחת הגידולים, <strong>והמחפה</strong> זרעים באדמה, שעושה מעשה כדי לסייע לגידול ה<strong>כלאים</strong> — <strong>לוקה, ר' עקיבא אומר: אף המקיים</strong> לוקה.
  ושואלים:  <strong>מאי טעמא</strong> <small>[מה הטעם]</small> של <strong>ר' עקיבא?</strong> ומשיבים, <strong>אמר קרא</strong> <small>[הכתוב]:</small> <strong>"שדך לא תזרע כלאים"</strong> (ויקרא יט, יט), <strong>אין לי אלא זורע</strong> כלאים, <strong>מקיים מנין</strong> שגם כן אסור? <strong>תלמוד לומר: "לא כלאים"</strong> כלומר, עשה שבשום אופן שלא יהיו כלאים.
 <strong>ואילו למעוטי</strong> <small>[למעט]</small> <strong>תיפלה שרי</strong> <small>[מותר]</small> לו לעקור עם הגוי בכלאים, למרות שהוא רוצה בינתיים בקיומם כדי לקבל את שכרו.
  ודוחים:  <strong>לא, הא מני</strong> <small>[זו</small> כשיטת <small>מי היא]?</small> כשיטת <strong>רבנן</strong> <small>[חכמים]</small> <strong>היא,</strong> שמתירים לקיים כלאים אבל לענין יין נסך שאסור לקיימו — אין מכאן ראיה.
  ושואלים:  <strong>אי רבנן</strong> <small>[אם</small> הברייתא כשיטת <small>חכמים],</small> <strong>מאי איריא</strong> <small>[מה שייך,</small> מדוע דווקא<small>]</small> התירו בברייתא שיהו <strong>עוקרין</strong> עם הגוי? <strong>אפילו קיומי נמי שפיר דמי</strong> <small>[לקיים גם כן מותר]!</small> ומשיבים: <strong>הכא במאי עסקינן</strong> <small>[כאן במה אנו עוסקים]?</small> <strong>כגון דקא עביד</strong> <small>[שהוא עושה]</small> את העקירה <strong>בחנם, ו</strong>שיטת <strong>ר' יהודה היא,</strong> ש<strong>אמר: ליתן להם</strong> לגוים <strong>מתנת חנם</strong> — <strong>אסור.</strong>
 ואומרים על כך: מכל מקום <strong>מ</strong>דברי <strong>ר' יהודה נשמע לר' עקיבא, לאו</strong> <small>[האם לא]</small> <strong>אמר ר' יהודה: אסור ליתן להם מתנת חנם, אבל</strong> בכל זאת <strong>למעוטי תיפלה שפיר דמי</strong> <small>[למעט</small> את <small>התיפלה מותר הדבר],</small> אף שהוא עושה זאת בחינם. <strong>לר' עקיבא נמי</strong> <small>[גם כן],</small> <strong>אף על גב</strong> <small>[אף על פי]</small> ש<strong>אמר ר' עקיבא: המקיים בכלאים</strong> — <strong>לוקה, למעוטי</strong> <small>[למעט]</small> <strong>תיפלה</strong> <strong>שפיר דמי</strong> <small>[מותר הדבר]!</small> ומוסיפים: <strong>ותו לא מידי</strong> <small>[ושוב אין</small> לומר על כך <small>דבר].</small>
 <big>א</big> ושבים לחבורת החכמים שישבה ודנה בענין הקודם. <strong>הדור יתבי וקמבעיא להו</strong> <small>[שוב היו יושבים ונשאלה להם]</small> שאלה זו: <strong>דמי עבודה זרה ביד גוי</strong> שמכר עבודה זרה, <strong>מהו</strong> דינם? <strong>מי</strong> <small>[האם]</small> <strong>תופסת דמיה ביד גוי</strong> שדמיה נאסרים כמו ביד ישראל, <strong>או לא?</strong>
 <strong>אמר להו</strong> <small>[להם]</small> <strong>רב נחמן: מסתברא</strong> <small>[מסתבר]</small> ש<strong>דמי עבודה זרה ביד גוי מותרין,</strong> ומה הראיה? <strong>מדהנהו דאתו לקמיה</strong> <small>[מאותם</small> גוים <small>שבאו לפני]</small> <strong>רבה בר אבוה</strong> כדי להתגייר, <strong>אמר להו</strong> <small>[להם]:</small> <strong>זילו זבינו</strong> <small>[לכו</small> ו<small>מכרו]</small> <strong>כל מה דאית לכו</strong> <small>[שיש לכם],</small> ובכלל זה גם עבודה זרה, <strong>ותו איתגיירו</strong> <small>[וחזרו</small> אלי <small>והתגיירו],</small>
 <strong>מאי טעמא</strong> <small>[מה טעם</small> הדבר<small>]?</small> האם לא <strong>משום דקסבר</strong> <small>[שהוא סבור]:</small> <strong>דמי עבודה זרה ביד גוי מותרין,</strong> ולכן הציע להם למכור תחילה את העבודה זרה שברשותם, כדי שאחר כך כשיתגיירו יוכלו להשתמש בדמיהם? ודוחים: <strong>ודלמא שאני התם</strong> <small>[ושמא שונה שם],</small> ש<strong>כיון דדעתיה לאיגיורי</strong> <small>[שדעתו להתגייר]</small> <strong>ודאי בטלה</strong> את העבודה הזרה הזו, וכשמוכר אותה — היתר הוא מוכר!
 <strong>אלא</strong> יש להביא ראיה <strong>מהכא</strong> <small>[מכאן],</small> ששנינו: <strong>ישראל שהיה נושה בגוי</strong> שהיה הגוי חייב לו <strong>מנה, ומכר</strong> הגוי <strong>עבודה זרה ו</strong>מהכסף שקיבל <strong>הביא לו</strong> את פרעון חובו, או מכר <strong>יין נסך והביא לו</strong> — הרי זה <strong>מותר. אבל אם אמר לו</strong> הגוי בפירוש: <strong>"המתן לי עד שאמכור עבודה זרה ואביא לך</strong> את כספך", או "אמכור <strong>יין נסך ואביא לך"</strong> — <strong>אסור.</strong> הרי שדמי עבודה זרה ביד הגוי מותרים.
  ושואלים:  <strong>מאי שנא רישא ומאי שנא סיפא</strong> <small>[</small>ב<small>מה שונה ההתחלה ו</small>ב<small>מה שונה הסוף]?</small> מדוע במקרה האחרון אסור? <strong>אמר רב ששת: סיפא</strong> <small>[בסוף]</small> נאסר, <strong>משום דהוה ליה</strong> <small>[שהרי הוא]</small> <strong>כי</strong> <small>[כמו]</small> ש<strong>רוצה בקיומו,</strong> שכיון שיודע שהגוי צריך למכור אותם כדי לפרוע לו את החוב, מעוניין הישראל שהעבודה זרה או יין הנסך ישארו קיימים עד שימכרם הגוי.
  ושואלים:  <strong>וכי</strong> <small>[וכאשר]</small> <strong>רוצה בקיומו כהאי גוונא</strong> <small>[בכגון זה]</small> <strong>מי אסיר</strong> <small>[האם</small> הוא <small>אסור]?</small> <strong>והתנן</strong> <small>[והרי שנינו</small> במשנה<small>]:</small> שני אחים, האחד <strong>גר ו</strong>השני <strong>גוי שירשו</strong> את <strong>אביהן</strong> ה<strong>גוי, גר יכול לומר לו</strong> לאחיו הגוי: <strong>"טול אתה</strong> את כל ה<strong>עבודה זרה ואני</strong> אטול כנגדה <strong>מעות",</strong> וכן <strong>"טול אתה יין נסך ואני פירות".</strong> וכל זה כשלא חלקו עדיין, אבל <strong>אם משבאו</strong> כבר עבודה זרה או יין נסך <strong>לרשות הגר</strong> — <strong>אסור.</strong> הרי שלמרות שהגר רוצה בקיומה עד שימכרנה אחיו הגוי — מותר הדבר!
 <strong>אמר רבא בר עולא: מתניתין</strong> <small>[משנתנו]</small> עוסקת <strong>בעבודה זרה</strong> העשויה ממתכת יקרה <strong>המתחלקת לפי שבריה, ש</strong>גם אם היתה נשברת אין זה משנה את ערכה, ואין הגר חפץ כלל בקיומה.
  ושואלים:  <strong>תינח</strong> <small>[נניח]</small> הסבר זה לגבי <strong>עבודה זרה, יין נסך מאי איכא למימר</strong> <small>[מה יש לומר]?</small> הרי אין מקרה שאינו רוצה בקיומו של היין עד שיימכר! ומשיבים: מדובר <strong>בחרס הדרייני</strong> שהוא ספוג ביין נסך, שמשתמשים בו על ידי שריית החרס במים, ולכן לא איכפת לו שיישבר, שהרי היין נמצא בתוך החרס בכל מקרה.
  ושואלים:  <strong>והלא</strong> בכל זאת <strong>רוצה בקיומו, שלא יגנובו ושלא יאבדו!</strong> <strong>אלא אמר רב פפא: ירושת הגר קאמרת</strong> <small>[אומר אתה]?</small> ממשנה זו רוצה אתה להוכיח? <strong>שאני</strong> <small>[שונה]</small> <strong>ירושת הגר, דאקילו</strong> <small>[שהקלו]</small> <strong>בה רבנן</strong> <small>[חכמים],</small> <strong>גזירה שמא יחזור לקלקולו</strong> אם יאסרו עליו לרשת את אביו מחמת חמדת הממון. אבל בכל מקרה אחר שרוצה בקיומו — אסור.
## דף סד:
 <strong>תניא נמי הכי</strong> <small>[שנויה</small> ברייתא <small>גם כן כך]:</small> <strong>במה דברים אמורים</strong> שמותר לגר ולגוי להתחלק ברכוש משותף שיש בו עבודה זרה? ברכוש <strong>שירשו, אבל</strong> אם <strong>נשתתפו</strong> כלומר, אם היתה שותפות ביניהם — <strong>אסור.</strong>
 <big>א</big> ושבים לחבורת החכמים שישבו יחד, רב נחמן ועולא ואבימי בר פפי, עם ר' חייא בר אמי. <strong>הדור יתבו וקמיבעיא להו</strong> <small>[שוב היו יושבים ונשאלה להם]</small> שאלה: שנינו שגוי יכול לבטל עבודה זרה של גוי, <strong>גר תושב</strong> (שהוא גוי שאינו עובד עבודה זרה) <strong>מהו</strong> דינו לענין <strong>שיבטל עבודה זרה?</strong> וצדדי השאלה: האם אנו אומרים שדווקא מי <strong>דפלח</strong> <small>[שעובד]</small> עבודה זרה — הוא <strong>מבטיל</strong> (יכול לבטל) אותה, <strong>דלא פלח</strong> <small>[שאינו עובד</small> אותה<small>]</small> — <strong>לא מבטיל</strong> אותה, <strong>או דלמא</strong> <small>[שמא]</small> <strong>כל דבר מיניה מבטיל, והאי בר מיניה הוא</strong> <small>[כל ש</small>הוא <small>בן מינו מבטל, וזה בן מינו הוא]</small> שהרי הוא גוי?
 <strong>אמר להו</strong> <small>[להם]</small> <strong>רב נחמן: מסתברא</strong> <small>[מסתבר</small> לומר<small>],</small> <strong>דפלח</strong> <small>[</small>מי <small>שעובד]</small> — <strong>מבטיל</strong> <small>[מבטל],</small> מי <strong>דלא פלח</strong> <small>[שאינו עובד]</small> — <strong>לא מבטיל</strong> <small>[</small>אינו מבטל].
 <strong>מיתיבי</strong> <small>[מקשים</small> על כך<small>]</small> ממה ששנינו בברייתא: <strong>ישראל שמצא עבודה זרה בשוק, עד שלא באתה לידו</strong> — <strong>אומר לגוי ומבטלה, משבאתה לידו</strong> — <strong>אינו אומר לגוי ומבטלה.</strong> ויכול אדם לומר לסתם גוי לבטלה, <strong>מפני שאמרו</strong> חכמים: <strong>גוי מבטל עבודה זרה שלו ושל חבירו בין עובדה ובין שאין עובדה.</strong>
 ונברר: <strong>מאי</strong> <small>[מה</small> פירוש<small>]</small> <strong>"עובדה", ומאי</strong> <small>[ומה</small> פירוש<small>]</small> <strong>"שאינו עובדה"? אילימא אידי ואידי</strong> <small>[אם תאמר זה וזה]</small> <strong>גוי,</strong> אלא "שאינו עובדה" הוא זה שעובד עבודה זרה אחרת, אם כן <strong>היינו</strong> <small>[הרי זה]</small> מה שנאמר קודם לכן שגוי מבטל <strong>שלו ושל חבירו! אלא לאו</strong> <small>[האם לא]</small> נפרש כך: <strong>"עובדה"</strong> — פירושו <strong>גוי, ומאי</strong> <small>[ומה</small> פירוש<small>]</small> <strong>"שאינו עובדה"? גר תושב,</strong> שאינו עובד כלל עבודה זרה, <strong>ושמע מינה</strong> <small>[ולמד מכאן]</small> כי <strong>גר תושב נמי</strong> <small>[גם כן]</small> <strong>מבטל!</strong>
 ודוחים: <strong>לא, לעולם אימא לך</strong> <small>[אומר לך]</small> בפירוש "עובדה" ו"שאינו עובדה": <strong>אידי ואידי</strong> <small>[זה וזה]</small> מדובר ב<strong>גוי, ודקאמרת</strong> <small>[ו</small>מה <small>שאמרת]:</small> <strong>היינו "שלו ושל חבירו"</strong> שנאמר בתחילה! יש להסביר: <strong>רישא</strong> <small>[בתחילה]</small> מדובר ששניהם עובדים לאותה עבודה זרה, כגון <strong>זה וזה</strong> עובדים <strong>לפעור, ו</strong>כן <strong>זה וזה</strong> עובדים <strong>למרקוליס,</strong> ואומרת הברייתא שביכולתו לבטל עבודה זרה השייכת לאחר. <strong>סיפא</strong> <small>[בסוף],</small> בחלוקה בין "עובדה" ל"שאינו עובדה", מדובר ש<strong>זה</strong> עובד <strong>לפעור וזה למרקוליס,</strong> לומר שאף על פי שאינו עובדה כלל, מכל מקום יכול לבטלה. אבל על כל פנים הוא צריך להיות עובד עבודה זרה, מה שאין כן גר תושב.
 <strong>מיתיבי</strong> <small>[מקשים</small> על כך<small>]</small> מברייתא: <strong>איזהו גר תושב? כל שקיבל עליו בפני שלשה חברים</strong> כלומר, אנשים כשרים בישראל <strong>שלא לעבוד עבודה זרה,</strong> אלו <strong>דברי ר' מאיר.</strong>
 <strong>וחכמים אומרים: כל שקיבל עליו שבע מצו‍ת שקבלו עליהם בני נח.</strong>
 <strong>אחרים אומרים: אלו לא באו לכלל גר תושב,</strong> אלא עדיין הם בגדר גוים. <strong>אלא איזהו גר תושב? זה גר אוכל נבילות, שקבל עליו לקיים כל מצו‍ת האמורות בתורה חוץ מאיסור</strong> <strong>נבילות.</strong>
 על כל פנים, ככל שתהיה הגדרתו של גר תושב, <strong>מייחדין</strong> (מניחים לבד) <strong>אצלו יין</strong> לזמן קצר, בלא שיהא שם ישראל משגיח, <strong>ואין מפקידין אצלו יין</strong> לזמן מרובה, <strong>ואפילו בעיר שרובה ישראל, אבל מייחדין אצלו יין ואפילו בעיר שרובה גוים. שמנו</strong> דינו <strong>כיינו.</strong>
 ותוהים: <strong>שמנו כיינו סלקא דעתך</strong> <small>[עולה על דעתך]?</small> <strong>שמן מי קא הוי</strong> <small>[האם הוא נעשה]</small> <strong>יין נסך?</strong> ואם כן, כיצד יכול להיות שמנו כיינו? <strong>אלא</strong> יש לתקן: <strong>יינו</strong> דינו <strong>כשמנו,</strong> שמותר בהנאה ואסור באכילה.
  וממשיכה הברייתא: <strong>ולשאר כל דבר הרי הוא כגוי. רבן שמעון אומר: יינו יין נסך, ואמרי לה</strong> <small>[ויש אומרים]</small> שהוא אומר שיינו <strong>מותר בשתיה.</strong> עד כאן הברייתא.
 <strong>קתני מיהא</strong> <small>[שנה על כל פנים]:</small> <strong>ולשאר כל דבריו הרי הוא כגוי, למאי הלכתא</strong> <small>[למה</small> לאיזו <small>הלכה]</small> נאמר הדבר? <strong>לאו</strong> <small>[האם לא]</small> ש<strong>מבטל עבודה זרה כגוי? אמר רב נחמן בר יצחק: לא,</strong> לענין <strong>ליתן רשות ולבטל רשות</strong> בדין עירובי חצרות בשבת.
 <strong>וכדתניא</strong> <small>[וכמו ששנויה</small> ברייתא<small>]:</small> <strong>ישראל משומד</strong> ש<strong>משמר שבתו בשוק</strong> כלומר, שעדיין שומר שבת בפרהסיא — <strong>מבטל רשות</strong> שיש לו בחצר המשותפת, כדי שיוכלו לטלטל בתוכה, כדין רשות היחיד. אבל ישראל משומד <strong>שאין משמר שבתו בשוק</strong> אלא מחלל שבת בפרהסיא — <strong>אין מבטל רשות, מפני שאמרו: ישראל נותן רשות ומבטל רשות,</strong> והנתינה הזו מועילה לענין עירובין בשבת, שאם לא נשתתף בעירוב החצר יכול לבטל רשותו ויהו דיירי החצר מותרים לטלטל בה.
 <strong>ו</strong>אולם <strong>בגוי</strong> אין הדבר מועיל — <strong>עד שישכור</strong> ממנו הישראל את רשותו בחצר. <strong>כיצד</strong> ישראל נותן רשות ומבטל רשות? אם <strong>אומר לו</strong> למי שדר עמו בחצר: <strong>"רשותי קנויה לך",</strong> או <strong>"רשותי מבוטלת לך"</strong> — <strong>קנה, ואין צריך לזכות</strong> על ידי קנין אחר.
  מסופר, <strong>רב יהודה שדר ליה קורבנא</strong> <small>[שלח לו מתנה]</small>
## דף סה.
 <strong>ל</strong>גוי אחד שנקרא <strong>אבידרנא ביום אידם</strong> (חגם) של הגוים, <strong>אמר: ידענא ביה דלא פלח</strong> <small>[יודע אני בו שאינו עובד]</small> <strong>לעבודה זרה,</strong> ולכן אין לו דין גוי לענין זה. <strong>אמר ליה</strong> <small>[לו]</small> <strong>רב יוסף, והתניא</strong> <small>[והרי שנויה</small> ברייתא<small>]:</small> <strong>איזהו גר תושב? כל שקיבל עליו בפני שלשה חברים שלא לעבוד עבודה זרה,</strong> ובוודאי אבידרנא זה לא קיבל עליו בפני ישראל! אמר לו רב יהודה: <strong>כי תניא ההיא</strong> <small>[כאשר שנויה אותה</small> ברייתא<small>]</small> — הרי זה לענין <strong>להחיותו,</strong> שאם קיבל עליו לפני שלושה מישראל מצוה לדאוג לקיומו ורווחתו אם הוא זקוק לכך.
  הקשה לו רב יוסף, <strong>והאמר</strong> <small>[והרי אמר]</small> <strong>רבה בר בר חנה אמר ר' יוחנן: גר תושב שעברו עליו שנים עשר חדש ולא מל, הרי הוא כמין</strong> (כופר) <strong>שבאומות,</strong> והרי אבידרנא זה וודאי לא מל! ענה לו: <strong>התם</strong> <small>[שם]</small> מדובר <strong>כגון ש</strong>אותו גוי שרצה להיות גר תושב <strong>קיבל עליו למול,</strong> והתחרט <strong>ולא מל,</strong> ובמקרה זה אנו סבורים שבגלל כפירה הוא שלא מל, אבל סתם גר תושב אינו נזקק לכך.
  כיוצא בזה מסופר, <strong>רבא אמטי ליה קורבנא</strong> <small>[הביא לו מתנה]</small> <strong>ל</strong>שר אחד שנקרא <strong>בר שישך ביום אידם</strong> (חגם) של הגוים, <strong>אמר: ידענא ביה דלא פלח</strong> <small>[יודע אני בו שאינו עובד]</small> <strong>לעבודה זרה. אזל</strong> <small>[הלך]</small> רבא אליו <strong>אשכחיה</strong> <small>[</small>ו<small>מצא אותו</small> את בר שישך<small>]</small> <strong>דיתיב עד צואריה בוורדא</strong> <small>[ש</small>הוא <small>יושב עד צווארו ב</small>שמן <small>ורד]</small> <strong>וקיימן</strong> <small>[ועומדות]</small> <strong>זונות ערומות קמיה</strong> <small>[לפניו]</small> לשמשו. <strong>אמר ליה</strong> <small>[לו]</small> בר שישך לרבא: <strong>אית לכו כהאי גוונא לעלמא דאתי</strong> <small>[יש לכם</small> היהודים <small>כגון זה בעולם הבא</small> שלכם<small>]?</small> <strong>אמר ליה</strong> <small>[לו]</small> רבא: <strong>דידן עדיפא טפי מהאי</strong> <small>[</small>עולם הבא <small>שלנו עדיף יותר מזה].</small> <strong>אמר ליה</strong> <small>[לו]:</small> <strong>טפי מהאי מי הוה</strong> <small>[יותר מזה האם יכול להיות]?</small> <strong>אמר ליה</strong> <small>[לו]</small> רבא: <strong>אתון איכא עלייכו אימתא דמלכותא, אנן לא תיהוי עלן אימתא דמלכותא</strong> <small>[אתם יש עליכם אימת המלכות, אנו לא תהיה עלינו</small> בעולם הבא <small>אימת המלכות].</small> <strong>אמר ליה</strong> <small>[לו]</small> בר שישך: <strong>אנא מיהא מאי אימתא דמלכותא איכא עלי</strong> <small>[אני על כל פנים איזו אימת מלכות יש עלי]?</small> שאני אדם גדול ואיש אינו מעיז להציק לי.
 <strong>עד דיתבי</strong> <small>[ש</small>הם <small>יושבים</small> שם<small>]</small> <strong>אתא ההוא פריסתקא דמלכא</strong> <small>[בא שליח אחד של המלך],</small> <strong>אמר ליה</strong> <small>[לו]</small> לבר שישך: <strong>קום, דקבעי לך מלכא</strong> <small>[שצריך אותך המלך].</small> <strong>כי נפיק ואזיל</strong> <small>[כאשר יצא</small> בר שישך <small>והלך</small> משם<small>],</small> <strong>אמר ליה</strong> <small>[לו]</small> לרבא: <strong>עינא דבעי למיחזי לכו בישותא</strong> <small>[עין שרוצה לראות לכם רע]</small> <strong>תיפקע,</strong> שהרי רואים כמה אתם צודקים, שמיד הוכחה אמיתות דבריך שאימת המלך עלי, <strong>אמר ליה</strong> <small>[לו]</small> <strong>רבא: אמן,</strong> ומסופר <strong>פקע עיניה</strong> <small>[פקעה</small> התבקעה <small>עינו]</small> של <strong>בר שישך</strong> שהיתה עינו רעה בישראל.
 <strong>אמר רב פפי: איבעי ליה למימרא ליה מהאי קרא</strong> <small>[היה צריך</small> רבא <small>לומר לו</small> תשובה <small>מפסוק זה]:</small> <strong>"בנות מלכים ביקרותיך נצבה שגל לימינך בכתם אופיר"</strong> (תהלים מה, י), שלעתיד לבוא בנות מלכים ישרתו את בני ישראל. <strong>אמר רב נחמן בר יצחק: איבעי ליה למימרא ליה מהכא</strong> <small>[היה צריך לומר לו מכאן,</small> מפסוק זה<small>]</small> מה השכר הצפוי לבני ישראל לעתיד לבוא: <strong>"עין לא ראתה אלהים זולתך יעשה למחכה לו"</strong> (ישעיה סד, ג).
 <big>א</big> שנינו במשנה שאם <strong>שכרו</strong> הגוי <strong>לעשות עמו מלאכה אחרת</strong> ובתוך מלאכתו אמר לו להעביר לו חבית של יין נסך — שכרו מותר. ומעירים: <strong>ו</strong>מלשונה הכללית של המשנה יש להבין כי הדין כן <strong>אף על גב</strong> <small>[אף על פי]</small> ש<strong>לא אמר ליה</strong> <small>[לו]</small> דבר זה <strong>לעיתותי ערב</strong> כלומר, בסוף יום העבודה.
 <strong>ורמינהי</strong> <small>[ומשליכים,</small> מראים סתירה<small>],</small> ששנינו בברייתא: גוי <strong>השוכר את הפועל, ולעיתותי ערב אמר לו: "העבר חבית של יין נסך ממקום למקום"</strong> — <strong>שכרו מותר.</strong> ונדייק משם: <strong>טעמא</strong> <small>[הטעם],</small> דווקא כש<strong>אמר ליה</strong> <small>[לו]</small> <strong>לעיתותי ערב</strong> — <strong>אין</strong> <small>[</small>הדין <small>כן],</small> שהוא מותר, מפני שברור שגמר את מלאכתו עליה הוא מקבל את שכרו, והעברת חבית זו אינה שייכת לכך. אבל אם עשה כן במשך <strong>כולי יומא</strong> <small>[כל היום]</small> — <strong>לא!</strong>
 <strong>אמר אביי: כי תנן נמי מתניתין</strong> <small>[כאשר שנינו גם כן משנתנו],</small> במקרה ש<strong>אמר לעיתותי ערב תנן</strong> <small>[שנינו].</small> <strong>רבא אמר: לא קשיא</strong> <small>[אין</small> זה <small>קשה],</small> <strong>הא</strong> <small>[זה]</small> שנאסר השכר אם לא היה זה לעיתותי ערב, הרי זה במקרה ש<strong>אמר ליה</strong> <small>[לו]:</small> <strong>"העבר לי מאה חביות במאה פרוטות",</strong> שאז הבאת כל החביות נחשבת כדבר אחד, ואם היתה אחת מהן יין נסך כל שכרו נאסר משום שכר יין נסך שמעורב בו, <strong>הא</strong> <small>[זה]</small> שמותר בכל אופן — במקרה ש<strong>אמר ליה</strong> <small>[לו]:</small> <strong>"העבר לי חבית חבית בפרוטה",</strong> ששכר כל חבית משולם לעצמו.
 <strong>והתניא</strong> <small>[וכן שנויה</small> ברייתא<small>]:</small> <strong>השוכר את הפועל, ואמר לו: "העבר לי מאה חביות במאה פרוטות", ונמצאת חבית</strong> אחת <strong>של יין נסך ביניהן</strong> — <strong>שכרו אסור</strong> משום תערובת זו, אבל אם אמר לו: <strong>"חבית חבית בפרוטה", ונמצאת חבית של יין נסך ביניהן</strong> — <strong>שכרו מותר.</strong>
 <big>ב</big> שנינו במשנה: גוי <strong>השוכר את החמור להביא עליה יין נסך</strong> — <strong>שכרו אסור,</strong> אבל אם שכרה כדי לישב עליה, אף על פי שהניח הגוי לגינו (כד) של יין נסך עליו — הרי זה מותר. ושואלים: <strong>הא תו</strong> <small>[זו עוד]</small> <strong>למה לי? היינו רישא</strong> <small>[הרי זו</small> אותה הלכה <small>שבתחילה],</small> שהעיקרון הוא אחד, אלא רק בשינוי המעשה! ומשיבים: <strong>סיפא איצטריכא ליה</strong> <small>[הסוף הוצרך לו]</small> לומר: <strong>שכרה לישב עליה, אף על פי שהניח גוי לגינו עליה</strong> — <strong>שכרו מותר,</strong> שלא שילם כלל עבור הנחת הלגין.
  ומדייקים:  <strong>למימרא, דלגין לאו דינא הוא לאותוביה</strong> <small>[האם לומר</small> מכאן, <small>שהלגין אין דינו להושיבו עליו,</small> על החמור<small>],</small> ומשום כך, הולכת הלגין אינה בכלל תנאי ההובלה?
 <strong>ורמינהי</strong> <small>[ומשליכים,</small> מקשים על כך] ממה ששנינו בברייתא <small>:</small> <strong>השוכר את החמור</strong> — <strong>שוכר מניח עליה</strong> על החמור את <strong>כסותו ולגינתו</strong> (כדו) <strong>ומזונותיו של אותו הדרך, מכאן ואילך</strong> (מעבר לכך) אם רוצה להניח דברים נוספים על אלה <strong>חמר מעכב עליו</strong> שלא יכביד על החמור. ומצד אחר <strong>חמר מניח עליה</strong> על החמור <strong>שעורים ותבן ומזונותיו של אותו היום, מכאן ואילך</strong> אם רוצה להוסיף — <strong>שוכר מעכב עליו</strong> שלא יפריע לחמור!
 <strong>אמר אביי: נהי</strong> <small>[אם אמנם]</small> ש<strong>לגין דינא</strong> <small>[דין]</small> <strong>הוא לאותובי</strong> <small>[להושיב],</small> <strong>מיהא אי לא מותיב ליה, מי אמרינן ליה</strong> <small>[על כל פנים אם לא יושיב אותו</small> את הלגין, <small>האם נאמר לו</small> השוכר<small>]:</small> <strong>נכי ליה אגרא דלגינתו</strong> <small>[נכה לו את השכר של הלגין שלו</small> שלא הניח על החמור<small>]?</small> ומכיון שבעל החמור אינו מנכה לו אם לא הניח את הלגין, הרי גם כאשר הוא מניחו — אינו מתחייב עליו משום שכר יין נסך.
  ולעצם דין הברייתא שואלים: <strong>היכי דמי</strong> <small>[כיצד בדיוק מדובר]?</small> <strong>אי דשכיח למזבן</strong> <small>[אם שמצוי לקנות</small> מזון<small>]</small> במשך הדרך הזו — <strong>חמר נמי לעכב</strong> <small>[גם כן יעכב]</small> את השוכר שלא יקח מזונות של כל הדרך, אלא רק של יום אחד, <strong>ואי דלא שכיח למזבן</strong> <small>[ואם שלא מצוי למכור]</small> — <strong>שוכר נמי לא לעכב</strong> <small>[גם כן לא יעכב]</small> את החמר מלקחת איתו מזונות לכל הדרך!
 <strong>אמר רב פפא: לא צריכא</strong> <small>[נצרכה]</small> אלא למקרה <strong>דשכיח למיטרח ולמזבן מאונא לאונא</strong> <small>[שמצוי לטרוח ולקנות מתחנה לתחנה]</small> ויספיק לו כדי יום אחד, ה<strong>חמר דרכיה למיטרח ולמזבן</strong> <small>[דרכו לטרוח ולקנות]</small> בדרך, ולכן אין מתירים לו להניח מזונות כל הדרך על החמור, ואילו ה<strong>שוכר לאו דרכיה למיטרח ולמזבן</strong> <small>[אין דרכו לטרוח ולקנות]</small> בדרך, ולכן מאפשרים לו לקחת את כל המזונות יחד איתו.
  מסופר, <strong>אבוה</strong> <small>[אביו]</small> של <strong>רב אחא בריה</strong> <small>[בנו]</small> של <strong>רב איקא</strong>
## דף סה:
 <strong>הוה שפיך להו חמרא</strong> <small>[היה שופך להם יין]</small> שמכר להם <strong>לגוים</strong> מן הקנקנים לנאדות שלהם, <strong>ואזיל מעבר להו מעברא</strong> <small>[והולך,</small> ו<small>מעביר אותם במעבורת]</small> את הגוים, <strong>ויהבו ליה גולפי באגרא</strong> <small>[והיו נותנים לו</small> את <small>הקנקנים בשכרו].</small> <strong>אתו</strong> <small>[באו]</small> <strong>אמרו ליה</strong> <small>[לו]</small> <strong>לאביי,</strong> להתלונן על שהוא משתכר ביינם של גוים, <strong>אמר להו</strong> <small>[להם]</small> <strong>כי קא טרח</strong> <small>[כאשר הוא טורח]</small> — <strong>בהתירא קא טרח</strong> <small>[בהיתר הוא טורח],</small> שהרי הוא שופך יין כשר לנאדות, ורק אחר כך היין נאסר בידי הגוים.
  ומקשים:  <strong>והא</strong> <small>[והרי]</small> עדיין יש איסור בדבר, מפני שהוא <strong>רוצה בקיומו</strong> של היין האסור בנאדות, שהרי הוא רוצה ש<strong>לא נצטרו זיקי</strong> <small>[יתבקעו הנאדות],</small> ואז יצטרך להחזיר להם את הקנקנים שקיבל בשכרו! ומשיבים: מדובר היה במקרה <strong>דמתני בהדייהו</strong> <small>[שמתנה איתם]</small> שגם אם יתבקעו הנאדות הרי זה על חשבונם, ואת הקנקנים יקבל בכל מקרה. <strong>אי נמי, דמייתו פריסדקי בהדייהו</strong> <small>[או גם כן,</small> מדובר היה <small>שמביאים כדים</small> ריקים <small>של חרס איתם],</small> כך שאם יתבקעו הנאדות ישפכו את היין לכלים אלה, ולכן לא היה חשוב לו קיומם של הנאדות.
  ומקשים עוד: <strong>והא קא מעבר להו מעברא, דקא טרח באיסורא</strong> <small>[והרי מעביר אותם במעבורת</small> לאחר שכבר נאסר היין, <small>והוא טורח באיסור]!</small> ומשיבים: אין הכוונה שהיה מעביר את היין בעצמו במעבורת, אלא <strong>דאמר ליה למברויא מעיקרא</strong> <small>[ש</small>היה <small>אומר לו לבעל המעבורת מתחילה]</small> שיעביר את הקונים והחביות בחינם. <strong>אי נמי, דנקיטי ביה קיטרי</strong> <small>[או גם כן, שיש לו קשר,</small> סימן<small>]</small> עם בעל המעבורת, והוא מעביר בחינם אנשים אלה. ועל כל פנים, הוא עצמו לא היה טורח בהם.
 <big>א משנה</big> <strong>יין נסך שנפל על גבי ענבים</strong> — <strong>ידיחן</strong> במים <strong>והן מותרות, ואם היו</strong> הענבים <strong>מבוקעות</strong> שהיין נבלע בתוכן — <strong>אסורות. נפל</strong> יין נסך <strong>על גבי תאנים או על גבי תמרים, אם יש בהן</strong> מן היין הזה <strong>בנותן טעם</strong> — <strong>אסור. ומעשה בביתוס בן זונן שהביא גרוגרות בספינה, ונשתברה חבית של יין נסך ונפל על גביהן, ושאל לחכמים והתירום,</strong> כפי שיבואר בגמרא מדוע.
 <strong>זה הכלל: כל ש</strong>יש <strong>בהנאתו בנותן טעם</strong> לשבח בדבר שנתערב בו — הרי זה <strong>אסור, כל שאין בהנאתו בנותן טעם</strong> לשבח — <strong>מותר, כגון</strong> למשל <strong>חומץ שנפל על גבי גריסין</strong> שאינו מוסיף טעם לשבח.
 <big>ב גמרא</big> במשנה הובאה תחילה ההלכה כי איסור הנותן טעם בדבר היתר — הריהו אוסרו, ואילו לאחר מכן הובא מעשה ממנו מוכח שהדבר מותר. ותמהים: וכי מביאים <strong>מעשה לסתור</strong> ההלכה שנאמרה קודם? ומשיבים: <strong>חסורי מיחסרא והכי קתני</strong> <small>[חסרה</small> המשנה <small>וכך</small> היא <small>שנויה]:</small> <strong>אם נותן טעם לפגם הוא</strong> — <strong>מותר, ומעשה נמי</strong> <small>[גם כן]</small> <strong>בביתוס בן זונן שהיה מביא גרוגרות בספינה, ונשתברה חבית של יין נסך ונפל על גביהן, ובא מעשה לפני חכמים והתירום,</strong> כי יין הגרוגרות הוא נותן טעם לפגם.
  מסופר, <strong>ההוא כרי דחיטי דנפל עליה חביתא</strong> <small>[כרי אחד</small> ערימה <small>של חיטים שנפלה עליו חבית]</small> של <strong>יין נסך, שרייה</strong> <small>[התיר אותו]</small> <strong>רבא לזבוניה</strong> <small>[למכור]</small> אותו כרי חיטים <strong>לגוים,</strong> שלא נאסר בהנאה.
 <strong>איתיביה</strong> <small>[הקשה לו]</small> <strong>רבה בר ליואי לרבא</strong> ממה ששנינו: <strong>בגד שאבד בו כלאים</strong> כלומר, בגד צמר שאנו יודעים שיש בו פשתן, אבל לא ניכר היכן הוא — <strong>הרי זה לא ימכרנה לגוי, ולא יעשנה מרדעת לחמור, אבל עושה אותו</strong> את הבגד הזה <strong>תכריכין למת מצוה</strong> (שאין לו קוברים) שהרי המת פטור מן המצוות.
 <strong>לגוי מאי טעמא</strong> <small>[מה טעם]</small> <strong>לא</strong> מוכרים בגד כזה? <strong>דלמא אתי לזבוניה</strong> <small>[שמא יבוא למכור אותו ]</small> <strong>לישראל</strong> והקונה לא ידע שיש בו איסור וילבשנו, <strong>הכא נמי אתי לזבוניה</strong> <small>[כאן גם כן</small> בכרי חיטים זה, <small>יבוא</small> הגוי <small>למכור אותו]</small> <strong>לישראל!</strong>
 <strong>הדר</strong> <small>[חזר]</small> רבא מדבריו ו<strong>שרא למיטחינהו ולמפינהו ולזבונינהו</strong> <small>[והתיר לטוחנן</small> את החיטים הללו <small>ולאפות</small> מהן לחם <small>ולמוכרם]</small> <strong>לגוים שלא בפני ישראל,</strong> כך שלא יבואו ישראל לקנות מהם, לפי שהם פת גוים.
  ומקשים על פסקו של רבא, <strong>תנן</strong> <small>[שנינו</small> במשנה<small>]:</small> <strong>יין נסך שנפל על גבי ענבים</strong> — <strong>ידיחן והן מותרות, ואם היו מבוקעות</strong> — <strong>אסורות.</strong> ומדייקים: אם היו <strong>מבוקעות</strong> — <strong>אין</strong> <small>[כן],</small> <strong>שאין מבוקעות</strong> — <strong>לא,</strong> ואם כן מפני מה היה לחשוש כאן שנפל על גבי החיטים? הרי די להן בהדחה! <strong>אמר רב פפא: שאני חיטי</strong> <small>[שונות חיטים],</small> <strong>הואיל ואגב צירייהו</strong> <small>[כיון</small> שיש בהן מעצם ברייתן <small>סדקים]</small> <strong>כמבוקעות דמיין</strong> <small>[</small>הן <small>נחשבות],</small> שהיין נכנס בסדקים ונבלע בהן.
## דף סו.
 <big>א</big> <strong>חמרא עתיקא בענבי</strong> <small>[יין</small> נסך <small>ישן</small> שנפל <small>ב</small>תוך <small>ענבים]</small> <strong>דברי הכל</strong> שיעורו לאסור אותם הוא <strong>בנותן</strong> בהם <strong>טעם. חמרא חדתא בענבי</strong> <small>[יין חדש</small> של נסך, שזה עתה נסחט, שנפל <small>בענבים],</small> <strong>אביי אמר:</strong> אוסר <strong>במשהו, ורבא אמר:</strong> אוסר <strong>בנותן טעם.</strong>
 ומסבירים את טעמיהם: <strong>אביי אמר במשהו,</strong> משום שהוא סבור כי בענייני תערובות <strong>בתר טעמא אזלינן</strong> <small>[אחר הטעם אנו הולכים],</small> <strong>אידי ואידי חד טעמא</strong> <small>[זה וזה,</small> היין והענבים, <small>טעם אחד]</small> <strong>הוא,</strong> <strong>דהוה ליה</strong> <small>[שהרי הוא]</small> <strong>מין במינו, ו</strong>כלל בידינו כי <strong>מין במינו</strong> אוסר <strong>במשהו. ו</strong>אילו
 <strong>רבא אמר בנותן טעם,</strong> שהוא סבור: <strong>בתר שמא אזלינן</strong> <small>[אחר השם אנו הולכים],</small> <strong>והאי שמא לחוד והאי שמא לחוד</strong> <small>[וזה שם לחוד,</small> שהוא נקרא יין, <small>וזה שם לחוד,</small> שנקרא ענבים<small>],</small> <strong>והוה ליה</strong> <small>[והרי הוא]</small> <strong>מין בשאינו מינו, ומין בשאינו מינו</strong> אוסר רק <strong>בנותן טעם.</strong>
 ומביאים ראיה לשיטת רבא, <strong>תנן</strong> <small>[שנינו</small> במשנתנו<small>]:</small> <strong>יין נסך שנפל על גבי ענבים</strong> אם היו מבוקעות — אסורות. ומקדימים: <strong>קא סלקא דעתין</strong> <small>[עולה על דעתנו</small> לומר<small>]</small> שמדובר ב<strong>חמרא חדתא בענבי</strong> <small>[יין חדש בענבים],</small> <strong>מאי לאו</strong> <small>[האם אין]</small> הכוונה שאוסר <strong>בנותן טעם?</strong> ואם כן אחר השם אנו הולכים, שהרי הטעם במקרה זה אחד הוא! ודוחים: <strong>לא, במשהו.</strong>
 על כך מקשים: <strong>הא מדקתני סיפא</strong> <small>[הרי מ</small>מה <small>ששנה בסופה</small> של המשנה<small>]</small> <strong>"זה הכלל: כל שבהנאתו בנותן טעם</strong> — <strong>אסור, כל שאין בהנאתו בנותן טעם</strong> — <strong>מותר", מכלל</strong> הדברים אתה למד ש<strong>בנותן טעם עסקינן</strong> <small>[עוסקים אנו</small> במשנה זו<small>]!</small>
 <strong>ואביי,</strong> כיצד הוא מתרץ את הדברים? לדעתו <strong>מתניתין בחמרא עתיקא בענבי</strong> <small>[משנתנו</small> עוסקת <small>ביין ישן</small> שנפל <small>בענבים],</small> שאז ודאי אין טעמם אחד, ואינו אוסר אלא בנותן טעם.
  ובהתאם לשיטותיהם נחלקו אביי ורבא גם בנושא הבא: <strong>חלא דחמרא וחלא דשיכרא</strong> <small>[חומץ יין וחומץ שיכר]</small> אחד של איסור ואחד של היתר, <strong>ו</strong>כן <strong>חמירא דחיטי וחמירא דשערי</strong> <small>[שאור של חיטים ושאור של שעורים]</small> שנתערבו זה בזה, <strong>אביי אמר:</strong> הרי הוא אוסר <strong>בנותן טעם,</strong> משום ש<strong>בתר טעמא אזלינן</strong> <small>[אחר הטעם אנו הולכים],</small> <strong>והאי טעמא לחוד והאי טעמא לחוד</strong> <small>[וזה טעם לחוד וזה טעם לחוד],</small> <strong>והוה ליה</strong> <small>[והרי הוא]</small> <strong>מין בשאינו מינו, ומין בשאינו מינו בנותן טעם.</strong>
 <strong>ורבא אמר: במשהו,</strong> לשיטתו שהוא סבור: <strong>בתר שמא אזלינן</strong> <small>[אחר השם אנו הולכים],</small> <strong>והאי חלא מיקרי והאי חלא מיקרי</strong> <small>[וזה חומץ נקרא וזה חומץ נקרא],</small> <strong>ו</strong>כן <strong>האי חמירא מיקרי והאי חמירא מיקרי</strong> <small>[וזה שאור נקרא וזה שאור נקרא],</small> <strong>והוה ליה</strong> <small>[והרי הוא]</small> <strong>מין במינו, וכל מין במינו במשהו.</strong>
 <big>ב</big> <strong>אמר אביי: מנא אמינא לה דבתר טעמא אזלינן</strong> <small>[מנין אני אומר אותה</small> את סברתי <small>שאחר הטעם אנו הולכים]?</small> <strong>דתניא</strong> <small>[ששנויה</small> ברייתא<small>]:</small> <strong>תבלין</strong> (תבלינים) אסורים, שהם <strong>שנים ושלשה שמות</strong> כלומר, שלכל אחד יש שם אחר, <strong>ו</strong>אולם <strong>הן מין אחד, או מין שלשה</strong> (שלושה מינים) — הרי הם <strong>אסורין ומצטרפין</strong> זה לזה לאסור את התבשיל אם יש בהם יחד שיעור איסור. <strong>ואמר חזקיה</strong> מדוע שלושה מינים מצטרפים? <strong>הכא</strong> <small>[כאן]</small> <strong>במיני מתיקה עסקינן</strong> <small>[עוסקים אנו],</small> ומשום כך הם מצטרפים — <strong>הואיל וראוין למתק בהן את הקדירה,</strong> ולענין זה אין הבדל בטעמיהם. ומעתה, <strong>אי אמרת בשלמא בתר טעמא אזלינן</strong> <small>[נניח אם אומר אתה אחר הטעם אנו הולכים]</small> — <strong>כולי חד טעמא</strong> <small>[הכל טעם אחד]</small> <strong>הוא</strong> נחשב, <strong>אלא אי אמרת בתר שמא אזלינן</strong> <small>[אם אתה אומר אחר השם אנו הולכים],</small> מדוע יצטרפו, גם אם כולם באים למתק? והרי <strong>האי שמא</strong> <small>[זה</small> יש לו <small>שם]</small> <strong>לחוד והאי שמא</strong> <small>[וזה</small> יש לו <small>שם]</small> <strong>לחוד!</strong>
 <strong>ורבא אמר לך</strong> <small>[יכול היה לומר לך]:</small> <strong>הא מני</strong> <small>[</small>משנה <small>זו</small> כשיטת <small>מי היא]?</small> כשיטת <strong>ר' מאיר היא,</strong> שסבור שכל האיסורים מצטרפים, גם אם אין להם טעם אחד ולא שם אחד. <strong>דתניא</strong> <small>[ששנויה</small> ברייתא<small>],</small> <strong>ר' יהודה אומר משום</strong> (בשם) <strong>ר' מאיר: מנין לכל איסורין שבתורה שמצטרפין זה עם זה</strong> לכדי שיעור אחד? <strong>שנאמר: "לא תאכל כל תועבה"</strong> (דברים יד, ג), ומכאן הוא למד: <strong>כל שתיעבתי לך</strong> כל דבר שיש בו איסור, שעליך לתעב אותו ולהתרחק ממנו — <strong>הרי הוא בבל תאכל,</strong> ואם כן, יש לגבי כל האיסורים כולם איסור כולל אחד.
 <big>ג</big> ועוד נחלקו אביי ורבא בענין זה. ותחילה מקדימים: <strong>חלא לגו חמרא</strong> <small>[חומץ</small> אסור שנפל <small>לתוך</small> חבית <small>יין]</small> <strong>דברי הכל</strong> הריהו אוסר <strong>בנותן טעם.</strong> אבל <strong>חמרא לגו חלא</strong> <small>[יין</small> שנפל <small>לתוך</small> חבית <small>חומץ]</small> שמתוך ריבוי החומץ וחריפותו הוא משפיע על היין, שנעשה ריחו כריח חומץ עוד קודם שנתערב בחומץ, <strong>אביי אמר:</strong> אוסר <strong>במשהו, ורבא אמר: בנותן טעם.</strong>
 ומסבירים את טעמיהם: <strong>אביי אמר</strong> שאוסר אפילו <strong>במשהו,</strong>
## דף סו:
 כי כל דבר ש<strong>ריחיה חלא וטעמא חמרא</strong> <small>[ריחו</small> ריח <small>חומץ ו</small>טעמו <small>טעם יין]</small> — הרי הוא <strong>חלא</strong> <small>[חומץ],</small> והואיל והיין כשנפל לחלל החבית של החומץ כבר שינה את ריחו לריח חומץ, נמצא שהוא חומץ, <strong>והוה ליה</strong> <small>[ו</small>משנתערב בחומץ <small>הרי הוא]</small> <strong>מין במינו, וכל מין במינו במשהו.</strong>
 <strong>רבא אמר</strong> שאוסר <strong>בנותן טעם,</strong> משום שהוא סבור ש<strong>ריחיה חלא וטעמא חמרא</strong> <small>[</small>מה <small>שריחו חומץ והטעם יין]</small> — <strong>חמרא</strong> <small>[יין],</small> <strong>והוה ליה</strong> <small>[והרי הוא</small> איפוא<small>]</small> <strong>מין בשאינו מינו, וכל מין בשאינו מינו בנותן טעם.</strong>
 <big>א</big> <strong>האי בת תיהא</strong> <small>[נקב הרחה]</small> שנוקבים במגופה כדי להריח את היין, אם היה המריח <strong>גוי ב</strong>יין של <strong>ישראל</strong> — <strong>שפיר דמי</strong> <small>[</small>הרי זה <small>מותר],</small> שאינו אוסר בהרחה. <strong>ישראל</strong> להריח <strong>ב</strong>יין של <strong>גוי, אביי אמר: אסור, רבא אמר: מותר.</strong> ומסבירים את שיטותיהם: <strong>אביי אמר אסור,</strong> כי הוא סבור ש<strong>ריחא מילתא היא</strong> <small>[ריח דבר הוא]</small> וכיון שמריח בו הריהו כשותה את האיסור עצמו. ואילו <strong>רבא</strong> <strong>אמר מותר,</strong> וטעמו — <strong>ריחא לאו מילתא היא</strong> <small>[ריח אינו דבר].</small>
 <strong>אמר רבא: מנא אמינא לה</strong> <small>[מנין אני אומר אותה]</small> את סברתי זו ש<strong>ריחא לאו</strong> <small>[ריח אינו]</small> <strong>כלום הוא</strong> לענין איסור? <strong>דתנן</strong> <small>[ששנינו</small> במשנה<small>]:</small> <strong>תנור שהסיקו בכמון</strong> (צמח תבלין ריחני) שהיה <strong>של תרומה, ואפה בו את הפת</strong> — <strong>הפת מותרת, לפי שאין טעם כמון</strong> נכנס בתוך הפת <strong>אלא</strong> רק <strong>ריחא</strong> <small>[הריח]</small> של <strong>כמון,</strong> וזה אינו אוסר. משמע שריח לבדו אין בו איסור! <strong>ואביי,</strong> כיצד דוחה הוא הוכחה זו? <strong>שאני התם, דמיקלא איסוריה</strong> <small>[שונה שם, שנשרף איסורו],</small> שהרי באותו מקרה הריח נכנס בפת לאחר שהכמון האסור נשרף, וריח בלבד שאין בו ממש לא נאסר, אבל במקום שיש לריח עיקר — אף הריח אסור.
 <strong>אמר רב מרי,</strong> מחלוקת אביי ורבא הריהי <strong>כתנאי</strong> <small>[כ</small>מחלוקת <small>תנאים]</small> ששנינו: <strong>הרודה פת חמה</strong> מן התנור <strong>ונתנה על פי חבית של יין של תרומה, ר' מאיר אוסר</strong> את הפת לזרים, שהוא סבור שהפת נאסרת מחמת ריח היין, <strong>ור' יהודה מתיר. ר' יוסי מתיר ב</strong>פת <strong>של חיטין ואוסר בשל שעורים, מפני שהשעורים שואבות</strong> הרבה מאדי היין. ומציעים: <strong>מאי לאו בהא קמיפלגי</strong> <small>[האם לא בזה הם חלוקים],</small> <strong>דמר סבר</strong> <small>[שחכם זה,</small> ר' מאיר, <small>סבור]:</small> <strong>ריחא מילתא היא</strong> <small>[</small>ש<small>ריח דבר הוא],</small> <strong>ומר סבר</strong> <small>[וחכם זה,</small> ר' יהודה, <small>סבור]:</small> <strong>ריחא</strong> <small>[ריח]</small> <strong>ולא כלום הוא?</strong>
 ומעירים: <strong>ל</strong>דעת <strong>רבא ודאי תנאי</strong> <small>[</small>מחלוקת <small>תנאים]</small> <strong>היא, ל</strong>דעת <strong>אביי מי לימא תנאי</strong> <small>[האם לומר</small> שמחלוקת <small>תנאים]</small> <strong>היא?</strong>
 ומשיבים: <strong>אמר</strong> <small>[יכול לומר]</small> <strong>לך אביי: לאו מי איתמר עלה</strong> <small>[האם לא נאמר עליה]</small> על משנה זו, <strong>אמר רבה בר בר חנה אמר ריש לקיש: בפת חמה וחבית פתוחה</strong> —
## דף סז.
 <strong>דברי הכל אסורה</strong> שוודאי ספגה מריח היין, <strong>בפת צוננת וחבית מגופה</strong> — <strong>דברי הכל מותרת</strong> הפת, <strong>לא נחלקו אלא בפת חמה וחבית מגופה,</strong> או <strong>בפת צוננת וחבית פתוחה. והא דידי</strong> <small>[וזו שלי]</small> כלומר, הדין שאני אוסר בו, בבת תיהא, <strong>נמי</strong> <small>[גם כן]</small> <strong>כפת חמה וחבית פתוחה דמי</strong> <small>[נחשב],</small> והכל מודים שהוא אסור.
 <big>א</big> שנינו במשנה: <strong>זה הכלל, כל שבהנאתו בנותן טעם</strong> לשבח הריהו אוסר. אבל כל שנותן טעם לפגם, כגון חומץ של איסור בגריסים — אינו אוסר. <strong>אמר רב יהודה אמר שמואל: הכי הלכתא</strong> <small>[כך</small> היא <small>ההלכה].</small>
 <strong>ו</strong>עוד <strong>אמר רב יהודה אמר שמואל: לא שנו אלא שנפל</strong> החומץ <strong>לתוך גריסין רותחין,</strong> שאז טעמו פוגם, <strong>אבל</strong> אם <strong>נפל לתוך גריסין צוננין</strong> הרי אז החומץ משביח טעם הגריסין, <strong>ו</strong>גם אם אחר כך <strong>הרתיחן</strong> (חימם את התערובת), <strong>נעשה כמי שהשביח</strong> מתחילה <strong>ולבסוף פגם, ואסור,</strong> לפי שמתחילה היה טעמו בהם לשבח.
 <strong>וכן כי אתא</strong> <small>[כאשר בא]</small> <strong>רבין</strong> מארץ ישראל מסר כי כך <strong>אמר רבה בר בר חנה אמר ר' יוחנן: לא שנו אלא שנפל לתוך גריסין רותחין, אבל נפל לתוך גריסין צוננין והרתיחן, נעשה כמי שהשביח ולבסוף פגם, ואסור. וכן כי אתא</strong> <small>[כאשר בא]</small> <strong>רב דימי</strong> אמר כן בשם ר' יוחנן. ועוד הוסיף: <strong>וכך היו עושין בערבי שבתות בציפורי</strong> בגריסין וחומץ, <strong>וקוראין אותם</strong> בלשון שבח <strong>שחליים.</strong>
 <big>ב</big> <strong>אמר ריש לקיש: נותן טעם לפגם שאמרו</strong> שאינו אוסר, הגדרתו היא — <strong>לא שיאמרו</strong> על מאכל זה: <strong>קדירה זו חסירה מלח,</strong> או <strong>יתירה מלח, חסירה תבלין,</strong> או <strong>יתירה תבלין,</strong> ובגלל זה נפגם טעמה על ידי האיסור. <strong>אלא</strong> איזהו טעם לפגם? <strong>כל שאין</strong> קדירת התבשיל <strong>חסירה כלום</strong> מלח או תבלין, <strong>ואינה נאכלת</strong> רק <strong>מפני</strong> איסור <strong>זה</strong> שפגמה.
 <strong>ואיכא דאמרי</strong> <small>[ויש שאומרים]</small> בלשון אחרת, ולהקל: <strong>אמר ריש לקיש: נותן טעם לפגם שאמרו, אין אומרין: קדירה זו חסירה מלח, יתירה מלח, חסירה תבלין, יתירה תבלין,</strong> ומפני זה גרם האיסור לתבשיל שייפגם. <strong>אלא השתא מיהא הא פגמה</strong> <small>[עכשיו הרי</small> היא <small>פגומה]</small> וכיון שבפועל היא פגומה הרי זה מותר.
 <big>ג</big> ועוד בענין איסור שנתערב בהיתר. <strong>אמר ר' אבהו אמר ר' יוחנן: כל שטעמו ו</strong>גם <strong>ממשו</strong> של האיסור ניכר בהיתר — <strong>אסור</strong> לאכילה ו<strong>לוקין עליו, וזהו</strong> שקיבלנו במסורת, שהאוכל <strong>כזית</strong> מתערובת האיסור <strong>בכדי אכילת פרס,</strong> שיש בתערובת שיעור זה של חצי ככר לחם ("פרס") נחשב כאילו היה אוכל מן האיסור עצמו.
## דף סז:
 אם היה זה רק <strong>טעמו ולא ממשו</strong> כגון שנימוח התבשיל — הרי הוא <strong>אסור, ו</strong>אולם <strong>אין לוקין עליו, ואם ריבה טעם לפגם</strong> — <strong>מותר.</strong>
 ושואלים, <strong>ולימא</strong> <small>[ושיאמר]</small> בפשטות: <strong>אם נתן טעם לפגם</strong> — <strong>מותר!</strong> ומשיבים: <strong>הא קמשמע לן</strong> <small>[</small>דבר <small>זה משמיע לנו]</small> בלשון זאת, <strong>דאף על גב דאיכא מילי אחרנייתא דפגמה בהדיה</strong> <small>[שאף על פי שיש דברים אחרים שפוגמים יחד איתו],</small> כגון חוסר מלח או עודף תבלין, אין מתחשבים בכך, אלא כיון שפגם האיסור בטעם ההיתר — מותר. <strong>והלכתא כלישנא בתרא</strong> <small>[והלכה כלשון אחרונה]</small> של <strong>ריש לקיש</strong> (בעמוד הקודם).
 <big>א</big> <strong>אמר רב כהנא: מדברי</strong> האמוראים <strong>כולם</strong> שהובאו (רב יהודה בשם שמואל, ורבה בר בר חנה, ורב דימי בשם ר' יוחנן, וריש לקיש) <strong>נלמד</strong> ש<strong>נותן טעם לפגם</strong> — <strong>מותר. אמר ליה</strong> <small>[לו]</small> <strong>אביי: בשלמא מכולהו לחיי</strong> <small>[נניח</small> שאתה אומר <small>שמכולם</small> אפשר ללמוד זאת <small>בסדר].</small> <strong>אלא</strong> מדברי <strong>ריש לקיש</strong> כיצד נלמד? הרי <strong>"אמרו" קאמר</strong> <small>[הוא אמר],</small> ומשמע שהוא רק מביא מה שאמרו אחרים, <strong>וליה לא סבירא ליה</strong> <small>[והוא</small> עצמו <small>אינו סובר כן]!</small>
 וחוזרים לדון בעיקר דברי רב כהנא, ושואלים: האם <strong>מכלל</strong> דבריו משמע <strong>דאיכא למאן דאמר</strong> <small>[שיש מי שאומר]</small> ש<strong>נותן טעם לפגם</strong> — <strong>אסור?</strong>
 ומשיבים: <strong>אין</strong> <small>[כן],</small> <strong>והתניא</strong> <small>[וכן שנויה</small> ברייתא<small>]:</small> <strong>אחד נותן טעם לפגם 
   
ואחד נותן טעם לשבח</strong> — <strong>אסור,</strong> אלו <strong>דברי ר' מאיר. ר' שמעון אומר: לשבח</strong> — <strong>אסור, ולפגם</strong> — <strong>מותר.</strong> הרי שר' מאיר סבור כן.
  ושואלים:  <strong>מאי טעמא</strong> <small>[מה הטעם]</small> של <strong>ר' מאיר? גמר</strong> <small>[לומד</small> הוא<small>]</small> <strong>מגיעולי גוים,</strong> מקדירות שהתבשל בהן מאכל גוים, שהתורה הצריכה הכשר לכלים ששללו ישראל ממדין (במדבר לא, כב —כג), <strong>גיעולי גוים לאו</strong> <small>[האם אין</small> זה<small>]</small> <strong>נותן טעם לפגם הוא?</strong> שהרי טעם האוכל שבהם נפגם במשך הזמן ואינו אלא פוגם בתבשיל, <strong>ו</strong>בכל זאת <strong>אסר רחמנא</strong> <small>[אסרה</small> אותו <small>התורה],</small> <strong>הכי נמי</strong> <small>[כך גם כן]</small> בכל מקרה <strong>לא שנא</strong> <small>[אינו שונה],</small> ואף טעם לפגם אסור.
 <strong>ואידך</strong> <small>[והאחר,</small> ר' שמעון<small>]</small> שמתיר טעם לפגם, מה הוא משיב לראיה זו? הוא מסביר <strong>כ</strong>דברי <strong>רב הונא בריה</strong> <small>[בנו]</small> של <strong>רב חייא,</strong> ש<strong>אמר רב הונא בריה</strong> <small>[בנו]</small> של <strong>רב חייא: לא אסרה תורה אלא קדירה בת יומא</strong> <small>[יום]</small> כלומר, שנתבשל בה האיסור בו ביום, שהטעם שהיא נותנת ש<strong>לא לפגם הוא. ואידך</strong> <small>[והאחר,</small> ר' מאיר<small>],</small> מה הוא אומר? <strong>קדירה בת יומא נמי</strong> <small>[גם כן]</small> <strong>אי אפשר</strong> ש<strong>לא פגמה פורתא</strong> <small>[תיפגם מעט]</small> מאז שנתבשלה, ובכל זאת אסרה אותה התורה.
  ושואלים:  <strong>ור' שמעון,</strong> שסבור שנותן טעם לפגם מותר, <strong>מאי טעמא</strong> <small>[מה הטעם]</small> לשיטתו? <strong>דתניא</strong> <small>[ששנויה</small> ברייתא<small>],</small> נאמר: <strong>"לא תאכלו כל נבלה לגר אשר בשעריך</strong> תתננה ואכלה" (דברים יד, כא), ומכאן הוא למד כך: <strong>כל הראויה לגר</strong> שאפשר לאכול אותה — הרי <strong>קרויה נבילה</strong> ואסורה,
## דף סח.
 <strong>שאין ראויה לגר,</strong> כגון שהתקלקלה והסריחה ואינה ראויה לאכילה — <strong>אינה קרויה נבלה</strong> לענין איסור.
 <strong>ור' מאיר,</strong> מה הוא משיב על כך? הוא סבור: <strong>ההוא</strong> אותו פסוק בא <strong>למעוטי</strong> <small>[למעט]</small> זו שהיתה <strong>סרוחה מעיקרא</strong> <small>[מתחילתה],</small> שגם בחייה לא היתה ראויה לאכילה, מפני שהיה בה פגם מאוס, ומתחילתה לא היתה אסורה כנבילה. אבל זאת שמתחילתה היתה אסורה — אוסרת גם כשטעמה פגום. <strong>ור' שמעון,</strong> מה הוא משיב על כך? <strong>סרוחה מעיקרא</strong> <small>[מתחילתה]</small> <strong>לא צריכא מיעוטא</strong> <small>[אינה צריכה מיעוט</small> מהמקרא<small>],</small> כי <strong>עפרא בעלמא</strong> <small>[עפר סתם]</small> <strong>הוא,</strong> ואין עליה כלל שם נבילה.
 <big>א</big> <strong>אמר עולא: מחלוקת</strong> זו של ר' מאיר ור' שמעון, היא באיסור <strong>שהשביח</strong> בתחילה כשנפל לתבשיל <strong>ולבסוף פגם,</strong> שבזה ר' מאיר אוסר, מאחר שנתן בתחילה טעם לשבח. <strong>אבל</strong> איסור ש<strong>פגם מעיקרא</strong> <small>[מתחילה]</small> כשנפל להיתר <strong>דברי הכל מותר.</strong>
 <strong>איתיביה</strong> <small>[הקשה לו]</small> <strong>רב חגא לעולא</strong> ממה ששנינו בברייתא: <strong>יין שנפל לתוך עדשים, וחומץ שנפל לתוך גריסין</strong> — <strong>אסור, ור' שמעון מתיר. והא הכא</strong> <small>[והרי כאן]</small> ש<strong>פגם מעיקרא</strong> <small>[מתחילה]</small> <strong>הוא, ופליגי</strong> <small>[ונחלקו</small> בכך<small>]!</small>
 <strong>אמר עולא:</strong> רב <strong>חגא</strong> שהקשה את הקושיה, <strong>לא מידע ידע מאי קאמרי רבנן</strong> <small>[אינו יודע מה אומרים חכמים],</small> <strong>תיובתא קא מותיב</strong> <small>[קושיות</small> <small>הוא מקשה]?</small> <strong>הכא במאי עסקינן</strong> <small>[כאן במה אנו עוסקים]?</small> <strong>כגון שנפל לתוך גריסין צוננין והרתיחם,</strong> ובמקרה זה <strong>נעשה כמי שהשביח</strong> מתחילה, שחומץ משבח טעמם של גריסין צוננים, <strong>ולבסוף פגם</strong> כאשר הרתיחם, <strong>ו</strong>אז הוא <strong>אסור</strong> לדברי ר' מאיר.
 <strong>ו</strong>בניגוד לדברי עולא, <strong>ר' יוחנן אמר: בפוגם מעיקרא</strong> <small>[מתחילה]</small> <strong>מחלוקת.</strong>
 <strong>איבעיא להו</strong> <small>[נשאלה להם</small> ללומדים<small>]</small> בבירור דברי ר' יוחנן: <strong>בפוגם מעיקרא</strong> <small>[מתחילה]</small> <strong>מחלוקת</strong> זו של ר' מאיר ור' שמעון, <strong>אבל</strong> אם <strong>השביח ולבסוף פגם</strong> — <strong>דברי הכל אסור, או דלמא</strong> <small>[שמא]</small> <strong>בין בזו ובין בזו מחלוקת?</strong> שאלה זו לא נפתרה ונשארה ב<strong>תיקו</strong> <small>[תעמוד]</small> במקומה.
 <strong>אמר רב עמרם: אפשר</strong> (האם ייתכן) <strong>איתא להא</strong> <small>[</small>ש<small>ישנה לזו</small> שאמר<small>]</small> <strong>ר' יוחנן</strong> שנחלקו בפוגם מעיקרו, <strong>ולא תניא לה במתניתין</strong> <small>[ואינה שנויה במשנה]?</small>
 <strong>נפק דק ואשכח</strong> <small>[יצא</small> מבית המדרש ו<small>דקדק</small> במשנה <small>ומצא],</small> <strong>דתניא</strong> <small>[ששנויה]</small> משנה: <strong>שאור של חולין שנפל לתוך העיסה ויש בו כדי להחמיץ ו</strong>אכן <strong>החמיצה, ואחר כך נפל</strong> לתוך עיסה זו <strong>שאור של תרומה או שאור של כלאי הכרם ו</strong>גם הוא <strong>יש בו כדי להחמיץ</strong> — הרי זה <strong>אסור,</strong> משום שאומרים שהשאור של האיסור הוסיף בהחמצה. <strong>ור' שמעון מתיר,</strong> משום שהשאור הנוסף רק פוגם בעיסה שהוחמצה כבר.
 <strong>והא הכא</strong> <small>[והרי כאן]</small> ש<strong>פגם מעיקרא</strong> <small>[מתחילה]</small> <strong>הוא, ופליגי</strong> <small>[ו</small>בכל זאת <small>חולקים</small> הם<small>]</small> שסתם משנה דעת ר' מאיר היא.
 <strong>אמר ר' זירא:</strong> יש לדחות, <strong>שאני</strong> <small>[שונה]</small> <strong>עיסה,</strong> שאף על פי שטעמה נפגם על ידי השאור הנוסף, מכל מקום מושבחת היא בכך <strong>הואיל וראויה לחמע</strong> (להחמיץ) <strong>בה כמה עיסות אחרות,</strong> שככל שהיא מוחמצת יותר — הרי זה משביח אותה לצורך זה ואין זה נחשב כפוגם מתחילה.
  ומציעים עוד מקור לדברי ר' יוחנן: <strong>תא שמע</strong> <small>[בוא</small> ו<small>שמע]</small> ממה ששנינו בברייתא: <strong>שאור של תרומה ושל חולין שנפלו לתוך העיסה,</strong> היה <strong>בזה</strong> עצמו <strong>כדי להחמיץ</strong> את העיסה <strong>ובזה</strong> בלבד <strong>כדי להחמיץ, וחימצו</strong> שניהם יחד — <strong>אסור,</strong> משום שיש בעיסה תערובת של חימוץ אסור, ו<strong>ר' שמעון מתיר.</strong> אם <strong>נפל</strong> שאור <strong>של תרומה תחלה</strong> — <strong>דברי הכל אסור. נפל של חולין ואחר כך נפל של תרומה או של כלאי הכרם</strong> — אף זה <strong>אסור, ור' שמעון מתיר.</strong>
 <strong>והא הכא</strong> <small>[והרי כאן]</small> במקרה האחרון ש<strong>פגם</strong> האיסור <strong>מעיקרא</strong> <small>[מתחילה]</small> <strong>ופליגי</strong> <small>[ו</small>בכל זאת <small>נחלקו</small> בכך<small>]</small> ר' מאיר ור' שמעון! <strong>וכי תימא, הכא נמי</strong> <small>[ואם</small> <small>תאמר, כאן גם כן]</small> יש להסביר
## דף סח:
 <strong>ר' זירא,</strong> שהחמצה יתירה של העיסה הריהי משביחה אותה, משום שניתן להשתמש בה לחמץ עיסות אחרות, <strong>תא שמע מסיפא</strong> <small>[בוא</small> ו<small>שמע</small> ראיה <small>מסופה</small> של אותה ברייתא<small>]:</small> <strong>היין</strong> <strong>שנפל לתוך עדשים, וחומץ שנפל לתוך גריסין</strong> — <strong>אסור, ור' שמעון מתיר. והא הכא נמי</strong> <small>[והרי כאן גם כן]</small> ש<strong>פגם מעיקרא</strong> <small>[מתחילה],</small> <strong>ופליגי</strong> <small>[ונחלקו]!</small>
 <strong>וכי תימא, הכא נמי כדשני ליה</strong> <small>[ואם תאמר, כאן גם כן</small> מדובר <small>כמו שתירץ לו]</small> <strong>עולא לר' חגא:</strong> במקרה <strong>כשהשביח ולבסוף פגם</strong> כשנפל לצוננין והרתיחם — אין אפשרות לומר כך, <strong>ומי פליגי</strong> <small>[והאם חלוקים</small> הם<small>]</small> במקרה <strong>שהשביח ולבסוף פגם? והא קתני</strong> <small>[והרי שנינו]:</small> <strong>נפל של תרומה תחלה</strong> — <strong>דברי הכל אסור,</strong> מאחר שהשביח בתחילה על ידי התרומה, אף שלבסוף פגם השאור של החולין!
 <strong>אלא לאו שמע מינה</strong> <small>[האם לא תלמד מכאן]</small> ש<strong>בפגם מעיקרא</strong> <small>[מתחילה]</small> <strong>מחלוקת,</strong> ומסכמים: אכן, <strong>שמע מינה</strong> <small>[למד מכאן].</small>
 ושואלים: <strong>הני תלתא בבי דקתני</strong> <small>[אותן שלוש פסקאות ששנה</small> בברייתא<small>]</small> במקרים שונים, <strong>למה לי</strong> את שלושתן? <strong>בשלמא בבא דסיפא</strong> <small>[נניח</small> ב<small>פסקה האחרונה]</small> ביין שנפל לתוך עדשים, <strong>קא משמע לן</strong> <small>[משמיע לנו]:</small> <strong>בפוגם מעיקרא</strong> <small>[מתחילה]</small> <strong>מחלוקת</strong> כפי שהוכחנו, <strong>מציעתא נמי</strong> <small>[</small>בפסקה <small>האמצעית גם כן]</small> שנפל שאור של תרומה תחילה, משמיע לנו כי <strong>השביח ולבסוף פגם</strong> — <strong>דברי הכל אסור,</strong>
 <strong>אלא רישא</strong> <small>[</small>בפסקה <small>הראשונה]</small> בנפלו תרומה וחולין בבת אחת <strong>למה לי</strong> להביאה כלל? שהרי אפשר היה ללמוד מן ההמשך ובאופן זה: <strong>השתא, ומה סיפא דלא קא משבח כלל, אסרי רבנן</strong> <small>[עכשיו, ומה בסוף</small> במקרה שנפל היין לעדשים, <small>שאינו משביח כלל,</small> בכל זאת <small>אוסרים חכמים],</small> <strong>רישא דקא משבח מיבעיא</strong> <small>[</small>במקרה <small>הראשון שהוא משביח</small> בתחילה <small>צריך</small> לומר<small>]</small> שאוסרים?
 <strong>אמר אביי: רישא</strong> <small>[ה</small>פסקה <small>הראשונה]</small> <strong>לר' שמעון אצטריך</strong> <small>[הוצרכה]</small> להשמיע לנו שגם בזה הוא מתיר. <strong>והכי קאמרי ליה רבנן</strong> <small>[וכך אמרו לו חכמים]</small> <strong>לר' שמעון: עיסה זו ראויה להחמיץ בשתי שעות</strong> אם היה נופל שם רק שאור של היתר, <strong>מי גרם לה</strong> שבח זה <strong>שתחמיץ בשעה אחת?</strong> שאור של <strong>איסור.</strong> ואם כן, אף אתה צריך להודות לנו שהוא משביח ולבסוף פוגם!
 <strong>ור' שמעון</strong> מה ענה הוא על כך? <strong>כשהשביחו</strong> — <strong>שניהם השביחו,</strong> ולא רק האיסור לבדו, <strong>כשפגמו</strong> — <strong>שניהם פגמו.</strong>
 ושואלים: אף <strong>ל</strong>דעת <strong>ר' שמעון, ליצטרף</strong> <small>[שיצטרפו]</small> <strong>היתר ואיסור בהדי הדדי וליתסר</strong> <small>[זה עם זה, ושייאסר],</small> שהרי גם ר' שמעון מודה שאם השביח מתחילה — אסור!
  ומשיבים:  <strong>ר' שמעון לטעמיה</strong> <small>[לשיטתו],</small> ש<strong>אמר: אפילו איסור ואיסור נמי לא מיצטרפי</strong> <small>[גם כן אינם מצטרפים]</small> לאסור, וכל שכן איסור והיתר,
 <strong>דתנן</strong> <small>[ששנינו</small> במשנה<small>]:</small> <strong>הערלה וכלאי הכרם</strong> שנפלו בתוך היתר, ואין בכל אחד מהם כדי לאוסרו — <strong>מצטרפין</strong> אם יש בשניהם יחד כשיעור לאסור, <strong>ר' שמעון אומר: אין מצטרפין,</strong> וכל איסור נידון לעצמו. וגם כאן, הואיל ובשעה הראשונה שהשביח האיסור — לא יכול היה להשביח בעצמו — אין ההיתר מצטרף אליו לאסור.
 <big>א</big> מסופר, <strong>ההוא עכברא</strong> <small>[עכבר אחד]</small> ש<strong>נפל לחביתא דשיכרא</strong> <small>[לחבית שיכר],</small> <strong>אסריה</strong> <small>[אסר]</small> <strong>רב לההוא שיכרא</strong> <small>[את השיכר ההוא].</small> <strong>אמרוה רבנן קמיה</strong> <small>[חכמים לפני]</small> <strong>רב ששת:</strong> <strong>נימא קסבר</strong> <small>[האם נאמר</small> ש<small>הוא סבור]</small> ש<strong>נותן טעם לפגם אסור?</strong> שהרי העכבר טעמו בוודאי פוגם!
 <strong>אמר להו</strong> <small>[להם]</small> <strong>רב ששת: בעלמא סבר</strong> <small>[בכלל סבור]</small> <strong>רב</strong> ש<strong>נותן טעם לפגם מותר, והכא</strong> <small>[וכאן]</small> <strong>חידוש</strong> מיוחד <strong>הוא</strong> שחידשה התורה בעכבר וכיוצא בו, <strong>דהא מימאס מאיס ובדילי אינשי מיניה</strong> <small>[שהרי מאוס</small> הוא <small>ואנשים בדלים ממנו</small> מעצמם<small>],</small> <strong>ואפילו הכי אסריה רחמנא</strong> <small>[כך אסרה אותו התורה],</small> <strong>הלכך</strong> <small>[על כן]</small> <strong>נותן טעם לפגם נמי</strong> <small>[גם כן]</small> <strong>אסור</strong> בו, שלא כמו שלמדנו מנבילה.
 <strong>אמרו ליה רבנן</strong> <small>[לו חכמים]</small> <strong>לרב ששת: אלא מעתה,</strong> לפי הסברך זה, שחידוש הוא, ובא להחמיר יותר משאר איסורים. <strong>ליטמא</strong> <small>[שיטמא]</small> העכבר וכיוצא בו כשהוא <strong>לח ו</strong>גם כשהוא <strong>יבש, אלמה תנן</strong> <small>[מדוע שנינו</small> במשנה<small>]:</small> השרצים <strong>מטמאין</strong> כשהם <strong>לחים ואין מטמאין יבשים?</strong>
 אמר להם: <strong>ולטעמיך</strong> <small>[ולשיטתך]</small> שאתם מדמים דין טומאה לדין איסור, <strong>שכבת זרע</strong> שגם היא מאוסה גם כן <strong>תטמא לח ויבש, אלמה תנן</strong> <small>[מדוע שנינו</small> במשנה<small>]:</small> בשכבת זרע ושרץ <strong>מטמאין לחין ואין מטמאין יבשין?</strong>
 <strong>אלא מאי אית לך למימר</strong> <small>[מה יש לך לומר]?</small> <strong>"שכבת זרע" אמר רחמנא</strong> <small>[אמרה התורה]</small> כלומר, גזירת הכתוב היא שהיא מטמאה רק כשהיא לחה, כאשר היא <strong>ראויה להזריע, הכא נמי</strong> <small>[כאן גם כן]</small> לענין עכבר וכיוצא בו — <strong>"במתם"</strong> ("וכל אשר יפול עליו מהם במותם יטמא" ויקרא יא, לב) <strong>אמר רחמנא</strong> <small>[אמרה התורה]</small> — שהם מטמאים רק <strong>כעין מותם,</strong> כמו שהיו בזמן מותם, ולכן כשהם יבשים אינם מטמאים עוד. ואין מכאן סתירה לדברי שחידוש הוא ויש לאוסרו אף כשנותן טעם לפגם.
 <strong>מתקיף לה</strong> <small>[מקשה על כך],</small> על עצם הסברה שהעלנו, <strong>רב שימי מנהרדעא: ומי מאיס</strong> <small>[והאם</small> העכבר הוא <small>מאוס]?</small> <strong>והלא עולה על שלחן של מלכים,</strong> שנחשב להם כמאכל מובחר! <strong>אמר רב שימי מנהרדעא, לא קשיא</strong> <small>[אין</small> זה <small>קשה]:</small> <strong>הא בדדברא</strong> <small>[זה ב</small>עכבר <small>של שדה]</small> שהוא עולה על שולחן מלכים, <strong>הא בדמתא</strong> <small>[זה ב</small>עכבר <small>של עיר]</small> שהוא מאוס לכל.
 <strong>אמר רבא: הלכתא</strong> <small>[הלכה</small> היא<small>]:</small> <strong>נותן טעם לפגם</strong> — <strong>מותר, ועכברא בשיכרא לא ידענא מאי טעמא</strong> <small>[ועכבר בשיכר אין אני יודע מה הטעם]</small> של <strong>רב</strong> שאסר, <strong>אי</strong> <small>[האם]</small> <strong>משום דקסבר</strong> <small>[שהוא סבור]</small> בכלל: <strong>נותן טעם לפגם אסור, ולית הלכתא כוותיה</strong> <small>[ואין הלכה כמותו],</small> <strong>אי</strong> <small>[או]</small> <strong>משום דקסבר</strong> <small>[שהוא סבור]</small> שבכלל <strong>נותן טעם לפגם</strong> — <strong>מותר,</strong> אלא <strong>עכברא בשיכרא אשבוחי משבח</strong> <small>[עכבר בשיכר</small> הוא <small>משביח את</small> טעמו<small>],</small> ולכן הוא אסור.
 <strong>איבעיא להו</strong> <small>[נשאלה להם</small> ללומדים<small>]:</small>
## דף סט.
 <strong>נפל</strong> עכבר <strong>לגו חלא</strong> <small>[לתוך חומץ],</small> <strong>מאי</strong> <small>[מה]</small> דינו? <strong>אמר ליה</strong> <small>[לו]</small> <strong>רב הילל לרב אשי: הוה עובדא בי</strong> <small>[היה מעשה</small> כעין זה <small>בביתו]</small> של <strong>רב כהנא, ואסר</strong> אותו <strong>רב כהנא,</strong> ומכאן שהוא נותן טעם לשבח ופוסל. <strong>אמר ליה</strong> <small>[לו]</small> רב אשי: משם אין ראיה, <strong>ההוא אימרטוטי אימרטט</strong> <small>[אותו</small> עכבר <small>נתמרטט</small> לחתיכות קטנות<small>]</small> ורב כהנא אסר משום החשש שיבואו לאכול חתיכה ממש מן העכבר בתוך החומץ.
  מסופר, <strong>רבינא סבר</strong> <small>[סבור</small> היה<small>]</small> <strong>לשעורי</strong> <small>[לשער אותו]</small> ולבטלו <strong>במאה וחד</strong> <small>[ואחד],</small> <strong>אמר: לא גרע</strong> <small>[גרוע],</small> אינו חמור יותר <strong>מתרומה, דתנן</strong> <small>[ששנינו</small> במשנה<small>]:</small> <strong>תרומה עולה</strong> (מתבטלת) <strong>באחד ומאה. אמר ליה</strong> <small>[לו]</small> <strong>רב תחליפא בר גיזא לרבינא: דלמא</strong> <small>[שמא]</small> <strong>כתבלין של תרומה בקדירה דמי</strong> <small>[נחשב],</small> ש<strong>לא בטיל טעמייהו</strong> <small>[בטל טעמם]</small> באחד ומאה, אלא ביותר מכך!
  ועוד מסופר, <strong>רב אחאי שיער בחלא בחמשין</strong> <small>[בחומץ בחמישים]</small> שסבור היה שחומץ שטעמו חריף אינו זקוק לשישים כמו שאר איסורים שבתורה כדי לבטל טעמו של העכבר. <strong>ורב שמואל בריה</strong> <small>[בנו]</small> של <strong>רב איקא שיער בשיכרא בשיתין</strong> <small>[בשיכר בשישים].</small>
 ומסכמים: <strong>והלכתא</strong> <small>[והלכה]</small> היא: <strong>אידי ואידי בשיתין</strong> <small>[זה וזה</small> בטלים <small>בשישים],</small> <strong>וכן כל איסורין שבתורה,</strong> בדרך כלל בטלים בשישים.
 <big>א משנה</big> <strong>נכרי שהיה מעביר עם ישראל כדי יין ממקום למקום, אם היה בחזקת המשתמר</strong> — <strong>מותר, אם הודיעו</strong> הישראל לנכרי <strong>שהוא מפליג</strong> (הולך למקום רחוק), הרי שיעור הזמן בו נאסר היין, אם לא היה שם ישראל — <strong>כדי שישתום</strong> שיעשה נקב במגופת החבית (פקק העשוי מטיט וכיוצא בו), <strong>ויסתום</strong> אחר כך את הנקב, <strong>ויגוב</strong> ויתייבש המקום שבו עשה את הנקב. <strong>רבן שמעון בן גמליאל אומר: כדי שיפתח את החבית</strong> על ידי שבירת המגופה כולה, <strong>ויגוף</strong> ויעשה לה מגופה חדשה, <strong>ותיגוב</strong> (ותתייבש) המגופה הזו.
 <strong>המניח יינו בקרון או בספינה, והלך לו בקפנדריא</strong> (בדרך קצרה) והנכרי אינו יודע מתי הישראל חוזר, אפילו אם <strong>נכנס</strong> בינתיים <strong>למדינה</strong> (לעיר) <strong>ורחץ</strong> — הרי זה <strong>מותר,</strong> משום שהגוי לא ינסך, שהוא מפחד שמא יגיע הישראל בכל רגע.
 <strong>אם הודיעו</strong> הישראל לנכרי <strong>שהוא מפליג</strong> לזמן מרובה — הרי הזמן שמותר הוא עד <strong>כדי שישתום</strong> (יעשה נקב) <strong>ויסתום ויגוב. רבן שמעון בן גמליאל אומר: כדי שיפתח את החבית ויגוף</strong> המגופה <strong>ותיגוב</strong> המגופה.
  ישראל <strong>המניח נכרי</strong> לבדו <strong>בחנות</strong> יין שלו, <strong>אף על פי שיצא ונכנס</strong> הישראל ואינו נמצא שם כל הזמן — <strong>מותר, ואם הודיעו שהוא מפליג</strong> — <strong>כדי שישתום ויסתום ויגוב. רבן שמעון בן גמליאל אומר: כדי שיפתח את החבית ויגוף ותיגוב.</strong>
 <strong>היה</strong> ישראל <strong>אוכל עמו</strong> עם הנכרי <strong>על השולחן, והניח לגינין</strong> (כדים קטנים) של יין <strong>על השולחן, ולגין</strong> אחר <strong>על הדולבקי</strong> (דלפק, שמניחים עליו כלי אוכל ושתיה) <strong>והניחו</strong> לבדו <strong>ויצא</strong> — <strong>מה שעל השולחן אסור,</strong> שמן הסתם לקח ושתה ממנו, ואילו הלגין <strong>שעל הדולבקי</strong> — <strong>מותר. ואם אמר לו</strong> לגוי: <strong>הוי מוזג ושותה</strong> — <strong>אף</strong> הלגין <strong>שעל הדולבקי אסור,</strong> שהרי התיר לו למזוג לעצמו. וכן <strong>חביות פתוחות</strong> שהיו שם — <strong>אסורות, סתומות</strong> — <strong>מותרות,</strong> אם שהה מחוץ למקום <strong>כדי שיפתח ויגוף ותיגוב.</strong>
 <big>ב גמרא</big> בפירוש המשנה מבררים: <strong>היכי דמי</strong> <small>[כיצד הוא בדיוק]</small> <strong>"בחזקת המשתמר"?</strong> ומסבירים: <strong>כדתניא</strong> <small>[כמו ששנויה</small> בברייתא<small>]:</small> <strong>הרי שהיו חמריו ופועליו,</strong> שהיו עמי ארצות וחזקתם טמאים, <strong>טעונין טהרות</strong> (יין או פירות שנעשו בטהרה), והוא מזהירם שלא יגעו בהם, אבל אינו יודע אם עשו כן או לא, <strong>אפילו הפליג מהן יותר ממיל</strong> — <strong>טהרותיו טהורות,</strong> שאנו אומרים שכיון שהזהירם הם חוששים ממנו. <strong>ואם אמר להן: "לכו ואני בא אחריכם",</strong> שידעו שאינו הולך עימם, הרי <strong>כיון שנתעלמה עינו מהם</strong> ואין הוא עוד רואה אותם — <strong>טהרותיו טמאות.</strong>
 ושואלים: <strong>מאי שנא רישא</strong> <small>[במה שונה</small> בתחילה <small>הראש,</small> במקרה הראשון<small>]</small> שאם הפליג — טהרותיו טהורות, <strong>ומאי שנא סיפא</strong> <small>[ובמה שונה הסוף]</small> שלאחר שנעלמו מעיניו — טמאות? <strong>אמר רב יצחק: רישא</strong> <small>[בתחילה]</small> מדובר <strong>במטהר חמריו ופועליו לכך,</strong> כלומר שדואג שיטבלו, כדי שלא יטמאו את הטהרות, ולכן אין לחשוש למגעם.
  ומקשים:  <strong>אי הכי, סיפא נמי</strong> <small>[אם כך, בסוף גם כן]</small> כיון שטיהר אותם לכך, מדוע אנו צריכים לחשוש שטימאו אותם? ומשיבים: <strong>אין עם הארץ מקפיד על מגע חבירו</strong> ואף על פי שהם עצמם היו טהורים, שמא פגעו בדרך בעם הארץ אחר ונטמאו הטהרות על ידו, ובזה אין הם מקפידים. ומקשים: <strong>אי הכי</strong> <small>[אם כך]</small> אם לכך אתה חושש, <strong>אפילו רישא נמי נימא הכי</strong> <small>[בתחילה גם כן נאמר כך]!</small>
 <strong>אמר רבא:</strong>
## דף סט:
 <strong>בבא להם</strong> ב<strong>דרך עקלתון</strong> (מתפתלת) שהוא יכול לבוא בדרך עקומה, מסביב, באופן שהם אינם יכולים לדעת מהיכן הוא בא, ולכן הם מתייראים. ומשיבים: <strong>אי הכי</strong> <small>[אם כך]</small> שבאופן כזה מדובר, <strong>סיפא נמי</strong> <small>[בסוף גם כן]</small> מדוע לא נאמר שהם מתייראים? ומשיבים: <strong>כיון</strong> ש<strong>אמר להם "לכו ואני בא אחריכם", סמכא דעתייהו</strong> <small>[סומכת דעתם]</small> שלא יפתיע אותם.
 <big>א</big> שנינו במשנה כמה דינים דומים: <strong>המניח נכרי בחנותו כו' המניח יינו בקרון או בספינה כו'.</strong> ומעירים: <strong>וצריכא</strong> <small>[ונצרכה</small> לומר<small>]</small> משנה זו על כל המקרים המתוארים בה, אף שלכאורה כולם עניינם דומה, <strong>דאי תנא</strong> <small>[שאם</small> היה <small>שונה]</small> רק במקרה של <strong>נכרי</strong> המעביר חביות היינו אומרים: שם אין חוששים, כיון <strong>דסבר</strong> <small>[ש</small>הגוי <small>סבור]:</small> <strong>דלמא אתי וחזי ליה</strong> <small>[שמא יבוא</small> בעל הבית <small>ויראה אותו],</small> <strong>אבל בקרון או בספינה</strong> — <strong>אימא</strong> <small>[אמור]</small> ש<strong>מפליג לה לספינתיה ועביד מאי דבעי</strong> <small>[שמרחיק את ספינתו ועושה מה שרוצה]</small> באופן שאין הישראל יכול לראות אותו.
 <strong>ואי תנא</strong> <small>[ואם היה שונה]</small> <strong>בקרון או בספינה,</strong> היינו אומרים: שם הוא חושש <strong>משום דסבר</strong> <small>[שסבור]:</small> <strong>דלמא אתי באורחא אחריתי וקאי אגודא וחזי לי</strong> <small>[שמא</small> הישראל <small>בא בדרך אחרת ועומד על גדת הנהר ורואה אותי],</small> <strong>אבל נכרי בחנותו אימא אחיד לה לבבא ועביד כל דבעי</strong> <small>[אמור</small> ש<small>אוחז,</small> סוגר, <small>את הדלת ועושה מה ש</small>הוא <small>רוצה]</small> ואינו חושש שמא יראוהו, <strong>קא משמע לן</strong> <small>[משמיע לנו]</small> שבכל המקרים הדין שווה, ואין לחשוש לכך אם לא הודיעו שמפליג.
 <big>ב</big> על המחלוקת במשנה מהו פרק הזמן שבו נאסר היין אם הודיעו שהוא מפליג, <strong>אמר רבה בר בר חנה אמר ר' יוחנן: מחלוקת</strong> זו אם הוא זמן של עשיית נקב במגופת החבית וסתימתו עד שיתייבש (כדעת חכמים), או זמן ארוך יותר של פתיחת המגופה ועשיית מגופה חדשה עד שתתייבש (כדעת רבן שמעון בן גמליאל), היא רק במגופה <strong>של סיד,</strong> שאין סתימה של חור ניכרת בה, <strong>אבל בשל טיט</strong> שסתימה חדשה ניכרת בה — <strong>דברי הכל</strong> אין היין נאסר אלא עד <strong>כדי שיפתח ויגוף ויגוב.</strong>
 <strong>מיתיבי</strong> <small>[מקשים]</small> על סברה זו ממה ששנינו בברייתא, ש<strong>אמר רבן שמעון בן גמליאל לחכמים: והלא סתומו</strong> (סתימתו) של הנקב <strong>ניכר בין מלמעלה ובין מלמטה,</strong> והגוי ירא לעשות זאת.
  ומעתה, <strong>אי אמרת בשלמא</strong> <small>[נניח אם אומר אתה]</small> גם <strong>בשל טיט מחלוקת, היינו דקתני</strong> <small>[זהו ששנינו</small> שטוען רבן שמעון בן גמליאל<small>]:</small> <strong>סתומו ניכר בין מלמעלה ובין מלמטה, אלא אי אמרת</strong> <small>[אם אומר אתה]</small> <strong>בשל סיד מחלוקת, בשלמא</strong> <small>[נניח]</small> <strong>למטה ידיע</strong> <small>[ידוע]</small> המקום שסתם, לפי שאינו יכול למלא בסיד את כל החור, ונשאר חלל למטה, <strong>אלא למעלה הא לא ידיע</strong> <small>[הרי אינו ידוע]</small> כשסותמו בסיד!
  ומשיבים:  <strong>רבן שמעון בן גמליאל הוא</strong> ש<strong>לא ידע</strong> ולא היה בטוח <strong>מאי קאמרי רבנן</strong> <small>[מה אומרים,</small> במה מדברים, <small>חכמים],</small> <strong>והכי קאמר להו</strong> <small>[וכך אמר להם]:</small> <strong>אי</strong> <small>[אם]</small> <strong>ב</strong>סתימה <strong>של טיט קאמריתו</strong> <small>[אתם אומרים],</small> הרי בזה <strong>סתומו ניכר בין מלמעלה ובין מלמטה, ואי</strong> <small>[ואם]</small> <strong>בשל סיד קאמריתו</strong> <small>[אומרים אתם],</small> <strong>נהי</strong> <small>[אם אמנם]</small> ש<strong>למעלה לא ידיע</strong> <small>[ידוע],</small> <strong>למטה מיהא ידיע</strong> <small>[על כל פנים ידוע]!</small> <strong>ורבנן</strong> <small>[וחכמים]</small> מה הם משיבים לטענה זו? הם סבורים כי <strong>כיון</strong> ש<strong>מלמעלה לא ידיע</strong> <small>[ידוע]</small> שהיה שם נקב, <strong>לא מסיק אדעתיה דאפיך וחזי ליה</strong> <small>[מעלה</small> הגוי <small>על דעתו ש</small>הישראל <small>יהפוך ויראה אותו].</small> <strong>אי נמי</strong> <small>[או גם כן]</small> <strong>זימנין דחלים</strong> <small>[פעמים שמתרפא</small> ומתמלא הנקב<small>]</small> ואי אפשר לדעת שעשאו.
 <strong>אמר רבא: הלכה כרבן שמעון בן גמליאל, הואיל ותנן סתמא כוותיה</strong> <small>[ושנינו</small> במשנה <small>סתם כשיטתו].</small>
 <strong>דתנן</strong> <small>[ששנינו</small> בסוף המשנה<small>]:</small> <strong>היה אוכל על השולחן</strong> <strong>עמו, והניח לגין על השולחן, לגין על הדולבקי והניח ויצא</strong> — <strong>מה שעל השולחן</strong> הוא <strong>אסור, מה שעל הדולבקי מותר, ואם אמר לו: "הוי מזוג ושותה"</strong> — <strong>אף שעל הדולבקי אסור. חביות פתוחות</strong> — <strong>אסורות, סתומות</strong> — <strong>מותרות, כדי שיפתח ויגוף ותיגוב.</strong> אם כן, פסקה המשנה במפורש שהשיעור הוא כדי שיפתח ויגוף.
  ואומרים:  <strong>פשיטא</strong> <small>[פשוט</small> הוא<small>],</small> הרי הדבר נאמר במפורש במשנה! ומשיבים: <strong>מהו דתימא</strong> <small>[שתאמר]:</small> את הפסקה הזו <strong>כולה</strong> <strong>רבן שמעון בן גמליאל קתני לה</strong> <small>[שנה אותה]</small> והיא עדיין המשך דבריו הקודמים, ולא דברי סתם משנה, <strong>קא משמע לן</strong> <small>[משמיע לנו]</small> רבא שאין הדבר כן.
  ושואלים:  <strong>וכי מאחר דקיימא לן כוותיה</strong> <small>[מאחר שמוחזק לנו כשיטתו]</small> של <strong>רבן שמעון בן גמליאל דלא חייש לשתומא</strong> <small>[שאינו חושש לעשיית נקב</small> בחבית<small>],</small> <strong>ו</strong>מצד אחר אף לדברי רבן שמעון בן גמליאל, שחושש לפתיחה והחזרה של המגופה, אין אנו חוששים, שהרי אנו אומרים כי <strong>הלכתא כוותיה</strong> <small>[הלכה כשיטתו]</small> של <strong>ר' אליעזר דלא חייש לזיופא</strong> <small>[שאינו חושש לזיוף],</small> שבמקום שיש טרחה יתירה, כגון ביצירת מגופה חדשה, אין חוששים שיבוא הגוי לזייף, <strong>האידנא מאי טעמא לא מותבינן חמרא</strong> <small>[בזמן הזה מה טעם אין אנו משאירים יין]</small> שבחביות סתומות <strong>ביד גוים?</strong> ומשיבים: <strong>משום</strong> שיש בהן <strong>שייכא</strong> <small>[הנקב הקטן</small> שבמגופת החבית<small>]</small> ואנו חוששים שהגוי ירחיבנו קצת וישתה ממנו.
 <big>ג</big> <strong>אמר רבא: זונה גויה, וישראל מסובין אצלה</strong> — <strong>חמרא שרי</strong> <small>[היין</small> שנמצא שם <small>מותר],</small> <strong>נהי</strong> <small>[אם אמנם]</small> ש<strong>תקיף</strong> (חזק) <strong>להו יצרא</strong> <small>[להם</small> <small>יצר]</small> ה<strong>עבירה</strong> של זנות, ולכן הם נמצאים אצלה,
## דף ע.
 — <strong>יצרא</strong> <small>[היצר]</small> של <strong>יין נסך לא תקיף להו</strong> <small>[אינו חזק אצלם]</small> ולא יניחו לה לנסך. אבל אם היתה <strong>זונה ישראלית וגוים מסובין</strong> אצלה — <strong>חמרא</strong> <small>[היין]</small> <strong>אסור, מאי טעמא</strong> <small>[מה הטעם]?</small> <strong>הואיל וזילה עלייהו</strong> <small>[ו</small>היא <small>מזולזלת בעיניהם],</small> <strong>בתרייהו גרירא</strong> <small>[אחריהם</small> היא <small>נגררת],</small> והם מנסכים את היין כרצונם בלי להתחשב בה.
 <big>א</big> והגמרא מביאה סדרת מעשים הנוגעים לדינים שבמשנתנו. מסופר, <strong>ההוא ביתא דהוה יתיב ביה חמרא</strong> <small>[בית אחד שהיה מונח בו יין]</small> של <strong>ישראל, על</strong> <small>[נכנס]</small> לשם <strong>גוי, אחדה לדשא באפיה</strong> <small>[</small>ו<small>אחז,</small> סגר <small>את הדלת בפניו]</small> של הישראל, <strong>ו</strong>אולם <strong>הוה ביזעא בדשא</strong> <small>[היה סדק בדלת],</small> <strong>אישתכח גוי דקאי ביני דני</strong> <small>[נמצא גוי ש</small>היה <small>עומד בין החביות].</small> <strong>אמר רבא: כל</strong> מה <strong>דלהדי ביזעא</strong> <small>[ש</small>נמצא <small>כנגד הסדק]</small> שניתן לראות דרכו את הגוי — <strong>שרי</strong> <small>[מותר],</small> משום שמתיירא הוא לגעת ביין, שמא יראוהו. <strong>דהאי גיסא והאי גיסא</strong> <small>[</small>ואילו כל שנמצא <small>שבצד זה ובצד זה],</small> שלא ניתן לראותו דרך הסדק — <strong>אסור,</strong> שמא נסכו הגוי.
 עוד מסופר, <strong>ההוא חמרא</strong> <small>[יין]</small> של <strong>ישראל דהוה יתיב בביתא</strong> <small>[שהיה מונח בבית],</small> בקומה התחתונה, <strong>דהוה דייר</strong> <small>[שהיה גר]</small> בו <strong>ישראל ב</strong>קומה ה<strong>עליונה ו</strong>ה<strong>גוי בתחתונה,</strong> וניתן לראות את היין מן הקומה העליונה. <strong>שמעו קל תיגרא</strong> <small>[קול מריבה],</small> <strong>נפקי</strong> <small>[ויצאו</small> שניהם<small>],</small> <strong>קדים אתא גוי אחדה לדשא באפיה</strong> <small>[קדם</small> ו<small>בא</small> <small>הגוי</small> לבית ו<small>אחז,</small> סגר <small>את הדלת בפניו]</small> של הישראל. <strong>אמר רבא: חמרא שרי</strong> <small>[היין מותר],</small> והסברה שבדבר: <strong>מימר</strong> <small>[אמור]</small> <strong>אמר</strong> הגוי בליבו: <strong>כי היכי דקדים אתאי אנא</strong> <small>[כמו שקדמתי, ובאתי אני],</small> <strong>קדים ואתא</strong> <small>[קדם ובא]</small> שכני ה<strong>ישראל</strong> לבית, <strong>ויתיב</strong> <small>[ו</small>הוא <small>יושב]</small> <strong>ב</strong>קומה ה<strong>עליונה וקא חזי לי</strong> <small>[ורואה אותי],</small> ולא ניסך.
 עוד מסופר, <strong>ההוא אושפיזא דהוה יתיב ביה חמרא</strong> <small>[בית מלון אחד שהיה מונח בו יין]</small> של <strong>ישראל, אישתכח</strong> <small>[נמצא</small> שם<small>]</small> <strong>גוי דהוה יתיב בי דני</strong> <small>[שהיה יושב בין החביות</small> של היין<small>].</small> <strong>אמר רבא: אם</strong> הגוי <strong>נתפס עליו</strong> על יין זה <strong>כגנב</strong> כשמוצאים אותו שם — <strong>שרי</strong> <small>[מותר]</small> היין, כי מחמת יראתו שמא יתפסוהו שם אין לו פנאי לנסך, ואין לחשוש שנגע, <strong>ואי</strong> <small>[ואם]</small> <strong>לא</strong> נתפס עליו כגנב — <strong>אסיר</strong> <small>[אסור].</small>
 <strong>ההוא ביתא דהוה יתיב ביה חמרא</strong> <small>[בית אחד שהיה מונח בו יין],</small> <strong>אישתכח</strong> <small>[נמצא]</small> <strong>גוי דהוה קאים בי דני</strong> <small>[שהיה עומד בין החביות].</small> <strong>אמר רבא: אי אית ליה לאישתמוטי</strong> <small>[אם יש לו</small> דרך לגוי <small>להשתמט]</small> ולהסביר את כניסתו לשם — <strong>חמרא אסיר</strong> <small>[היין אסור],</small> <strong>ואי</strong> <small>[ואם]</small> <strong>לא</strong> — <strong>חמרא שרי</strong> <small>[היין מותר].</small> <strong>מיתיבי</strong> <small>[מקשים]</small> על כך ממה ששנינו בברייתא: <strong>ננעל הפונדק, או שאמר לו</strong> היהודי לגוי: <strong>"שמור</strong> את ייני" — היין <strong>אסור. מאי לאו אף על גב דלית ליה לאישתמוטי</strong> <small>[האם לא</small> אסור היין <small>אף על פי שאין לו</small> דרך <small>להשתמט]?</small> ומשיבים: <strong>לא,</strong> מדובר <strong>בדאית ליה לאישתמוטי</strong> <small>[בשיש לו</small> דרך <small>להשתמט],</small> ואם אין לו — היין מותר.
 <strong>ההוא ישראל וגוי דהוו יתיבי וקא שתו חמרא</strong> <small>[שהיו יושבים</small> יחד <small>והיו שותים יין],</small> <strong>שמע ישראל קל צלויי בי כנישתא</strong> <small>[קול תפילה בבית הכנסת],</small> <strong>קם ואזל</strong> <small>[עמד והלך]</small> להתפלל, ונשאלה שאלה בדינו של היין שנשאר שם. <strong>אמר רבא: חמרא שרי</strong> <small>[היין מותר],</small> מדוע? <strong>מימר</strong> <small>[אמור]</small> <strong>אמר</strong> הגוי בליבו: <strong>השתא מדכר ליה לחמריה והדר אתי</strong> <small>[עכשיו נזכר</small> היהודי <small>ביינו וחוזר ובא],</small> ולכן הוא חושש לנגוע בו.
 <strong>ההוא ישראל וגוי דהוו יתיבי בארבא</strong> <small>[שהיו יושבים בספינה],</small> <strong>שמע ישראל קל שיפורי דבי שימשי</strong> <small>[</small>את <small>קול השופר של ערב שבת]</small> שמודיע על כניסת השבת, <strong>נפק ואזל</strong> <small>[יצא והלך]</small> לעיר לשבות שם. <strong>אמר רבא: חמרא שרי</strong> <small>[היין מותר],</small> <strong>מימר</strong> <small>[אמור]</small> <strong>אמר</strong> הגוי בליבו: <strong>השתא מדכר ליה לחמריה והדר אתי</strong> <small>[עכשיו נזכר</small> היהודי <small>ביינו וחוזר ובא].</small>
 ומעירים: <strong>ואי</strong> <small>[ואם]</small> תאמר שאין הגוי חושש <strong>משום שבתא</strong> <small>[השבת],</small> שהרי הוא יודע שהיהודי שומר שבת! <strong>האמר</strong> <small>[הרי אמר]</small> <strong>רבא, אמר לי איסור גיורא</strong> <small>[הגר]:</small> <strong>כי הוינן בארמיותן</strong> <small>[כאשר היינו,</small> הייתי, <small>בגויותינו]</small> <strong>אמרינן</strong> <small>[היינו אומרים]:</small> <strong>יהודאי לא מנטרי שבתא</strong> <small>[היהודים אינם שומרים שבת],</small> <strong>דאי מנטרי שבתא כמה כיסי קא משתכחי בשוקא</strong> <small>[שאם הם שומרים שבת</small> ואינם מטלטלים <small>כמה כיסים</small> של כסף <small>היו נמצאים בשוק],</small> משום שהיהודים אינם לוקחים אותם. <strong>ולא ידענא דסבירא לן</strong> <small>[ולא ידענו שסבורים אנו</small> להלכה<small>]</small> <strong>כ</strong>דעת <strong>ר' יצחק,</strong> ש<strong>אמר ר' יצחק: המוצא כיס בשבת</strong> — <strong>מוליכו פחות פחות מארבע אמות,</strong> שאף על פי שלכתחילה אין עושים כן התירו כאן.
 <strong>ההוא אריא דהוה נהים במעצרתא</strong> <small>[אריה אחד שהיה נוהם ביקב],</small> <strong>שמע גוי</strong> את קולו, ונבהל, <strong>טשא ביני דני</strong> <small>[</small>ו<small>התחבא בין החביות]</small> של יין, <strong>אמר רבא: חמרא שרי</strong> <small>[היין מותר],</small> ומדוע? <strong>מימר</strong> <small>[אמור]</small> <strong>אמר</strong> הגוי בליבו: <strong>כי היכי דטשינא אנא</strong> <small>[כמו שאני מתחבא],</small> <strong>איטשא נמי</strong> <small>[מתחבא גם כן]</small> <strong>ישראל</strong> מ<strong>אחוריי וקא חזי לי</strong> <small>[והוא רואה אותי].</small>
 ועוד מסופר, <strong>הנהו גנבי דסלקי</strong> <small>[אותם גנבים שבאו]</small> <strong>ל</strong>עיר <strong>פומבדיתא ופתחו חביתא טובא</strong> <small>[חביות</small> יין <small>הרבה],</small> <strong>אמר רבא: חמרא שרי</strong> <small>[היין מותר],</small> <strong>מאי טעמא</strong> <small>[מה טעם]</small> הדבר? <strong>רובא גנבי</strong> <small>[רוב הגנבים]</small> <strong>ישראל נינהו</strong> <small>[הם],</small> ואנו הולכים אחר הרוב, ואין היין נאסר. <strong>הוה עובדא</strong> <small>[היה מעשה]</small> כגון זה <strong>בנהרדעי, ואמר שמואל: חמרא שרי</strong> <small>[היין מותר].</small>
 ושואלים: <strong>כמאן</strong> <small>[כ</small>דעת <small>מי],</small> האם לא <strong>כ</strong>דעת <strong>ר' אליעזר,</strong> ש<strong>אמר: ספק ביאה</strong> — <strong>טהור,</strong> בכל מקום שלא ברור אם מישהו הגיע למקום מסויים או לא הגיע אנו מטהרים אותו? ומה עניינו?
 <strong>דתנן</strong> <small>[ששנינו</small> במשנה<small>]:</small> <strong>הנכנס לבקעה בימות הגשמים, וטומאה</strong> היתה מצויה <strong>בשדה פלונית</strong> בבקעה זו, <strong>ואמר:</strong> יודע אני כי <strong>הלכתי במקום הלז</strong> באותה בקעה, <strong>ואיני יודע אם נכנסתי לאותה שדה</strong> שיש בה טומאה <strong>אם לא נכנסתי, ר' אליעזר אומר: ספק ביאה</strong> אם ספק לו אם נכנס למקום — <strong>טהור, ספק מגע</strong> אם יודע שנכנס למקום הטומאה, ורק ספק לו אם נגע בטומאה או לא — <strong>טמא.</strong> ואילו חכמים מטמאים בכל מקרה.
  ודוחים:  <strong>לא,</strong> אין לתלות את דברי שמואל בדברי ר' אליעזר, כי <strong>שאני התם</strong> <small>[שונה שם]</small> לענין חביות היין, <strong>כיון דאיכא דפתחי לשום ממונא</strong> <small>[שיש שפותחים את</small> החביות רק <small>לשם ממון]</small> שמחפשים כסף בחביות, ואם היה שם יין אינם מעוניינים בו, אם כן <strong>הוה ליה</strong> <small>[הרי זה]</small> <strong>ספק ספיקא</strong> ספק אם גוים אם יהודים היו, וגם אם גוים היו — ספק אם נגעו או לא, ובכגון זה לדעת הכל אינו אוסר.
## דף ע:
 עוד מסופר, <strong>ההיא רביתא דאישתכח דהות בי דני</strong> <small>[ילדה</small> גויה <small>אחת שנמצאה שהיתה</small> עומדת <small>בין החביות]</small> של יין, <strong>והות נקיטא אופיא</strong> <small>[והיתה מחזיקה קצף]</small> של יין <strong>בידה, אמר רבא: חמרא שרי</strong> <small>[היין מותר],</small> <strong>אימר מגבה דחביתא שקלתיה</strong> <small>[אמור מגב החבית לקחה אותו,</small> את הקצף<small>]</small> ולא מתוך החבית עצמה. <strong>ואף על גב דליכא תו</strong> <small>[ואף על פי שאין עוד]</small> קצף כזה על גב החבית, <strong>אימר אתרמויי אתרמי לה</strong> <small>[אמור</small> ש<small>נזדמן לה</small> קודם<small>],</small> ולא נשאר שם יותר.
 עוד מסופר, <strong>ההוא פולמוסא דסליק</strong> <small>[חיל צבא אחד שנכנס]</small> <strong>ל</strong>עיר <strong>נהרדעא, פתחו חביתא טובא</strong> <small>[חביות</small> יין <small>הרבה],</small> <strong>כי אתא</strong> <small>[כאשר בא]</small> <strong>רב דימי אמר: עובדא הוה קמיה</strong> <small>[מעשה היה</small> שהביאו בעיה שכזו <small>לפני]</small> <strong>ר' אלעזר, ושרא</strong> <small>[והתיר]</small> את היין. <strong>ולא ידענא</strong> <small>[ואין אני יודע],</small> <strong>אי</strong> <small>[אם]</small> <strong>משום דסבר לה</strong> <small>[שסבור]</small> <strong>כ</strong>דעת <strong>ר' אליעזר</strong> ש<strong>אמר</strong> לענין ספק טומאה: <strong>ספק ביאה</strong> אם נכנס למקום הטומאה — <strong>טהור,</strong> או <strong>אי</strong> <small>[אם]</small> <strong>משום דסבר</strong> <small>[שסבור</small> הוא<small>]:</small> <strong>רובא דאזלי בהדי פולמוסא</strong> <small>[רוב</small> האנשים <small>שהולכים עם הצבא]</small> — <strong>ישראל נינהו</strong> <small>[הם],</small> שאף על פי שהצבא עצמו היה של גוים, המלוים היו ישראלים.
  ושואלים:  <strong>אי הכי</strong> <small>[אם כך]</small> מפרשים יש לתמוה: וכי <strong>האי</strong> <small>[זה]</small> <strong>ספק ביאה?</strong> הרי ברור שהאנשים הגיעו לשם ופתחו את החביות, ואם כן <strong>ספק מגע הוא,</strong> האם נגעו ביין או לא נגעו, וגם ר' אליעזר מטמא בספק מגע! ומשיבים: <strong>כיון דמפתחי טובא</strong> <small>[</small>שהיו <small>פותחים</small> חביות <small>רבות],</small> <strong>אימא אדעתא דממונא</strong> <small>[אמור</small> שמא ש<small>על דעת ממון</small> בלבד<small>]</small> <strong>פתחו,</strong> למצוא שם כסף, ואין להם עניין ביין, <strong>וכספק ביאה דמי</strong> <small>[נחשב</small> הדבר<small>]</small> להקל, ולא כספק מגע.
 מסופר, <strong>ההיא מסוביתא</strong> <small>[מוזגת אחת]</small> ש<strong>מסרה לה איקלידא מפתחה</strong> <small>[</small>את <small>המנעול והמפתח שלה]</small> <strong>לגויה, אמר ר' יצחק אמר ר' אלעזר, עובדא הוה בי מדרשא</strong> <small>[מעשה כזה היה בבית המדרש]</small> שנשאלה שאלה כזו, <strong>ואמרו: לא מסרה לה אלא שמירת מפתח בלבד,</strong> ולא התירה לה להיכנס, וממילא אין לחשוש שהגויה נכנסה וניסכה שם.
 <strong>אמר אביי,</strong> <strong>אף אנן נמי תנינא</strong> <small>[אנו גם כן שנינו</small> כגון זה<small>]:</small> <strong>המוסר מפתחות לעם הארץ</strong> אף על פי שמגעו מטמא — <strong>טהרותיו</strong> של המוסר <strong>טהורות, לפי שלא מסר לו אלא שמירת מפתח בלבד,</strong> ולא הרשה לו להיכנס. ויש ללמוד בקל וחומר: <strong>השתא</strong> <small>[עכשיו]</small> אם אנו אומרים <strong>טהרותיו טהורות, יין נסך מיבעיא</strong> <small>[נצרכה</small> לומר<small>]</small> שאין חוששים לו?
 <big>א</big> ותוהים על עצם ההנחה שבדבריו של אביי: <strong>למימרא</strong> <small>[האם לומר]</small> מכאן ש<strong>טהרות אלימי</strong> <small>[חמורות]</small> <strong>מיין נסך?</strong> ומשיבים: <strong>אין</strong> <small>[כן],</small> <strong>דאיתמר</strong> <small>[שנאמר]</small> שנחלקו בנושא זה: <strong>חצר שחלקה</strong> (שחילק אותה) <strong>במסיפס</strong> בסורג דק, קטן, שנמוך מעשרה טפחים, <strong>אמר רב:</strong> אם היה בצד השני עם הארץ — <strong>טהרותיו</strong> של זה בחלק האחר של החצר <strong>טמאות,</strong> אבל אם היה כגון זה <strong>בגוי</strong> שהיה בצד השני — <strong>אינו עושה יין נסך. ור' יוחנן אמר: אף טהרותיו טהורות.</strong> על כל פנים רואים מכאן שלשיטת רב מחמירים יותר בטהרות מאשר חוששים ליין נסך.
  ועל שיטתו של רב בענין טהרות <strong>מיתיבי</strong> <small>[מקשים]</small> ממה ששנינו: היו שתי חצרות זו לפנים מזו, והיתה החצר <strong>הפנימית של חבר</strong> שנזהר בדיני טהרה, <strong>והחיצונה של עם הארץ</strong> שאינו נזהר בהם, <strong>אותו חבר שוטח שם</strong> בחצר הפנימית <strong>פירות ומניח שם כלים, ואף על פי שידו של עם הארץ מגעת לשם.</strong> אם כן, <strong>קשיא</strong> <small>[קשה]</small> הדבר <strong>ל</strong>דעת <strong>רב,</strong> שהרי אף במקום שיש חלוקה ומחיצה חושש הוא למגע עם הארץ!
  ומשיבים:  <strong>אמר לך</strong> <small>[</small>יכול היה <small>לומר לך]</small> <strong>רב: שאני התם</strong> <small>[שונה שם],</small> <strong>שנתפס עליו כגנב,</strong> שהרי בחצר הפנימית אין לו מה לעשות כלל, ואם הוא נכנס לשם הרי הוא נחשב כגנב, ואין אנו חוששים שיעשה כן.
  ומציעים, <strong>תא שמע</strong> <small>[בוא</small> ו<small>שמע]</small> ראיה לשיטתו של רב ממה ששנינו: <strong>רבן שמעון בן גמליאל אומר: גגו של חבר למעלה מגגו של עם הארץ, אותו חבר שוטח שם פירות ומניח שם כלים, ובלבד שלא תהא ידו של עם הארץ מגעת לשם,</strong> שאם ידו של עם הארץ מגעת — טהרותיו של החבר טמאות. אם כן, <strong>קשיא</strong> <small>[קשה]</small> הדבר <strong>לר' יוחנן,</strong> שהתיר טהרות בחצר שחילקה במסיפס!
  ומשיבים, <strong>אמר לך</strong> <small>[יכול לומר לך]</small> <strong>ר' יוחנן: שאני התם</strong> <small>[שונה שם],</small> <strong>דאית ליה לאישתמוטי</strong> <small>[שיש לו</small> לעם הארץ דרך <small>להשתמט]</small> אם ימצאו אותו שולח ידו לגג העליון, <strong>מימר אמר</strong> <small>[אומר הוא]:</small> <strong>אימצורי קא ממצרא</strong> <small>[</small>אני רוצה רק <small>להתמתח]</small> ולכן הגבהתי את ידי, אבל לא התכוונתי לעשות דבר.
  ומציעים, <strong>תא שמע</strong> <small>[בוא</small> ו<small>שמע]</small> ראיה ממה ששנינו: <strong>גגו של חבר בצד גגו של עם הארץ, אותו חבר שוטח שם פירות ומניח שם כלים, ואף על פי שידו של עם הארץ מגעת לשם. קשיא</strong> <small>[קשה]</small> הדבר <strong>לרב!</strong> ומשיבים: <strong>אמר לך</strong> <small>[יכול היה לומר לך]</small> <strong>רב: לאו איכא</strong> <small>[האם לא קיימת]</small> דעת <strong>רבן שמעון בן גמליאל דקאי כוותי</strong> <small>[שעומד כשיטתי]</small> בגגות סמוכים זה לזה? <strong>אנא דאמרי</strong> <small>[אני שאומר</small> את דברי<small>]</small> הרי זה <strong>כ</strong>שיטת <strong>רבן שמעון בן גמליאל.</strong>
 <big>ב משנה</big> <strong>בולשת</strong> (יחידה צבאית) <strong>שנכנסה לעיר</strong> לשהות שם או לגבות מסים, אם היה הדבר <strong>בשעת שלום, חביות</strong> יין <strong>פתוחות</strong> — <strong>אסורות,</strong> אם היו <strong>סתומות</strong> — <strong>מותרות;</strong> אם היה זה <strong>בשעת מלחמה</strong> — <strong>אלו ואלו מותרות</strong> ואפילו הפתוחות, <strong>לפי שאין פנאי</strong> לחיילים <strong>לנסך.</strong>
## דף עא.
 <big>א גמרא</big> שנינו במשנתנו כי בשעת מלחמה אין לאנשי הצבא פנאי, ואין לחשוש שעברו עבירה. <strong>ורמינהי</strong> <small>[ומקשים]</small> על כך ממה ששנינו במשנה אחרת: <strong>עיר שכבשוה כרקום</strong> (צבא העורך מצור על עיר) — <strong>כל כהנות שבתוכה פסולות,</strong> שאנו חוששים שמא נאנסו על ידי חיילי הצבא, ואף על פי ששעת מלחמה היא! <strong>אמר רב מרי: לנסך אין פנאי</strong> שהם חוששים מן המלחמה, ואין יצר הניסוך גדול באותה שעה. אבל <strong>לבעול יש פנאי,</strong> שיצר זה גדול, ואפילו בזמן מלחמה.
 <big>ב משנה</big> <strong>האומנין של ישראל</strong> (כלומר, ישראלים) <strong>ששלח להם נכרי חבית של יין נסך בשכרן</strong> (תמורת עבודתם), והרי הוא אסור בהנאה — <strong>מותר</strong> להם <strong>לומר</strong> לו: <strong>"תן לנו את דמיה"</strong> כמה שהיא שווה, אבל אם <strong>משנכנסה</strong> החבית <strong>לרשותן</strong> — <strong>אסור</strong> לקבל מן הגוי גם את דמיה, שהרי זה כאילו מכרו יין נסך, ונהנו מדמיו.
 <big>ג גמרא</big> <strong>אמר רב יהודה אמר רב: מותר לאדם לומר לגוי: "צא והפס עלי מנת המלך"</strong> כלומר, השתדל עבורי לפייס את השלטונות הגובים את המס מן היין, ואני אחזיר לך לאחר מכן. גם אם אותו גוי ישלם את המס ביין נסך.
 <strong>מיתיבי</strong> <small>[מקשים]</small> על כך ממה ששנינו בברייתא: <strong>אל יאמר אדם לגוי: "עול תחתי לעוצר"</strong> כלומר, שלם במקומי לגובה היין, כשהגוי משלם ביין נסך! <strong>אמר ליה</strong> <small>[לו]</small> <strong>רב: "עול תחתי לעוצר" קאמרת</strong> <small>[אומר אתה]?</small> כיון שאומר בלשון "תחתי" הרי זה כאילו הגוי עושה זאת במקומו. <strong>הא לא דמיא</strong> <small>[זה אינו דומה]</small> <strong>אלא להא</strong> <small>[לזו]</small> ששנינו, <strong>אבל אומר לו</strong> יכול אדם לומר לגוי: <strong>"מלטני מן העוצר"</strong> כלומר, מצא דרך למלט אותי ממס זה על ידי שתשלם אתה לגובה המס. שאף רב אינו מדבר במקרה שמבקש מן הגוי להיכנס במקומו, אלא רק שיצילנו.
 <big>ד משנה</big> <strong>המוכר יינו לנכרי,</strong> אם <strong>פסק</strong> נקבע והוסכם המחיר <strong>עד שלא</strong> (בטרם) <strong>מדד</strong> לכליו של הגוי את כמות היין הנמכר — <strong>דמיו</strong> של היין <strong>מותרין,</strong> ואין הוא נחשב כמוכר יין נסך, שהרי קנה הגוי את היין קודם שייאסר, וכבר אז היו הדמים שייכים לישראל. אבל אם <strong>מדד</strong> את היין לכליו של הגוי, וכבר נאסר <strong>עד שלא פסק</strong> דמים, קודם שנקנה היין לגוי — <strong>דמיו אסורין,</strong> משום שנעשה כמוכר יין נסך שאסור בהנאה.
 <big>ה גמרא</big> <strong>אמר אמימר: משיכה בגוי קונה</strong> שכאשר גוי מושך חפץ לשם קנין, נגמר הקנין על ידי המשיכה עצמה. <strong>תדע</strong> שכן הוא, <strong>דהני פרסאי משדרי פרדשני להדדי ולא הדרי בהו</strong> <small>[שהרי אותם פרסים שולחים מתנות זה לזה ולא חוזרים בהם],</small> משמע שהם קונים זה מזה על ידי משיכה בלבד! <strong>רב אשי אמר, לעולם אימא</strong> <small>[אומר]</small> <strong>לך</strong> ש<strong>משיכה בגוי אינה קונה, והאי דלא הדרי בהו</strong> <small>[וזה שאינם חוזרים בהם],</small> לא משום שהוא מדיני קנין, אלא משום <strong>דרמות רוחא הוא דנקיטא להו</strong> <small>[שגסות הרוח היא שאחוזה בהם],</small> שלא נאה להם לחזור בהם.
 <strong>אמר רב אשי: מנא אמינא לה</strong> <small>[מנין אני אומר אותה]</small> שאין משיכה קונה בגוי? <strong>מדאמר להו</strong> <small>[מ</small>מה <small>שאמר להם]</small> <strong>רב להנהו סבויתא</strong> <small>[לאותם מוכרי יין]:</small> <strong>כי כייליתו חמרא</strong> <small>[כאשר אתם מודדים יין]</small> <strong>לגוים, שקלו זוזי מינייהו והדר כיילן להו</strong> <small>[טלו</small> את <small>הכסף מהם ואחר כך מדדו להם].</small> <strong>ואי לא נקיטו בהדייהו זוזי</strong> <small>[ואם אינם מחזיקים אותם</small> בידם <small>כסף],</small> <strong>אוזיפונהו והדר שקילו מינייהו</strong> <small>[הלוו להם ואחר כך טלו מהם]</small> כסף זה כדמי היין, <strong>כי היכי דתיהוי</strong> <small>[כדי שתהיה]</small> זו <strong>הלואה גבייהו</strong> <small>[אצלם],</small> שמה שישלמו לכם לאחר שיקנו את היין לא יהיה אלא החזרת החוב. <strong>דאי לא עבדיתו הכי</strong> <small>[שאם אין אתם עושים כך],</small> אלא מודדים תחילה, <strong>כי קא הוי</strong> <small>[כאשר הוא נעשה]</small> <strong>יין נסך</strong> — <strong>ברשותייכו קא הוי</strong> <small>[ברשותכם הוא נעשה],</small> <strong>וכי שקילתו</strong> <small>[וכאשר אתם נוטלים</small> כסף עבורו<small>]</small> <strong>דמי יין נסך קא שקילתו</strong> <small>[אתם לוקחים].</small> ומכאן יש להוכיח: <strong>ואי סלקא דעתך</strong> <small>[ואם עולה בדעתך]</small> ש<strong>משיכה בגוי קונה,</strong>
## דף עא:
 <strong>מדמשכה</strong> <small>[מ</small>שעה <small>שמשך אותו]</small> ה<strong>גוי קנייה</strong> <small>[קנה אותו],</small> ואילו <strong>יין נסך</strong> <strong>לא הוי</strong> <small>[נהיה]</small> <strong>עד דנגע ביה</strong> <small>[שיגע בו],</small> ואם כן, יכול המוכר לקבל את מחיר היין שמכר, שהרי בשעת הקנין היה יין כשר!
  ודוחים:  <strong>אי דקא כייל ורמי למנא</strong> <small>[אם</small> במקרה <small>ש</small>המוכר <small>מודד ושופך לכלי]</small> של <strong>ישראל, הכי נמי</strong> <small>[כך</small> הוא <small>גם כן]</small> הדין, ואולם הוראתו זו של רב <strong>לא צריכא</strong> <small>[נצרכה]</small> אלא במקרה <strong>דקא כייל ורמי למנא</strong> <small>[שהוא מודד ושופך לכלי]</small> של ה<strong>גוי</strong> שיש בו יין נסך, וכך הוא נאסר עוד קודם שקנה אותו.
  ומקשים:  <strong>סוף סוף,</strong> גם במקרה כזה, <strong>כי מטא לאוירא דמנא קנייה</strong> <small>[</small>מיד <small>כאשר</small> היין <small>מגיע לאויר,</small> לחלל <small>של הכלי קונה אותו</small> הגוי<small>],</small> ואילו <strong>יין נסך</strong> הוא <strong>לא הוי</strong> <small>[נהיה]</small> <strong>עד דמטי לארעיתיה דמנא</strong> <small>[ש</small>הוא <small>מגיע לקרקעיתו של הכלי],</small> ויש כאן קנין קודם לאיסור. האם <strong>שמע מינה</strong> <small>[נלמד מכאן]</small> שלדעת רב <strong>נצוק</strong> (סילון, זרם) הוא <strong>חבור,</strong> ונחשב כאילו היין האסור שבקרקעית הכלי והיין ששופכים לתוכו מחוברים זה לזה?
  ודוחים:  <strong>לא,</strong> ניצוק אינו חיבור, ולכן, <strong>אי דנקיט ליה גוי לכלי בידיה</strong> <small>[אם מחזיק הגוי את הכלי בידו]</small> <strong>הכי נמי</strong> <small>[כך גם כן]</small> הדין, שהקנין קודם והדמים מותרים. ואולם <strong>לא צריכא</strong> <small>[נצרכה]</small> הוראה זו של רב אלא במקרה <strong>דמנח אארעא</strong> <small>[ש</small>הכלי של הגוי <small>מונח על הקרקע]</small> של מוכר היין, ולכן לא נקנה לגוי קודם שייאסר.
  ושואלים:  <strong>ותיקני ליה</strong> <small>[שיקנו לו]</small> <strong>כליו</strong> של הגוי את היין משיגיע לחלל הכלי! ואם אין אומרים כן, <strong>שמעת מינה</strong> <small>[</small>האם <small>לומד אתה מכאן]</small> הלכה כללית לדעת רב, שאם היו <strong>כליו של לוקח ברשות מוכר</strong> — <strong>לא קנה לוקח</strong> דבר שנכנס לכליו? ודבר זה הרי מסופק לחכמים, ונשאר במקורו כבעיה בלתי פתורה!
 ודוחים: <strong>לא, לעולם אימא</strong> <small>[אומר]</small> <strong>לך</strong> בכלל: <strong>קנה לוקח, והכא במאי עסקינן</strong> <small>[וכאן,</small> שהיין נאסר קודם שנקנה לגוי, <small>במה אנו עוסקים]?</small> <strong>כגון דאיכא</strong> <small>[שיש]</small> <strong>עכבת</strong> <strong>יין אפומיה דכוזנתא</strong> <small>[על פי הכד]</small> של הגוי, שיש מעט יין נסך, ומשום כך נאסר היין הנשפך אל הכד, <strong>דקמא קמא אינסיך</strong> <strong>ליה</strong> <small>[שהראשון ראשון</small> שנשפך <small>מתנסך לו]</small> מפני שמתערב ביין הנסך הנמצא שם. ולכן אמר רב למוכרי היין שיטלו את דמי היין קודם שימדוד לכלי הגוי.
  ומעירים:  <strong>ו</strong>להסבר זה, <strong>כמאן</strong> <small>[כדעת מי]</small> אמר רב דבר זה? ש<strong>לא כ</strong>שיטת <strong>רבן שמעון בן גמליאל, דאי</strong> <small>[שאם]</small> כדעת <strong>רבן שמעון בן גמליאל, האמר</strong> <small>[הרי אמר]:</small> שיין נסך שנתערב ביין אחר <strong>ימכר</strong> היין <strong>כולו לנכרים חוץ מדמי יין נסך שבו,</strong> ומותר איפוא ליטול דמים עבור היין שנשפך לכלי הגוי, ואנו פוסקים הלכה כמותו!
  ומשיבים:  <strong>מידי הוא טעמא</strong> <small>[כלום</small> לא הוסבר <small>הטעם]</small> של ההלכה הזו <strong>אלא ל</strong>דעת <strong>רב, האמר</strong> <small>[הרי אמר]</small> <strong>רב: הלכה כרבן שמעון בן גמליאל</strong> דווקא כשנתערבה <strong>חבית בחבית, אבל לא יין ביין,</strong> שאז היין כולו אסור, וגם דמיו. ונמצא על כל פנים, כי אין ראיה מדברי רב שמשיכה אינה קונה בגוי.
 <strong>מיתיבי</strong> <small>[מקשים]</small> עוד על דברי אמימר ממה ששנינו: <strong>הלוקח גרוטאות מן הגוים ומצא בהן עבודה זרה, אם עד שלא נתן</strong> עבורם <strong>מעות</strong> לגוי <strong>משך</strong> את הגרוטאות — <strong>יחזיר</strong> את הגרוטאה הזו של עבודה זרה, לפי שלא זכה בה עדיין. <strong>אם משנתן מעות משך</strong> — <strong>יוליך</strong> את העבודה הזרה הזו <strong>לים המלח,</strong> ששלו היא, וחייב לבערה. ומעתה, <strong>אי סלקא דעתך</strong> <small>[אם עולה על דעתך]</small> ש<strong>משיכה בגוי קונה</strong> כדברי אמימר, <strong>אמאי</strong> <small>[מדוע]</small> <strong>יחזיר</strong> כשמשך? הרי כבר שלו היא! <strong>אמר אביי: משום דמיחזי כי</strong> <small>[שנראה</small> הדבר <small>כמו]</small> <strong>מקח טעות,</strong> שוודאי לא התכוון לקנות עבודה זרה.
 <strong>אמר רבא:</strong> ומדוע במקרה השני, שנתן מעות, אינו יכול להחזיר? וכי <strong>רישא</strong> <small>[בתחילה]</small> הוא <strong>מקח טעות, סיפא לאו</strong> <small>[בסוף אינו]</small> <strong>מקח טעות? אלא אמר רבא: רישא וסיפא</strong> <small>[בראש ובסוף]</small> הרי זה <strong>מקח טעות, ו</strong>לכן <strong>רישא</strong> <small>[בתחילה]</small> ש<strong>לא יהיב זוזי</strong> <small>[נתן</small> עדיין <small>כסף],</small> <strong>לא מיתחזי</strong> <small>[נראה]</small> הדבר <strong>כעבודה זרה ביד ישראל,</strong> ולכן יכול הוא להחזיר אותה, ואילו <strong>סיפא דיהיב זוזי</strong> <small>[הסוף שנתן כסף]</small> <strong>מיתחזי</strong> <small>[נראה</small> הדבר<small>]</small> <strong>כעבודה זרה ביד ישראל,</strong> ומשום מראית העין חייב לבערה.
 <big>א</big> ומעתה מביאים ראיות נגד שיטת רב אשי, הסבור שגוי אינו קונה במשיכה. <strong>אמר ליה</strong> <small>[לו]</small> <strong>מר קשישא</strong> <small>[הזקן]</small> <strong>בריה</strong> <small>[בנו]</small> של <strong>רב חסדא לרב אשי, תא שמע</strong> <small>[בוא</small> ו<small>שמע]</small> ראיה ממשנתנו, ששנינו: <strong>המוכר יינו לנכרי,</strong> אם <strong>פסק</strong> את מחירו <strong>עד שלא מדד</strong> — <strong>דמיו מותרים,</strong> מאחר וכבר נקנה היין לגוי קודם שנגע בו. <strong>ואי אמרת</strong> <small>[ואם אומר אתה]</small> ש<strong>משיכה בגוי אינה קונה, אמאי</strong> <small>[מדוע]</small> <strong>דמיו מותרין?</strong> השיב לו רב אשי: <strong>הכא במאי עסקינן</strong> <small>[כאן במה אנו עוסקים]?</small> <strong>דאקדים ליה</strong> <small>[שהקדים</small> ושילם <small>לו]</small> <strong>דינר</strong> על החשבון, קודם המדידה, ובכך קנה את היין בכסף.
  ומקשים:  <strong>אי הכי</strong> <small>[אם כך],</small> שמדובר שהקדים לו, <strong>אימא סיפא</strong> <small>[אמור</small> את <small>סופה</small> של המשנה<small>]:</small> <strong>מדד עד שלא פסק</strong> — <strong>דמיו אסורין; ואי דקדים ליה</strong> <small>[ואם הקדים לו]</small> <strong>דינר, אמאי</strong> <small>[מדוע]</small> <strong>דמיו אסורין?</strong>
 <strong>אמר ליה</strong> <small>[לו]</small> רב אשי: <strong>ולדידך דאמרת</strong> <small>[ולשיטתך שאומר אתה]</small> <strong>משיכה בגוי קונה, אמאי רישא</strong> <small>[מדוע בהתחלה]</small> <strong>דמיו מותרין, וסיפא</strong> <small>[ובסוף]</small> <strong>דמיו אסורין?</strong>
 <strong>אלא מאי אית לך למימר</strong> <small>[מה יש לך לומר]</small> שאתה מחלק בין הדברים? שאתה אומר כך: כאשר <strong>פסק</strong> <small>[פוסק]</small> מחיר — <strong>סמכא דעתיה</strong> <small>[סומכת</small> <small>דעתו]</small> שלא תתבטל המכירה, ולכן המכירה נגמרת במשיכה, אבל כאשר <strong>לא פסק</strong> <small>[פוסק]</small> — <strong>לא סמכא דעתיה</strong> <small>[אין דעתו סומכת</small> על כך<small>].</small>
 <strong>לדידי נמי</strong> <small>[לשיטתי גם כן],</small> <strong>אף על גב דקדים ליה</strong> <small>[אף על פי שהקדים לו]</small> <strong>דינר,</strong> אם <strong>פסק</strong> <small>[פוסק]</small> לו מחיר — <strong>סמכא דעתיה</strong> <small>[סומכת דעתו],</small> <strong>לא פסק</strong> <small>[פוסק]</small> מחיר — <strong>לא סמכא דעתיה</strong> <small>[לא סומכת דעתו].</small>
 <strong>אמר ליה</strong> <small>[לו]</small> <strong>רבינא לרב אשי: תא שמע</strong> <small>[בוא</small> ו<small>שמע]</small> ראיה נוספת נגד שיטתך, ש<strong>אמר ר' חייא בר אבא אמר ר' יוחנן: בן נח נהרג על</strong> גזילה של <strong>פחות משוה פרוטה, ו</strong>אולם בגזל כזה שהוא פחות משוה פרוטה, אם גזל את ישראל — <strong>לא ניתן להישבון</strong> אינו חייב להשיבו לישראל, מאחר שישראל אינו מקפיד על כך. <strong>ואי אמרת</strong> <small>[ואם אומר אתה]</small> ש<strong>משיכה בגוי אינה קונה, אמאי</strong> <small>[מדוע]</small> <strong>נהרג</strong> הגוי? הרי לא עשה דבר על ידי זה שגזל חפץ, שהרי החפץ נשאר קנין בעליו הראשונים!
  ומשיבים:  <strong>משום דצעריה</strong> <small>[שציער]</small> את <strong>ישראל</strong> על ידי לקיחה זו, שלקח ממון שאינו שלו, אף על פי שמבחינת דיני הקניינים לא קנה.
## דף עב.
 <strong>ומאי</strong> <small>[ומה]</small> פירוש <strong>"לא ניתן להישבון"?</strong> ש<strong>אינו בתורת הישבון</strong> אינו בכלל דין השבת גזילה, שהרי באמת לא גזל את החפץ.
  ומקשים:  <strong>אי הכי</strong> <small>[אם כך]</small> אתה מפרש, <strong>אימא סיפא</strong> <small>[אמור</small> את <small>סופה]</small> של הלכה זו: גוי שגזל מישראל, ו<strong>בא חבירו</strong> שהוא גם כן גוי <strong>ונטלה ממנו</strong> — <strong>נהרג עליה. בשלמא רישא</strong> <small>[נניח בראש]</small> בהלכה הראשונה אתה מפרש <strong>משום דצעריה</strong> <small>[שציער]</small> את <strong>ישראל, אלא סיפא</strong> <small>[בסוף]</small> <strong>מאי עביד</strong> <small>[מה עשה]</small> השני?
 <strong>אלא שמע מינה</strong> <small>[למד מכאן]</small> כי <strong>משיכה בגוי קונה,</strong> ולכן קנה הראשון את הגזילה, ומשום כך גם חייב השני שגזלה ממנו. ומסכמים: אכן, <strong>שמע מינה</strong> <small>[למד מכאן]</small> שכן הוא.
 <big>א</big> ובענין פסיקת דמים שנזכרה במשנתנו, מסופר, <strong>ההוא גברא</strong> <strong>דאמר ליה לחבריה</strong> <small>[אדם אחד שאמר לו לחבירו]:</small> <strong>"אי מזביננא לה להא ארעא</strong> — <strong>לך מזביננא לה"</strong> <small>[אם מוכר אני את הקרקע הזו, לך אמכור אותה],</small> <strong>אזל זבנה לאיניש אחרינא</strong> <small>[הלך</small> ו<small>מכר אותה לאיש אחר],</small> <strong>אמר רב יוסף: קנה קמא</strong> <small>[הראשון]</small> שעימו התנה.
 <strong>אמר ליה</strong> <small>[לו]</small> <strong>אביי: והא</strong> <small>[והרי]</small> <strong>לא פסק</strong> עימו את המחיר! <strong>ומנא תימרא דכל היכא</strong> <small>[ומנין אתה אומר שכל מקום]</small> ש<strong>לא פסק לא קנה</strong> <small>[קונה]?</small> <strong>דתנן</strong> <small>[ששנינו</small> במשנתנו<small>]:</small> <strong>המוכר יינו לנכרי, פסק עד שלא מדד</strong> — <strong>דמיו מותרין, מדד עד שלא פסק</strong> — <strong>דמיו אסורין.</strong>
 ושואלים: <strong>מאי הוי עלה</strong> <small>[מה היה עליה]?</small> מה נאמר על ראיה זו? ותוהים: <strong>מאי הוי עלה</strong> <small>[מה היה עליה]?</small> <strong>כדקאמרינן</strong> <small>[כמו שאמרנו]</small> הרי יש לנו הוכחה מפורשת מן המשנה שהפסיקה היא הקובעת! ומשיבים: משם אי אפשר להוכיח הוכחה גמורה, <strong>דלמא חומרא</strong> <small>[שמא חומרת]</small> <strong>יין נסך שאני</strong> <small>[שונה],</small> שמשום כך מקפידים יותר בדבר, אבל בענין אחר לא מקפידים כל כך על הפסיקה.
  ומציעים:  <strong>תא שמע</strong> <small>[בוא</small> ו<small>שמע]</small> ראיה ממה ש<strong>אמר רב אידי בר אבין: עובדא הוה בי</strong> <small>[מעשה היה בבית]</small> <strong>רב חסדא, ורב חסדא</strong> היה לו מעשה כגון זה <strong>בי</strong> <small>[בבית]</small> <strong>רב הונא, ופשטיה מהא דתנן</strong> <small>[ופתרו</small> את הבעיה <small>מזו ששנינו</small> בברייתא<small>]:</small> <strong>משך חמריו ופועליו</strong> של המוכר, שהיו טעונים פירות, <strong>והכניסן לתוך ביתו, בין פסק עד שלא מדד ובין מדד עד שלא פסק</strong> — <strong>לא קנה, ושניהן,</strong> בין המוכר ובין הקונה, <strong>יכולין לחזור בהן</strong> משום שעדיין לא עשה מעשה של קנין בפירות.
  אבל <strong>פרקן</strong> פירק את המשא שהביאו עימהם <strong>והכניסן לתוך ביתו,</strong> וכך נעשה מעשה של קנין, שנכנסו לרשותו, אם <strong>פסק עד שלא מדד</strong> — <strong>אין שניהן יכולין לחזור בהן, מדד עד שלא פסק</strong> — <strong>שניהן יכולין לחזור בהן,</strong> משמע מכאן שלמרות שנעשה קנין, יכולים הצדדים לחזור בהם עד שיפסקו את המחיר, וכדברי אביי.
 <big>ב</big> ובענין דומה של פסיקת מחיר, מסופר, <strong>ההוא גברא</strong> <strong>דאמר ליה לחבריה</strong> <small>[אדם אחד שאמר לו לחבירו]:</small> <strong>"אי מזביננא לה להא ארעא</strong> — <strong>מזביננא לך במאה זוזי</strong> <small>[אם אני מוכר את הקרקע הזו</small> <small>אמכור אותה לך במאה זוזים],</small> <strong>אזל זבנה לאיניש אחרינא</strong> <small>[הלך</small> ו<small>מכר אותה לאיש אחר]</small> <strong>במאה ועשרין</strong> <small>[ועשרים],</small> <strong>אמר רב כהנא: קנה קמא</strong> <small>[הראשון].</small> <strong>מתקיף לה</strong> <small>[מקשה על כך]</small> <strong>רב יעקב מנהר פקוד: האי זוזי אנסוהו</strong> <small>[</small>אדם <small>זה הכסף אנס אותו]</small> שאמנם התחייב למוכרה לו כשירצה למכור, אבל במקרה זה אין רצונו למכור, אלא כאילו נאנס מחמת הכסף שהוצע לו, ולכן מכירתו האחרונה תקפה. ומסכמים: <strong>והלכתא</strong> <small>[והלכה]</small> <strong>כרב יעקב מנהר פקוד.</strong>
 <big>ג</big> ועוד בענין התחייבות מוקדמת של אדם למחיר, <strong>אמר ליה</strong> <small>[לו]</small> המוכר לקונה שהוא מוכר דבר במחיר <strong>"כדשיימי בתלתא"</strong> <small>[כמו שיעריכו</small> אותו <small>בשלושה]</small> — <strong>אפילו תרי מגו תלתא</strong> <small>[שנים מתוך שלושה]</small> פסקו על סכום מסויים, הרי זה בכלל מה שקיבל על עצמו. אבל אם אמר: <strong>"כדאמרי בתלתא"</strong> <small>[כמו שאומרים שלושה]</small> הכוונה היא <strong>עד דאמרי בתלתא</strong> <small>[שיאמרו שלושתם]</small> דבר אחד. אם הוא אומר <strong>"כדשיימי</strong> <small>[כמו ששמים]</small> <strong>בארבעה"</strong> — <strong>עד דאמרי</strong> <small>[שיאמרו]</small> <strong>בארבעה, וכל שכן היכא דאמר ליה "כדאמרי בארבעה"</strong> <small>[כשאמר לו: "כמו שאומרים ארבעה"].</small>
 <strong>אמר ליה</strong> <small>[לו]:</small> <strong>"כדשיימי בתלתא"</strong> <small>[כמו שיעריכו בשלושה],</small> <strong>ואתו תלתא ושמוה</strong> <small>[ובאו שלושה והעריכו אותה],</small> <strong>ואמר ליה</strong> <small>[לו]</small> <strong>אידך</strong> <small>[האחר]:</small> <strong>ליתו תלתא אחריני דקים להו טפי</strong> <small>[שיבואו שלושה אחרים שמוחזק להם,</small> מבינים <small>יותר</small> בדבר<small>]</small> — <strong>אמר רב פפא: דינא</strong> <small>[דין]</small> <strong>הוא</strong> ש<strong>מעכב</strong> עד שיבואו השלושה האחרים. <strong>מתקיף לה</strong> <small>[מקשה על כך]</small> <strong>רב הונא בריה</strong> <small>[בנו]</small> של <strong>רב יהושע: ממאי דהני קים להו טפי</strong> <small>[מנין שאלה מוחזק להם,</small> מבינים <small>יותר]?</small> <strong>דלמא הני קים להו טפי</strong> <small>[שמא אלה</small> הראשונים <small>מוחזק להם יותר]!</small> ומסכמים: <strong>והלכתא</strong> <small>[והלכה]</small> <strong>כרב הונא בריה</strong> <small>[בנו]</small> של <strong>רב יהושע,</strong> שכיון ששמוהו שלושה הראשונים — הולכים לפיהם.
 <big>ד משנה</big> <strong>נטל את המשפך</strong> של יין <strong>ומדד לתוך צלוחיתו של נכרי, וחזר ומדד</strong> באותו משפך יין <strong>לתוך צלוחיתו של ישראל, אם יש בו</strong> במשפך <strong>עכבת יין</strong> שמתעכב בתוכו משהו מן היין — כל מה ששפך דרכו לכלי של ישראל <strong>אסור,</strong> מאחר ונתערב בו אותו יין. <strong>המערה מכלי אל כלי, את</strong> (אותו כלי) <strong>שעירה ממנו</strong> — <strong>מותר, ואת שעירה לתוכו</strong> — <strong>אסור.</strong>
 <big>ה גמרא</big> <strong>תנן התם</strong> <small>[שנינו שם]</small> במסכת טהרות: <strong>הנצוק</strong> קילוח של נוזלים, <strong>והקטפרס</strong> מים הזורמים במדרון, <strong>ומשקה</strong> נוזל בכמות כזו שהוא <strong>טופח</strong> מרטיב מה שהוא נוגע בו, ולא יותר מכך — כל אחד מאלה <strong>אינו</strong> מהווה <strong>חיבור</strong> בין נוזלים <strong>לא ל</strong>ענין <strong>טומאה ולא ל</strong>ענין <strong>טהרה.</strong> <strong>האשבורן</strong> משקה מכונס במקום אחד (ויש בו טופח על מנת להטפיח) — הרי זה <strong>חיבור לטומאה ולטהרה.</strong>
 <strong>אמר רב הונא: נצוק וקטפרס ומשקה טופח</strong> — הרי הם <strong>חיבור לענין יין נסך.</strong>
 <strong>אמר ליה</strong> <small>[לו]</small> <strong>רב נחמן לרב הונא: מנא לך הא</strong> <small>[מנין לך</small> דבר <small>זה]?</small> <strong>אילימא מדתנן</strong> <small>[אם תאמר</small> מדיוק הלשון, <small>ששנינו</small> במשנה<small>]:</small> <strong>הנצוק והקטפרס ומשקה טופח</strong> — <strong>אינו חיבור לא לטומאה ולא לטהרה,</strong> ואתה מדייק מכאן: <strong>לטומאה ולטהרה הוא דלא הוי</strong> <small>[שאינו]</small> <strong>חיבור, הא</strong> <small>[הרי]</small> <strong>לענין יין נסך הוי</strong> <small>[הרי זה]</small> <strong>חיבור.</strong> אם כן, <strong>אימא סיפא</strong> <small>[אמור</small> את <small>סופה]</small> של המשנה: <strong>האשבורן</strong> — <strong>חיבור לטומאה ולטהרה,</strong> ונדייק מכאן: <strong>לטומאה ולטהרה הוא דהוי</strong> <small>[שהוא]</small> <strong>חיבור, הא</strong> <small>[הרי]</small> <strong>לענין יין נסך לא הוי</strong> <small>[אין זה]</small> <strong>חיבור,</strong> ודאי אי אפשר לומר כן! <strong>אלא מהא ליכא למשמע מינה</strong> <small>[מזו</small> מדיוק לשון הזה <small>אין לשמוע ממנו].</small> ומנסים להביא ראיה לשיטת רב הונא ממשנתנו.
 <strong>תנן</strong> <small>[שנינו]:</small> <strong>נטל את המשפך ומדד לתוך צלוחיתו של נכרי, וחזר ומדד לתוך צלוחיתו של ישראל,</strong>
## דף עב:
 <strong>אם יש בו עכבת יין</strong> — <strong>אסור.</strong> ויש לשאול: <strong>הא</strong> <small>[זו]</small> <strong>עכבת יין במאי קא מתסרא</strong> <small>[במה היא נאסרת]?</small> <strong>לאו</strong> <small>[האם לא]</small> <strong>בנצוק,</strong> מפני שהיין היורד מחבר את מה שבכלי (שהוא יין אסור, של גוי) לעכבה שבמשפך? <strong>שמע מינה</strong> <small>[למד מכאן]</small> ש<strong>נצוק</strong> הריהו <strong>חיבור!</strong>
 ומשיבים: <strong>תני</strong> <small>[שנה]</small> <strong>ר' חייא</strong> במשנתו, שמדובר כאן במקרה <strong>שפחסתו צלוחיתו,</strong> שהצלוחית התחתונה נתרבה בה היין עד שעלה למשפך עצמו. ומסיקים: <strong>אבל</strong> במקרה רגיל של משפך ש<strong>לא פחסתו צלוחיתו מאי</strong> <small>[מה]</small> יהא הדין? <strong>לא</strong> יהיה אסור. אם כן <strong>תפשוט</strong> <small>[תפתור</small> מכאן<small>]</small> ש<strong>נצוק אינו חיבור!</strong> ודוחים: <strong>לא,</strong> מכאן אין ראיה, אלא רק לענין <strong>פחסתו צלוחיתו תפשוט לך</strong> <small>[תפתור</small> מכאן<small>]</small> ש<strong>אסור,</strong> אבל בענין <strong>נצוק</strong> עדיין <strong>תיבעי</strong> <small>[תישאל]</small> השאלה.
  ומציעים, <strong>תא שמע</strong> <small>[בוא</small> ו<small>שמע]</small> ראיה מן הדין השני ששנינו במשנתנו: <strong>המערה מכלי לכלי, את</strong> (הכלי) <strong>שמערה ממנו</strong> — <strong>מותר</strong> היין שבו, ונלמד מכאן: <strong>הא</strong> <small>[הרי]</small> סילון היין עצמו <strong>דביני ביני</strong> <small>[שבאמצע]</small> שיצא מן הכלי ונגע בכלי התחתון — <strong>אסור, שמע מינה</strong> <small>[למד מכאן]</small> ש<strong>נצוק</strong> הריהו <strong>חיבור.</strong>
 ומקשים: <strong>אי</strong> <small>[אם]</small> אתה אומר ש<strong>נצוק חיבור, אפילו דגויה דמנא נמי ליתסר</strong> <small>[</small>היין <small>ש</small>נמצא <small>תוך הכלי</small> שעירה ממנו <small>גם כן ייאסר]!</small> ודוחים: <strong>הא לא קשיא, דקא מקטיף קטופי</strong> <small>[זה אינו קשה,</small> יש לפרש <small>שהוא שופך בקפיצות],</small> ואין קילוח רצוף המחבר את מה שבשני הכלים. ואומרים: <strong>מכל מקום</strong> אנו למדים מכאן שסילון היין נאסר עוד לפני שנכנס לכלי, ונמצא כי <strong>נצוק</strong> הריהו <strong>חיבור!</strong>
 ודוחים: <strong>ולטעמיך</strong> <small>[ולטעמך,</small> ולשיטתך<small>]</small> שאתה מדייק בדרך זו, <strong>אימא סיפא</strong> <small>[אמור</small> את <small>סופה]</small> של אותה הלכה: <strong>את שעירה לתוכו הוא דאסיר</strong> <small>[שאסור],</small> ונדייק: <strong>הא דביני ביני שרי</strong> <small>[הרי מה שבאמצע מותר],</small> אף שהיה חיבור על ידי ניצוק, והוא ההיפך ממה שדייקת מתחילת ההלכה! <strong>אלא, מהא ליכא למשמע מינה</strong> <small>[מזו אין ללמוד ממנה]</small> מאופן דיוק זה.
  ומציעים עוד, <strong>תא שמע</strong> <small>[בוא</small> ו<small>שמע]</small> ראיה מברייתא: <strong>המערה</strong> יין <strong>מחבית לבור</strong> שיש בו יין אסור, <strong>קילוח היורד משפת חבית למטה</strong> — <strong>אסור,</strong> משמע שניצוק הוא חיבור, שהרי קילוח זה נאסר רק משום שקצהו התחתון נוגע ביין האסור שבבור! <strong>תרגמה</strong> <small>[תרגם,</small> הסביר אותה<small>]</small> <strong>רב ששת</strong> משנה זו, לא ביין ששופך ישראל לבור שיש בו יין אסור, ומדין ניצוק, אלא <strong>בגוי המערה</strong> מן החבית לבור, והיין שיצא מן החבית נאסר משום <strong>דאתי</strong> <small>[שבא]</small> <strong>מכחו</strong> של גוי.
  ומקשים:  <strong>אי</strong> <small>[אם]</small> מדובר ב<strong>גוי המערה, אפילו גוא דחביתא נמי מתסר</strong> <small>[</small>היין שב<small>תוך החבית גם כן נאסר]</small> משום שהגוי מנענע אותו בכוחו! ומשיבים: <strong>כח</strong> של <strong>גוי מדרבנן</strong> <small>[מדברי סופרים</small> <strong>הוא דאסיר</strong> <small>[שאסור],</small> <strong>ההוא דנפק לבראי</strong> <small>[אותו</small> היין <small>שיצא החוצה]</small> — <strong>גזרו ביה רבנן</strong> <small>[בו חכמים],</small> <strong>ההוא דלגואי</strong> <small>[אותו שבפנים]</small> — <strong>לא גזרו ביה רבנן</strong> <small>[בו חכמים].</small> ומביאים כיצד נהגו חכמים למעשה בענין זה.
 <strong>אמר להו</strong> <small>[להם]</small> <strong>רב חסדא להנהו סביתא</strong> <small>[לאותם מוכרי יין]:</small> <strong>כי כייליתו חמרא</strong> <small>[כאשר אתם מודדים יין]</small> <strong>לגוים</strong> לכלים שלהם — <strong>קטפי קטופי</strong> <small>[שפכו בקפיצה],</small> כלומר, אל תשפכו זרם שהוא מתמשך, אלא הפסיקו בכל פעם, <strong>אי נמי נפצי נפוצי</strong> <small>[או גם כן העבירו בזריקה]</small> בבת אחת אך לא על ידי שפיכה, על מנת שלא יהא קילוח רצוף של יין מן הכלי שלכם לכלי של הגוי. ועוד מסופר, <strong>אמר להו</strong> <small>[להם]</small> <strong>רבא להנהו שפוכאי</strong> <small>[לאותם שופכי יין]</small> שהיו מעבירים יין מכלי לכלי: <strong>כי שפכיתו חמרא</strong> <small>[כאשר אתם שופכים יין],</small> ש<strong>לא ליקרב</strong> <small>[יתקרב]</small> <strong>גוי לסייע בהדייכו</strong> <small>[לכם],</small> <strong>דלמא משתליתו ושדיתו ליה עליה</strong> <small>[שמא תשכחו ותטילו</small> את הכלי <small>עליו]</small> כדי שיעזור לכם, <strong>וקאתי</strong> <small>[ויבוא]</small> היין <strong>מכחו, ואסיר</strong> <small>[ואסור].</small>
 מסופר, <strong>ההוא גברא דאסיק חמרא בגישתא ובת גישתא</strong> <small>[אדם אחד שהעלה יין</small> מן החבית <small>על ידי קנה ובן קנה],</small> <strong>אתא גוי אנח ידיה אגישתא</strong> <small>[בא גוי</small> ו<small>הניח</small> את <small>ידו על פי הקנה]</small> ונגע ביין, <strong>אסריה</strong> <small>[אסר]</small> <strong>רבא לכוליה חמרא</strong> <small>[את כל היין],</small> גם את מה שבחבית ממנה שאבו את היין.
 <strong>אמר ליה</strong> <small>[לו]</small> <strong>רב פפא לרבא, ואמרי לה</strong> <small>[ויש אומרים]</small> שאמר זאת <strong>רב אדא בר מתנה לרבא, ואמרי לה</strong> <small>[ויש אומרים]</small> שאמר זאת <strong>רבינא לרבא: במאי</strong> <small>[במה]</small> נאסר היין? <strong>בנצוק,</strong> שזרם היין שבתוך הגישתא נאסר במגע הגוי, וחזר ואסר כל החבית. <strong>שמעת מינה</strong> <small>[</small>האם יש <small>ללמוד מכאן]</small> ש<strong>נצוק</strong> הריהו <strong>חיבור?</strong> ודחה רבא: <strong>שאני התם</strong> <small>[שונה שם],</small> <strong>דכולי חמרא אגישתא ובת גישתא גריר</strong> <small>[שכל היין על</small> ידי <small>הקנה ובן קנה</small> הוא <small>נגרר]</small> שכל היין נמשך לשם, ולכן הרי זה כאילו נוגע בידו בכל היין שבחבית.
 <strong>אמר מר זוטרא בריה</strong> <small>[בנו]</small> של <strong>רב נחמן: קנישקנין</strong> כלי יין שיש בו כמה קנים, וכמה אנשים שותים ממנו במציצה — <strong>שרי</strong> <small>[מותר]</small> ליהודי וגוי לשתות יחד. <strong>והני מילי דקדים פסק</strong> <small>[ודברים אלה</small> אמורים <small>שקודם ומפסיק]</small> <strong>ישראל</strong> את השתיה, ואחריו מפסיק הגוי, <strong>אבל</strong> אם <strong>קדם פסק</strong> <small>[קודם ומפסיק]</small> <strong>גוי</strong> — <strong>לא,</strong> שהיין חוזר מפיו לכלי, ואוסר את היין המצוי שם. מסופר, <strong>רבה בר רב הונא איקלע לבי ריש גלותא</strong> <small>[נזדמן לבית ראש הגולה],</small> <strong>שרא להו למשתא</strong> <small>[התיר להם לשתות]</small> <strong>בקנישקנין</strong> יחד עם הגוי.
## דף עג.
 <strong>איכא דאמרי</strong> <small>[יש שאומרים]:</small> <strong>רבה בר רבא הונא גופיה אישתי</strong> <small>[</small>הוא <small>עצמו שתה]</small> עם גוי <strong>בקנישקנין.</strong>
 <big>א משנה</big> <strong>יין נסך אסור ואוסר בכל שהוא</strong> כשהוא מתערב ביינות אחרים. ומפרטים: <strong>יין</strong> נסך שנתערב <strong>ביין</strong> של היתר <strong>ו</strong>כן <strong>מים</strong> שנתנסכו לעבודה זרה, שנתערבו <strong>במים</strong> של היתר — אוסרים <strong>בכל שהוא,</strong> אבל <strong>יין</strong> שנתערב <strong>במים ומים</strong> שנתערבו <strong>ביין</strong> — אוסרים <strong>בנותן טעם.</strong>
 <strong>זה הכלל: מין</strong> שנתערב <strong>במינו</strong> — אוסר <strong>במשהו, ושלא במינו</strong> — אוסר <strong>בנותן טעם.</strong>
 <big>ב גמרא</big> <strong>כי אתא</strong> <small>[כאשר בא]</small> <strong>רב דימי אמר</strong> בשם <strong>ר' יוחנן: המערה יין נסך מחבית לבור</strong> יין, <strong>אפילו</strong> עשה כן <strong>כל היום כולו</strong> — <strong>ראשון ראשון</strong> שנשפך <strong>בטל</strong> ביין שבבור והופך לחלק מן ההיתר, וכשיורד היין שאחריו מתבטל אף הוא.
  ומקשים, <strong>תנן</strong> <small>[שנינו</small> במשנתנו<small>]:</small> <strong>יין נסך אסור ואוסר בכל שהוא; מאי לאו דקא נפיל איסורא לגו התירא</strong> <small>[האם לא</small> מדובר כאן <small>שנופל האיסור בתוך ההיתר]?</small> והוא אוסר במשהו, ואינו מתבטל! ודוחים: <strong>לא,</strong> מדובר במשנתנו <strong>דקא נפיל התירא לגו איסורא</strong> <small>[שנופל ההיתר אל תוך האיסור],</small> ואז אנו אומרים שהאיסור אוסר במשהו את ההיתר שנפל לתוכו, למרות שבמשך הזמן מתרבה כמות ההיתר שנפלה לתוכו.
  ומקשים עוד, <strong>תא שמע</strong> <small>[בוא</small> ו<small>שמע]</small> ממה ששנינו: <strong>יין במים</strong> — <strong>בנותן טעם; מאי לאו</strong> <small>[האם לא]</small> מדובר <strong>דקא נפיל חמרא דאיסורא למיא דהתירא</strong> <small>[שנופל יין של איסור לתוך מים של היתר]?</small> והרי אינו בטל, אלא הוא אוסר משעה שיהא בו בנותן טעם! ודוחים: <strong>לא, דקא נפיל חמרא דהתירא למיא דאיסורא</strong> <small>[</small>מדובר <small>שנופל יין של היתר למים של איסור]</small> וכל זמן שהמים משפיעים על טעמו של היין — הרי הוא אסור.
  ושואלים:  <strong>ומדרישא במיא דאיסורא, סיפא נמי במיא דאיסורא</strong> <small>[ומתוך שבראשה</small> של אותה הלכה מדובר <small>במים אסורים, סופה גם כן</small> צריך לפרש <small>במים האסורים],</small> <strong>וקתני סיפא</strong> <small>[ושנה בסופה]:</small> <strong>מים ביין</strong> — <strong>בנותן טעם,</strong> ואינו בטל ראשון ראשון, למרות שהוא איסור הנופל להיתר! ומשיבים, <strong>אמר לך</strong> <small>[יכול היה לומר לך]</small> <strong>רב דימי: כולה מתניתין התירא לגו איסורא</strong> <small>[בכל משנתנו</small> מדובר על <small>היתר</small> שנפל <small>לתוך איסור],</small> <strong>ורישא</strong> <small>[ובהתחלה]</small> מדובר <strong>דקא נפיל חמרא דהתירא למיא דאיסורא</strong> <small>[שנפל יין של היתר למים של איסור],</small> <strong>סיפא</strong> <small>[בסוף]</small> מדובר <strong>דקא נפיל מיא דהתירא לחמרא דאיסורא</strong> <small>[שנפלו מים של היתר ליין של איסור].</small>
 <strong>כי אתא</strong> <small>[כאשר בא]</small> <strong>רב יצחק בר יוסף אמר</strong> בשם <strong>ר' יוחנן: המערה יין נסך מצרצור</strong> (פך) <strong>קטן לבור, אפילו</strong> היה מערה אותו <strong>כל היום כולו</strong> — <strong>ראשון ראשון בטל.</strong> ומעירים: <strong>ודוקא צרצור קטן, דלא נפיש עמודיה</strong> <small>[שאין העמוד,</small> הקילוח <small>שלו מרובה],</small> <strong>אבל חבית דנפיש עמודיה</strong> <small>[שמרובה הקילוח שלה]</small> — <strong>לא.</strong>
 <big>ג</big> <strong>כי אתא</strong> <small>[כאשר בא]</small> <strong>רבין אמר</strong> בשם <strong>ר' יוחנן: יין נסך שנפל לבור</strong> שהיה שם יין של היתר, <strong>ונפל שם קיתון של מים</strong> — <strong>רואין את</strong> יין <strong>ההיתר כאילו אינו,</strong> שאין יין הנסך אוסר אותו, <strong>והשאר</strong> (היין האסור) ה<strong>מים רבין עליו</strong> <strong>ומבטלין אותו.</strong>
 <strong>כי אתא</strong> <small>[כאשר בא]</small> <strong>רב שמואל בר יהודה אמר</strong> בשם <strong>ר' יוחנן: לא שנו אלא שנפל קיתון של מים תחלה,</strong> ואחר כך נפל לשם יין נסך, <strong>אבל לא נפל שם קיתון של מים תחלה</strong> — אנו אומרים שמתחילה <strong>מצא מין את מינו</strong> (יין נסך את היין שבבור) <strong>וניעור</strong> שהיין האסור כבר מצא יין היתר שהוא מינו, ואסרו, ובמקרה כזה בוודאי אין במים כדי לבטל טעם היין כולו.
 <strong>איכא דמתני לה אמתניתין</strong> <small>[יש ששונים</small> את ההלכה הזו <small>על משנתנו],</small> ששנינו בה: <strong>יין ביין</strong> — <strong>כל שהוא. אמר רב שמואל בר יהודה אמר ר' יוחנן: לא שנו אלא שלא נפל שם קיתון של מים, אבל נפל שם קיתון של מים</strong> — <strong>רואין את</strong> יין <strong>ההיתר כאילו אינו, והשאר מים רבין עליו ומבטלין אותו.</strong>
 ושואלים: <strong>מאי איכא בין לדמתני לה אמתניתין בין לדמתני לה אדרבין</strong> <small>[מה</small> הבדל <small>יש בין זה ששונה</small> את ההלכה הזו <small>על</small> דברי <small>משנתנו, ובין זה ששונה אותה על</small> דברי <small>רבין]?</small> ומסבירים: <strong>מאן דמתני לה אמתניתין</strong> <small>[מי ששונה אותה על משנתנו]</small> <strong>לא בעי</strong> <small>[אינו צריך]</small> שיהא קיתון המים <strong>תחלה,</strong> ובכל מקרה מבטלים המים את היין האסור, <strong>ומאן דמתני לה אדרבין</strong> <small>[ומי ששונה אותה על</small> דברי <small>רבין]</small> הריהו מוסיף על דבריו, ולפיכך לשיטה זו <strong>בעי</strong> <small>[צריך]</small> שיפול קיתון המים <strong>תחלה.</strong>
 <strong>איתמר</strong> <small>[נאמר]:</small> <strong>יין נסך</strong> <strong>שנפל לבור ונפל שם קיתון של מים,</strong>
## דף עג:
 <strong>אמר חזקיה:</strong> אם <strong>הגדילו</strong> המים והיין <strong>באיסור</strong> שיין נסך נפל לשם באחרונה — הרי הכל <strong>אסור,</strong> שאנו אומרים שיין הנסך אוסר את היין שהיה שם (כדין מין במינו) ואז אין שיעור במים מספיק כדי לבטלו. אבל אם <strong>הגדילו בהיתר</strong> שהיתה שם תערובת יין נסך ומים, ובטל יין הנסך במים, ואז נפל לשם יין של היתר, אינו מצטרף לאיסור (שכבר נתבטל) אלא הכל <strong>מותר.</strong>
 ואילו <strong>ר' יוחנן אמר:</strong> אפילו <strong>הגדילו באיסור</strong> — <strong>מותר.</strong>
 <strong>אמר ליה</strong> <small>[לו]</small> <strong>ר' ירמיה לר' זירא: לימא</strong> <small>[האם לומר]</small> כי <strong>חזקיה ור' יוחנן בפלוגתא</strong> <small>[במחלוקת]</small> של <strong>ר' אליעזר ורבנן קמיפלגי</strong> <small>[הם חולקים],</small>
 <strong>דתנן</strong> <small>[ששנינו</small> במשנה<small>]:</small> <strong>שאור של חולין ושל תרומה שנפלו לתוך העיסה</strong> של חולין, <strong>לא בזה</strong> של תרומה יש בו <strong>כדי לחמץ</strong> את העיסה <strong>ולא בזה</strong> של חולין יש בו <strong>כדי לחמץ, ונצטרפו</strong> זה לזה <strong>ו</strong>ביחד <strong>חמצו</strong> את העיסה,
 <strong>ר' אליעזר אומר: אחר אחרון אני בא,</strong> שאם נפל שאור של תרומה באחרונה — הכל אסור, ואם של חולין נפל באחרונה — מותר. <strong>וחכמים אומרים: בין שנפל איסור בתחלה ובין בסוף</strong> — <strong>אינו אסור עד שיהא בו</strong> באיסור לבדו <strong>כדי להחמיץ.</strong> ולכאורה חזקיה אמר כדברי ר' אליעזר, שאם נפל האיסור באחרונה אוסר, ור' יוחנן כדברי חכמים המתירים, משום שאין ביין נסך עצמו כדי לאסור.
  ותמהים:  <strong>ותסברא</strong> <small>[</small>וכי יכול אתה <small>לסבור</small> כך<small>]</small> שמדובר באותה מחלוקת? <strong>והאמר</strong> <small>[והרי אמר]</small> <strong>אביי: לא שנו</strong> שהתיר ר' אליעזר וחכמים אם נפל של היתר בסוף, <strong>אלא</strong> במקרה <strong>שקדם וסילק את האיסור,</strong> שלא נשאר בעיסה שאור של תרומה, <strong>אבל</strong> אם <strong>לא קדם וסילק את האיסור</strong> — <strong>אסור.</strong> ולפי הסבר זה, <strong>חזקיה דאמר כמאן</strong> <small>[שאומר, כמי</small> אומר<small>]?</small> שאם לשיטת חכמים — הרי הם מתירים בכל אופן, שהרי אין ביין נסך עצמו כדי לאסור. ואם לשיטת ר' אליעזר, הרי גם אם נפל יין ההיתר באחרונה תהא התערובת אסורה, שהרי לא קדם וסילק את האיסור!
 <strong>אלא, הכא</strong> <small>[כאן]</small> מחלוקת חזקיה ור' יוחנן בעניין אחר היא, בשאלה של <strong>רואין קמיפלגי</strong> <small>[הם חלוקים],</small> כשיש תערובת שיש בה ממינו של האיסור, וגם דבר שאינו מינו, האם רואים את מינו כאילו אינו ושאינו מינו מבטלו, או לא, <strong>לחזקיה לית ליה</strong> <small>[אין לו,</small> אינו סבור<small>]</small> <strong>רואין,</strong> ולכן אינו מתיר אלא במקרה שיין הנסך נתבטל תחילה במים, ושוב אינו אוסר את יין ההיתר. ואילו <strong>לר' יוחנן אית ליה</strong> <small>[יש לו],</small> ולכן הוא סבור שבכל מקרה המים מבטלים את היין האסור, ואין מתחשבים ביין ההיתר המצוי שם, שאין יין הנסך אוסרו.
  ושואלים:  <strong>ומי אית ליה</strong> <small>[והאם יש לו,</small> סבור<small>]</small> <strong>לר'</strong> <strong>יוחנן רואין? והא בעי מיניה</strong> <small>[והרי שאל אותו]</small> <strong>ר' אסי מר' יוחנן: שני כוסות</strong> של יין, <strong>אחד של חולין ואחד של תרומה,</strong> <strong>ומזגן</strong> (מהל אותם) במים, <strong>ועירבן זה בזה,</strong> ויש במים שבשני הכוסות כדי לבטל את יין התרומה, <strong>מהו?</strong> האם נאמר שיין החולין, שהוא מינו של יין התרומה, נחשב כאילו אינו, והמים שיש בתערובת מבטלים את יין התרומה. או שמא אוסר יין התרומה את יין החולין, ואז אין בכח המים שבשני הכוסות כדי לבטלם? <strong>ולא פשט ליה</strong> <small>[פתר לו],</small> משמע שלא היתה לו דעה ברורה בענין "רואין"!
  ומשיבים:  <strong>מעיקרא</strong> <small>[מתחילה]</small> <strong>לא פשט ליה</strong> <small>[פתר לו],</small> <strong>לבסוף</strong> עיין בדבר ו<strong>פשט ליה</strong> <small>[ופתר לו]</small> שרואים את מינו כאילו אינו. ומנין שכן הוא, כי <strong>אתמר נמי</strong> <small>נאמר גם כן]</small> <strong>אמר ר' אמי אמר ר' יוחנן: ואמרי לה</strong> <small>[ויש אומרים אותה</small> בנוסח<small>]</small> <strong>אמר ר' אסי אמר ר' יוחנן: שני כוסות, אחד של חולין ואחד של תרומה, ומזגן ועירבן זה בזה</strong> — <strong>רואין את</strong> יין <strong>ההיתר כאילו אינו, והשאר</strong> היין של תרומה, <strong>מים רבין עליו ומבטלין אותו.</strong> הרי שזו דעתו הסופית של ר' יוחנן.
 <big>א</big> שנינו במשנה, <strong>זה הכלל: מין במינו</strong> — <strong>במשהו, שלא במינו</strong> — <strong>בנותן טעם.</strong> ומביאים מחלוקת אמוראים בענין זה.
 <strong>רב ושמואל דאמרי תרוייהו</strong> <small>[שאמרו שניהם]</small> כלל זה: <strong>כל איסורין שבתורה,</strong> אם נתערבו <strong>במינן</strong> — אוסרים <strong>במשהו,</strong> נתערבו <strong>שלא במינן</strong> — <strong>בנותן טעם.</strong>
 ולשיטה זו, <strong>"זה הכלל"</strong> שנאמר במשנה, <strong>לאתויי מאי</strong> <small>[מה</small> בא <small>להביא</small> להוסיף<small>]?</small> <strong>לאתויי</strong> <small>[להביא]</small> <strong>כל איסורין שבתורה,</strong> לומר שדין זה לא נאמר דווקא ביין נסך, אלא בכל האיסורים.
  ואילו <strong>ר' יוחנן וריש לקיש דאמרי תרוייהו</strong> <small>[שאמרו שניהם]</small> כלל זה: <strong>כל איסורין שבתורה, בין</strong> שנתערבו <strong>במינן בין שלא במינן</strong> — אוסרים <strong>בנותן טעם, חוץ מטבל ויין נסך</strong> שאוסרים <strong>במינן במשהו, ושלא במינן</strong> — <strong>בנותן טעם. ו</strong>לשיטה זו, <strong>"זה הכלל"</strong> נאמר במשנה <strong>לאתויי</strong> <small>[להביא]</small> <strong>טבל,</strong> שלא נזכר במשנתנו.
 ומעירים: <strong>תניא כוותיה</strong> <small>[שנויה</small> ברייתא <small>כשיטת]</small> <strong>רב ושמואל,</strong> ומצד אחר: <strong>תניא כוותיה</strong> <small>[שנויה</small> ברייתא <small>כשיטת]</small> <strong>ר' יוחנן וריש לקיש.</strong>
 ומפרטים: <strong>תניא כוותיה</strong> <small>[שנויה</small> ברייתא <small>כשיטת]</small> <strong>רב ושמואל: כל איסורין שבתורה, במינן</strong> — <strong>במשהו, שלא במינן</strong> — <strong>בנותן טעם.</strong>
 <strong>תניא כוותיה</strong> <small>[שנויה</small> ברייתא <small>כשיטת]</small> <strong>ר' יוחנן וריש לקיש: כל איסורין שבתורה, בין במינן בין שלא במינן</strong> — <strong>בנותן טעם, חוץ מטבל ויין נסך,</strong> ש<strong>במינן</strong> אוסרים <strong>במשהו, שלא במינן</strong> — <strong>בנותן טעם.</strong>
 ושואלים: <strong>בשלמא</strong> <small>[נניח]</small> <strong>יין נסך</strong> אוסר כל כך, <strong>משום חומרא</strong> <small>[החומרה]</small> שיש ב<strong>עבודה זרה,</strong> שהחמירו בה ביותר, <strong>אלא טבל מאי טעמא</strong> <small>[מה הטעם]</small> אוסר אפילו במשהו?
  ומשיבים:  <strong>כהיתירו כך איסורו,</strong> ש<strong>אמר שמואל: חטה אחת</strong> שעושים תרומה <strong>פוטרת</strong> מדין תורה <strong>את</strong> כל <strong>הכרי</strong> מחובת תרומה, וכיון שחיטה אחת בלבד פוטרת, אף חיטה אחת אוסרת הכל. <strong>ותניא נמי הכי</strong> <small>[ושנויה</small> ברייתא <small>גם כן כך],</small> <strong>במה</strong> באיזה מקרה <strong>אמרו: טבל אוסר בכל שהוא?</strong> דווקא <strong>במינו,</strong> אבל <strong>שלא במינו</strong> — אוסר <strong>בנותן טעם.</strong>
## דף עד.
 <big>א משנה</big> <strong>אלו</strong> דברים <strong>אסורין</strong> לעצמם <strong>ואוסרין</strong> אחרים אם נתערבו <strong>בכל שהו</strong> (בכל כמות שהיא): <strong>יין נסך, ועבודה זרה, ועורות לבובין</strong> עור של בהמה שחתכו את הלב ממנה בחייה כתקרובת לעבודה זרה,
 <strong>ושור הנסקל</strong> (שנדון לסקילה), <strong>ועגלה ערופה</strong> שאבדה ונתערבה בין עגלות אסורות,
 <strong>וציפורי מצורע</strong> המשמשים לטהרתו, <strong>ושער נזיר</strong> שמגלח, <strong>ופטר חמור, ובשר בחלב, ושעיר המשתלח</strong> של יום הכיפורים, <strong>וחולין שנשחטו בעזרה</strong> — <strong>הרי</strong> כל <strong>אלו אסורין ואוסרין בכל שהוא.</strong>
 <big>ב גמרא</big> ושואלים: ה<strong>תנא</strong> שבמשנתנו <strong>מאי קחשיב</strong> <small>[מה הוא מונה</small> פה<small>]?</small> <strong>אי</strong> <small>[אם]</small> <strong>דבר שבמנין קחשיב</strong> <small>[הוא מונה],</small> שלדעתו כל דבר שמונים אותו לעצמו אוסר כל תערובת אפילו הוא אחד לאלף, <strong>ליתני נמי</strong> <small>[שישנה גם כן]</small> <strong>חתיכות</strong> חשובות של <strong>נבילה,</strong> שגם הן בכלל זה, למרות שנבילה אסורה רק באכילה, <strong>אי</strong> <small>[אם]</small> <strong>איסורי הנאה קא חשיב</strong> <small>[הוא מונה],</small> <strong>ליתני נמי</strong> <small>[שישנה גם כן]</small> <strong>חמץ בפסח! אמר ר' חייא בר אבא, ואיתימא</strong> <small>[ויש אומרים]</small> שאמר זאת <strong>ר' יצחק נפחא: האי תנא תרתי אית ליה</strong> <small>[תנא זה שני</small> דברים <small>יש לו],</small> שיש כאן <strong>דבר שבמנין ו</strong>גם <strong>איסורי הנאה,</strong> ושואלים:
 <strong>וליתני</strong> <small>[ושישנה]</small> <strong>אגוזי פרך</strong> (מין אגוזים הנפרכים בקלות, שחשובים הם) <strong>ורימוני בדן</strong> (רמונים חשובים מן המקום בדן) אם היו ערלה, ש<strong>דבר שבמנין ואיסורי הנאה הוא!</strong>
 ומשיבים: <strong>הא תנא ליה התם</strong> <small>[הרי</small> כבר <small>שנה לו שם]</small> במסכת ערלה, שנמנו אגוזי פרך ורימוני בדן בין הדברים שאינם בטלים, ונאמר שם: <strong>הראוי</strong> מאלה <strong>לערלה</strong> — הרי זה נאסר משום <strong>ערלה, הראוי לכלאי הכרם</strong> — אסור משום <strong>כלאי הכרם,</strong> ואם כן כבר נמנו שני אלה במקומם.
  ושואלים עוד: <strong>וליתני</strong> <small>[ושישנה]</small> <strong>ככרות של בעל הבית</strong> שכל אחת מהן מיוחדת וחשובה <strong>לענין חמץ בפסח!</strong> ומשיבים: <strong>מאן</strong> <small>[מי]</small> <strong>שמעת דאמר לה</strong> <small>[שאומר את</small> הדבר <small>הזה]</small> שככרות כאלה חשובות ואינן בטלות? <strong>ר' עקיבא</strong> היא, <strong>הא תנא ליה התם</strong> <small>[הרי שנה את זה שם]</small> במסכת ערלה ש<strong>ר' עקיבא מוסיף אף ככרות של בעל הבית.</strong> חזרנו ושנינו בסוף המשנה: הרי אלו אסורים ואוסרים בכל שהוא.
  ושואלים: ההדגשה  <strong>"הרי אלו"</strong> באה <strong>למעוטי מאי</strong> <small>[למעט</small> את <small>מה]?</small> ואומרים: <strong>למעוטי</strong> <small>[למעט]</small> <strong>דבר שבמנין ולאו</strong> <small>[ולא,</small> ואין בו<small>]</small> <strong>איסורי הנאה,</strong> שהוא אינו בכלל רשימה זו. <strong>אי נמי</strong> <small>[או גם כן],</small> <strong>למעוטי</strong> <small>[למעט]</small> דבר שיש בו <strong>איסור הנאה ולא דבר שבמנין.</strong>
 <big>ג משנה</big> <strong>יין נסך שנפל לבור</strong> של יין — היין שבבור <strong>כולו אסור בהנאה,</strong> אף שיין נסך הוא בשיעור מועט לגבי כל היין שבבור. <strong>רבן שמעון בן גמליאל אומר: ימכר</strong> היין שבבור <strong>כולו לגוי חוץ מדמי יין נסך שבו.</strong>
 <big>ד גמרא</big> <strong>אמר רב: הלכה כרבן שמעון בן גמליאל</strong> כשנתערבה <strong>חבית</strong> של יין נסך <strong>בחביות</strong> של יין כשר, <strong>אבל לא</strong> כשנתערבו <strong>יין ביין. ושמואל אמר: אפילו יין ביין. וכן אמר רבה בר בר חנה אמר ר' יוחנן: אפילו יין ביין. וכן אמר ר' שמואל בר נחמני אמר ר' חנינא: אפילו יין ביין. וכן אמר ר' נחמן אמר רבה בר אבוה: אפילו יין ביין.</strong>
 <strong>אמר ר' נחמן: הלכה למעשה, יין נסך</strong> כלומר, יין שנסכוהו לעבודה זרה, אם נתערב <strong>יין ביין</strong> — <strong>אסור, חבית בחבית</strong> — <strong>מותר,</strong> באופן שאמר רבן שמעון בן גמליאל. אם נתערב <strong>סתם יין</strong> של גוים — <strong>אפילו</strong> נתערב <strong>יין ביין</strong> — <strong>מותר,</strong> על ידי מכירתו לגוי חוץ מדמי היין האסור.
## דף עד:
 <big>א משנה</big> <strong>גת של אבן</strong> שדורכים בה ענבים ליין, <strong>שזפתה גוי</strong> ושופכים היו יין על הזפת כדי להפיג את טעמה — <strong>מנגבה</strong> (רוחץ) את הזפת הזו <strong>והיא טהורה. ו</strong>אם היתה הגת <strong>של עץ, רבי אומר: ינגב, וחכמים אומרים: יקלוף את הזפת</strong> כולה. <strong>ו</strong>אם היתה הגת <strong>של חרס, אף על פי שקלף את הזפת</strong> — <strong>הרי זו אסורה.</strong>
 <big>ב גמרא</big> על האמור במשנתנו <strong>אמר רבא: דוקא</strong> גת ש<strong>זפתה</strong> אמרו שצריך לנגבה, <strong>אבל</strong> אם רק <strong>דרך בה</strong> הגוי יין בגת הזו, בלא שיזפת אותה — <strong>לא</strong> צריך ניגוב, אלא מספיק שידיחנה. ותוהים: לשם מה לו להגיד זאת? <strong>פשיטא</strong> <small>[פשוט</small> הדבר<small>],</small> הרי במפורש <strong>"זפתה" תנן</strong> <small>[שנינו</small> במשנה<small>]!</small> ומשיבים, <strong>מהו דתימא</strong> <small>[שתאמר]:</small> <strong>הוא הדין אפילו דרך בה</strong> צריכה ניגוב, <strong>והאי דקתני</strong> <small>[וזה ששנה]</small> <strong>"זפתה",</strong> אין זה אלא משום ש<strong>אורחא דמלתא קתני</strong> <small>[דרכו של דבר שנה],</small> שכך הדרך לעשות לפני שדורכים, <strong>קא משמע לן</strong> <small>[משמיע לנו]</small> רבא שלא.
 <strong>איכא דאמרי</strong> <small>[יש שאומרים],</small> <strong>אמר רבא: דוקא זפתה</strong> מנגבה והיא טהורה, <strong>אבל</strong> אם גם <strong>דרך בה לא סגי</strong> <small>[די]</small> <strong>לה בניגוב,</strong> אלא צריכה הכשר טוב יותר. ומקשים: <strong>פשיטא</strong> <small>[פשוט</small> הדבר<small>],</small> הרי <strong>"זפתה" תנן</strong> <small>[שנינו</small> במשנה<small>]!</small> ומשיבים, <strong>מהו דתימא</strong> <small>[שתאמר]:</small> <strong>הוא הדין</strong> ש<strong>אפילו</strong> אם גם <strong>דרך בה</strong> די לה בניגוב, <strong>והאי דקתני</strong> <small>[וזה ששנה]</small> <strong>זפתה, אורחא דמלתא קתני</strong> <small>[דרכו של דבר שנה],</small> <strong>קא משמע לן</strong> <small>[משמיע לנו]</small> ש<strong>דוקא זפתה, אבל דרך בה לא סגי</strong> <small>[די]</small> <strong>לה בניגוב.</strong>
 והוא <strong>כי</strong> <small>[כמו]</small> המסופר על <strong>ההוא דאתא לקמיה</strong> <small>[אדם אחד שבא לפני]</small> <strong>ר' חייא, אמר ליה</strong> <small>[לו]:</small> <strong>הב לי גברא דדכי לי מעצרתאי</strong> <small>[תן לי אדם שיטהר לי את הגת שלי]</small> שלקח מן הגוי, <strong>אמר ליה</strong> <small>[לו]</small> ר' חייא <strong>לרב: זיל בהדיה, וחזי דלא מצוחת עלי בי מדרשא</strong> <small>[לך עמו, וראה</small> שתנהג כך <small>שלא</small> תגרום ש<small>יצווחו עלי בבית המדרש].</small> <strong>אזל חזייה דהוה שיעא טפי</strong> <small>[הלך</small> רב, <small>ראה שהיתה</small> הגת מזופפת והיתה <small>חלקה ביותר],</small> <strong>אמר: הא</strong> <small>[זה]</small> <strong>ודאי בניגוב סגי</strong> <small>[מספיק]</small> <strong>לה,</strong> שהרי אינה בולעת. <strong>בהדי דקא אזיל ואתי</strong> <small>[בזמן שהיה הולך ובא],</small> <strong>חזא פילא מתותיה וחזא דהוה מלא חמרא</strong> <small>[ראה סדק מתחתיו,</small> תחת הזפת, <small>וראה שהיה מלא יין],</small> <strong>אמר: הא</strong> <small>[זו]</small> <strong>לא סגי</strong> <small>[די]</small> <strong>לה בניגוב אלא בקילוף, והיינו</strong> <small>[וזה]</small> ש<strong>אמר לי חביבי</strong> (דודי, ר' חייא): <strong>חזי דלא מצוחת עלי בי מדרשא</strong> <small>[ראה שלא</small> תגרום ש<small>יצווחו עלי בבית המדרש].</small>
 <strong>תנו רבנן</strong> <small>[שנו חכמים]:</small> <strong>הגת, ו</strong>הכלים המשמשים עמה, <strong>המחץ</strong> (דלי) <strong>והמשפך של 
   
 גוים</strong> שהיו של חרס, <strong>רבי מתיר</strong> אותם <strong>בניגוב</strong> בלבד, <strong>וחכמים אוסרין. ומודה רבי בקנקנים</strong> של חרס <strong>של גוים שהן אסורין.</strong> ויש לשאול: <strong>ומה הפרש בין זה לזה</strong> בין הגת והקנקנים? ומסבירים: <strong>זה</strong> קנקן <strong>מכניסו</strong> <strong>בקיום</strong> כדי להתקיים זמן רב עם היין שבתוכו, <strong>וזה</strong> הדברים האחרים <strong>אין מכניסו בקיום,</strong> אלא היין נמצא בהם לפי שעה. <strong>ו</strong>אם היו הגת והמחץ והמשפך <strong>של עץ ושל אבן</strong> — <strong>ינגב, ואם היו מזופפין</strong> — <strong>אסורין,</strong> שאין די להם בניגוב.
  על ההלכה האחרונה שהוזכרה מקשים: <strong>והתנן</strong> <small>[והרי שנינו</small> במשנתנו<small>]:</small> <strong>גת של אבן שזפתה גוי</strong> — <strong>מנגבה והיא טהורה!</strong> ומשיבים: <strong>מתניתין</strong> <small>[משנתנו]</small> מדברת במקרה ש<strong>לא דרך בה</strong> כלל, ואילו ב<strong>ברייתא</strong> מדובר ש<strong>דרך בה</strong> יין לאחר מכן. ועוד דנים בברייתא זו.
 <strong>אמר מר</strong> <small>[החכם]:</small> <strong>הגת והמחץ והמשפך</strong> של חרס <strong>של גוים, רבי מתיר בניגוב, וחכמים אוסרין.</strong> ומקשים: <strong>והאנן תנן</strong> <small>[והרי אנו שנינו</small> במשנתנו<small>]:</small> גת <strong>של חרס, אף על פי שקלף את הזפת</strong> — <strong>הרי זו אסורה! אמר רבא: סיפא דמתניתין אתאן לרבנן</strong> <small>[</small>ב<small>סוף משנתנו באנו ל</small>שיטת <small>חכמים]</small> שאוסרים גם בשל חרס.
 <strong>דרש רבא: נעוה ארתחו</strong> <small>[</small>את <small>הגיתות הרתיחו]</small> ברותחים, כדי לטהרן מיין של גוים שבלעו. ועוד מסופר, <strong>רבא כי הוה משדר גולפי</strong> <small>[כאשר היה שולח</small> נאדות<small>,</small> <small>כדים</small> ריקים<small>]</small> למקום הקרוי <strong>הרפניא, סחיף להו אפומייהו וחתים להו אבירצייהו</strong> <small>[היה כופה אותם על פיהם</small> בתוך השק, <small>והיה חותם</small> את פי השק <small>אל שוליהם],</small> <strong>קסבר</strong> <small>[סבור היה]</small> ש<strong>כל דבר</strong> (כלי) <strong>שמכניסו לקיום</strong> עם היין שבו, <strong>אפילו</strong> מוסרו לגוים <strong>לפי שעה</strong> — <strong>גזרו ביה רבנן</strong> <small>[בו חכמים]</small> את כל דיני ההרחקה כאילו היה בו יין.
 <big>ג</big> לגוף ההלכה במשנה מבררים: <strong>במה מנגבן?</strong> כיצד היא דרך ניגוב האמורה כאן? <strong>רב אמר:</strong> מנגבן <strong>במים, רבה בר בר חנה אמר:</strong> מנגבן <strong>באפר.</strong> ותוהים: <strong>רב אמר במים,</strong> וכי אמר <strong>במים ולא באפר?</strong> מה ניקוי הוא בזה? <strong>רבה בר בר חנה אמר באפר,</strong> וכי <strong>באפר</strong> יש <strong>ולא במים? אלא</strong> כך צריך להבין:
## דף עה.
 <strong>רב אמר: במים, והוא הדין לאפר,</strong> וכן <strong>רבה בר בר חנה אמר: לאפר, והוא הדין למים, ולא פליגי</strong> <small>[נחלקו]:</small> <strong>הא ברטיבתא</strong> <small>[זה ב</small>גת <small>רטובה]</small> שצריך לנקות אפר תחילה ואחר כך לשטוף במים, <strong>הא ביבשתא</strong> <small>[זה ביבישה]</small> שצריך להרטיב במים תחילה ואחר כך להוסיף ולנקות באפר.
 <strong>איתמר</strong> <small>[נאמר]</small> שנחלקו בדבר, <strong>בי</strong> <small>[בבית]</small> <strong>רב משמיה</strong> <small>[משמו]</small> של <strong>רב אמרי</strong> <small>[היו אומרים]:</small> <strong>תרתי תלת</strong> <small>[שתים שלוש],</small> שתים ברטובה — אפר ומים, ביבישה שלוש — מים ואפר ומים. <strong>ושמואל אמר: תלת</strong> <small>[שלוש]</small> <strong>ארבע</strong> ברטובה — אפר ומים ואפר, וביבישה ארבע — מים ואפר ומים ואפר.
 <strong>בסורא מתנו הכי</strong> <small>[היו שונים</small> את הדברים <small>כך],</small> ואילו <strong>בפומבדיתא מתנו</strong> <small>[היו שונים]</small> בלשון אחרת: <strong>בי</strong> <small>[בבית]</small> <strong>רב אמרי משמיה</strong> <small>[אמרו משמו]</small> של <strong>רב: תלת</strong> <small>[שלוש]</small> <strong>ארבע</strong> שלוש ברטובה — אפר ומים ואפר, וארבע ביבישה — מים ואפר ומים ואפר, <strong>ושמואל אמר: ארבע חמש.</strong>
 ומעירים: <strong>ולא פליגי</strong> <small>[נחלקו]</small> רב ושמואל, אלא <strong>מר קא חשיב מיא בתראי</strong> <small>[חכם זה,</small> שמואל, <small>חושב</small> את <small>המים האחרונים]</small> שאינם הכשר הגת, אלא להוציא את האפר, ולכן עם המים שבסוף הם ארבע או חמש, <strong>ומר לא קחשיב מיא בתראי</strong> <small>[וחכם זה,</small> רב, <small>לא חושב</small> את <small>המים בסוף].</small>
 <big>א</big> <strong>בעו מיניה</strong> <small>[שאלו אותו]</small> <strong>מר' אבהו</strong> בנושא דומה של הכשר כלי יין של גוים: <strong>הני גורגי דארמאי, מאי</strong> <small>[אותם העקלים של גוים,</small> שמניחים בהם ענבים בזמן הדריכה בגת <small>מה</small> דינם<small>]?</small>
 <strong>אמר להו</strong> <small>[להם]</small> <strong>ר' אבהו, תניתוה</strong> <small>[</small>כבר <small>למדתם אותה],</small> ששנינו: <strong>הרי שהיו גתיו ובית בדיו</strong> (מקום דריכת הזיתים לשמן) <strong>טמאין, ובקש לעשותן</strong> <strong>בטהרה,</strong> וצריך תחילה לנקותם ממה שבלעו דבר טמא, את <strong>הדפין</strong> (קרשים שמניחים על הענבים ועליהם מניחים את הקורה) <strong>והעדשין</strong> כלים עגולים, <strong>והלולבין</strong> עמודים להחזיק בהם את הקורה שדורכים בה — <strong>מדיחן, והעקלין</strong> (מעין סלים שמניחים בתוכם את הענבים והזיתים בזמן הדריכה) שהיו <strong>של נצרין</strong> (עלי דקל) <strong>ושל בצבוץ</strong> (קנבוס) — <strong>מנגבן</strong> באפר ומים, <strong>ו</strong>אם היו <strong>של שיפה ושל גמי</strong> שעשויים מקני סוף — <strong>מישנן</strong> (משאיר אותם בלי שימוש) <strong>שנים עשר חדש,</strong> מפני שהם סופגים הרבה מן היין. <strong>רבן שמעון בן גמליאל אומר: מניחן מגת לגת</strong> שמניחם עד לעונת הבציר הבאה <strong>ומבד לבד</strong> כשהיו אלה זיתים.
  ועל שיטת רבן שמעון בן גמליאל שואלים: <strong>היינו תנא קמא</strong> <small>[הרי זו</small> בדיוק שיטת <small>התנא הראשון]</small> שמיישנן שנים עשר חודש, שהרי מגת לגת עוברת שנה! ומשיבים: <strong>איכא בינייהו</strong> <small>[יש ביניהם</small> הבדל<small>]:</small> <strong>חורפי ואפלי</strong> <small>[המוקדמים והמאוחרים],</small> שרבן שמעון בן גמליאל אומר שאין צורך לדקדק בשנים עשר חודש לעונת הבציר והמסיק, שפעמים ההבדל הוא יותר או פחות משנים עשר חודש.
 <strong>ר' יוסי אומר: הרוצה לטהרן מיד,</strong> ולא ליישנן שנה — <strong>מגעילן ברותחין</strong> שמערה עליהם, <strong>או חולטן</strong> מרתיח אותן <strong>במי זיתים</strong> מים שחולטים בהם זיתים. <strong>רבן שמעון בן גמליאל משום</strong> (בשם) <strong>ר' יוסי אומר: מניחן</strong> <strong>תחת צינור שמימיו מקלחין</strong> כל הזמן <strong>או במעין שמימיו רודפין</strong> (שוטפים), ואז אנו מניחים שהמים השוטפים מנקים את הכל. <strong>וכמה</strong> זמן מניח אותן במים זורמים — <strong>עונה</strong> (חצי יממה).
  ומוסיפה הברייתא: <strong>כדרך שאמרו ביין נסך, כך אמרו בטהרות.</strong>
 על הלשון תוהים: <strong>כלפי לייא</strong> <small>[היכן]?</small> כלומר, הלוא צריך לומר להיפך, שהרי <strong>ב</strong>דיני <strong>טהרות קיימינן</strong> <small>[אנו עומדים</small> עוסקים בברייתא זו<small>]!</small> <strong>אלא</strong> כך צריך לומר: <strong>כדרך שאמרו בטהרות, כך אמרו ביין נסך.</strong>
 ושואלים: <strong>כמה</strong> היא <strong>עונה? אמר ר' חייא בר אבא אמר ר' יוחנן: או יום או לילה. רב חנא שאינה, ואמרי לה</strong> <small>[ויש אומרים]</small> <strong>רב חנא בר שאינה אמר רבה בר בר חנה אמר ר' יוחנן:</strong> מהי עונה? <strong>חצי יום וחצי לילה.</strong>
 <strong>אמר ר' שמואל בר יצחק: ו</strong>הדעות הללו <strong>לא פליגי</strong> <small>[חלוקות]</small> ביניהן: <strong>הא</strong> <small>[זה]</small> שאמר יום או לילה <small>—</small> <strong>בתקופת ניסן ותשרי,</strong> שאז הימים והלילות שווים, <strong>הא</strong> <small>[זה]</small> שאמר חצי יום וחצי לילה — <strong>בתקופת תמוז וטבת,</strong> שהיום והלילה אינם שוים, ולכן חצי יום וחצי לילה הם ביחד שתים עשרה שעות.
 <big>ב</big> <strong>אמר רב יהודה: הני רווקי דארמאי</strong> <small>[אותן משמרות</small> שמסננים שמרים מן היין <small>של הגוים]</small> כיצד מכשירים אותן? <strong>דמזיא</strong> <small>[</small>אלה <small>של שיער]</small> של אדם, שאינם בולעים — <strong>מדיחן, דעמרא</strong> <small>[של צמר]</small> — <strong>מנגבן</strong> באפר ומים, <strong>דכיתנא</strong> <small>[של פשתן]</small> שסופגים יותר — <strong>מישנן, ואי איכא קטרי</strong> <small>[ואם יש</small> בהם <small>קשרים]</small> — <strong>שרי להו</strong> <small>[מתיר אותם].</small> <strong>הני דקולי וחלאתא דארמאי</strong> <small>[אותם סלים ומסננות של הגוים],</small> <strong>דחיטי בחבלי דצורי</strong> <small>[</small>אלה <small>שתפורים בחוטים של דקל]</small> — <strong>מדיחן,</strong>
## דף עה:
 אלה שעשויים ממין צמח הקרוי <strong>צבתא</strong> — צריך <strong>לנגבן, דכיתנא</strong> <small>[של פשתן]</small> — <strong>מישנן, ואי אית בהו קיטרי</strong> <small>[ואם יש בהם קשרים]</small> — <strong>שרי להו</strong> <small>[</small><small>מתיר אותם</small> תחילה<small>].</small>
 <big>א</big> ועוד בענין דיני טומאה וטהרה של גת, <strong>איתמר</strong> <small>[נאמר]:</small> <strong>עם הארץ,</strong> שחזקתו טמא, <strong>שהושיט ידו לגת ונגע באשכולות</strong> והאשכולות היו בתוך היין, <strong>רבי ור' חייא</strong> נחלקו בכך, <strong>חד אמר</strong> <small>[אחד</small> מהם <small>אומר]:</small> <strong>אשכול וכל סביבותיו טמאין, וכל הגת כולה</strong> כל מה שיש בה — <strong>טהורה; וחד אמר</strong> <small>[ואחד</small> מהם <small>אמר]:</small> <strong>כל הגת כולה נמי</strong> <small>[גם כן]</small> <strong>טמאה.</strong>
 ושואלים: <strong>ולמאן דאמר</strong> <small>[ול</small>דעת <small>מי שאומר]:</small> <strong>אשכול וכל סביבותיו טמאים וכל הגת כולה טהורה, מאי שנא מהא דתנן</strong> <small>[במה שונה</small> הדבר <small>מזו ששנינו</small> במשנה<small>]:</small> <strong>שרץ שנמצא ברחים</strong> (של זיתים) <strong>אינו מטמא אלא מקום מגעו, ואם היה משקין מהלך</strong> שם, כלומר היו שם נוזלים — <strong>הכל טמא?</strong> ומדוע לא נאמר גם כאן, שמכיון שיש שם משקים יטמא הכל?
  ומשיבים:  <strong>התם לא מפסק ולא מידי</strong> <small>[שם</small> בריחיים <small>לא מפסיק דבר]</small> והמשקה מחבר את הכל להיטמא, <strong>הכא מפסקי</strong> <small>[כאן מפסיקים]</small> <strong>אשכולות</strong> ואין חיבור רצוף של היין בגת.
 <strong>אורו ליה רבנן</strong> <small>[הורו לו חכמים]</small> <strong>לר' ירמיה, ואמרי לה לבריה</strong> <small>[ויש אומרים</small> שהורו <small>לבנו]</small> של <strong>ר' ירמיה, כדברי האומר: אשכול וכל סביבותיו טמאין, וכל הגת כולה טהורה.</strong>
 <big>ב משנה</big> <strong>הלוקח כלי תשמיש</strong> (של אוכל) <strong>מן הגוים, את שדרכו להטביל</strong> כלי שאפשר לטהרו בטבילה בלבד — <strong>יטביל,</strong> כלי שדרכו <strong>להגעיל</strong> במים רותחים משום שמשתמשים בו ברותחים, כגון סירים — <strong>יגעיל,</strong> דבר שדרכו <strong>ללבן באור</strong> (באש) משום שצולים בו — <strong>ילבן באור.</strong> ולכן <strong>השפוד</strong> שצולים עליו <strong>והאסכלא</strong> שהיא מין טבלה מנוקבת לצליה — <strong>מלבנן באור. הסכין</strong> — <strong>שפה</strong> (משפשף אותה) <strong>והיא טהורה</strong> על ידי כך.
 <big>ג גמרא</big> <strong>תנא</strong> <small>[שנה]</small> החכם: <strong>וכולן</strong> אף כלים שמגעיל ומלבן <strong>צריכין טבילה ב</strong>מקוה מים שיש בו <strong>ארבעים סאה.</strong> ושואלים: <strong>מנהני מילי</strong> <small>[מנין הדברים הללו]?</small> <strong>אמר רבא,</strong> ש<strong>אמר קרא</strong> <small>[הכתוב]</small> כששבו אנשי הצבא ממלחמת מדין ובידם כלים של המדיינים: <strong>"כל דבר אשר יבא באש תעבירו באש וטהר"</strong> (במדבר לא, כג), ובמילה "וטהר" <strong>הוסיף לך הכתוב טהרה אחרת</strong> מלבד העברת הכלים באש.
  ומקור אחר לענין זה <strong>תני</strong> <small>[שנה]</small> <strong>בר קפרא: מתוך שנאמר</strong> "אך <strong>במי נדה</strong> יתחטא" (במדבר לא, כג), ומשמע שהם מי פרה אדומה, שמשתמשים בהם לטהרה מטומאת המת, <strong>שומע אני שצריך הזאה</strong> ביום ה<strong>שלישי ו</strong>ביום ה<strong>שביעי</strong> ככל הזאה במי חטאת? <strong>תלמוד לומר: "אך",</strong> והיא לשון מיעוט, ל<strong>חלק</strong> שאינו צריך לכך.
 <strong>אם כן, מה תלמוד לומר "במי נדה"?</strong> אין הכוונה למי חטאת, אלא ל<strong>מים ש</strong>ה<strong>נדה טובלת בהן, הוי אומר:</strong> מקוה מים בן <strong>ארבעים סאה.</strong>
 ומעירים: <strong>איצטריך למיכתב</strong> <small>[צריך היה לכתוב]</small> <strong>"וטהר", ואיצטריך למיכתב</strong> <small>[וצריך היה לכתוב]</small> <strong>"במי נדה".</strong> שכן <strong>אי כתב</strong> <small>[אילו היה כתוב]</small> רק <strong>"וטהר", הוה אמינא</strong> <small>[הייתי אומר]</small> <strong>וטהר</strong> ב<strong>כל</strong> שיעור <strong>דהו</strong> <small>[שהוא],</small> לכן <strong>כתב רחמנא</strong> <small>[כתבה התורה]</small> <strong>"במי נדה"</strong> ללמדנו בארבעים סאה.
 <strong>ואי כתב רחמנא</strong> <small>[ואילו</small> היתה <small>כותבת התורה]</small> <strong>"במי נדה", הוה אמינא</strong> <small>[הייתי אומר]</small> שצריך <strong>הערב שמש כנדה,</strong> שאינה נטהרת לגמרי על ידי הטבילה עד שתעריב השמש, לכן <strong>כתב רחמנא</strong> <small>[כתבה התורה]</small> <strong>"וטהר",</strong> לומר <strong>לאלתר</strong> <small>[מיד]</small> הטהרה באה.
 <big>ד</big> ובפרטי הכלים שצריכים טבילה. <strong>אמר רב נחמן אמר רבה בר אבוה: אפילו כלים חדשים במשמע, דהא</strong> <small>[שהרי]</small> כלים <strong>ישנים וליבנן כחדשים דמו</strong> <small>[נחשבים],</small> שהרי כל איסור שהיה בהם בוודאי נשרף, <strong>ואפילו הכי</strong> <small>[כך]</small> <strong>בעי</strong> <small>[צריכים]</small> <strong>טבילה. מתקיף לה</strong> <small>[מקשה על כך]</small> <strong>רב ששת: אי הכי</strong> <small>[אם כן],</small> <strong>אפילו זוזא דסרבלא נמי</strong> <small>[מספריים של בגדים גם כן]</small> צריכים טבילה! <strong>אמר ליה</strong> <small>[לו]:</small> <strong>כלי סעודה אמורין בפרשה,</strong> ולא כלים אחרים שאינם משמשים לאוכל.
  ועוד <strong>אמר רב נחמן אמר רבה בר אבוה: לא שנו</strong> שצריכים טבילה <strong>אלא בלקוחין</strong> מן הגוי, <strong>וכמעשה שהיה</strong> במלחמת מדין, שהכלים עברו לגמרי לרשות ישראל, <strong>אבל שאולין</strong> — <strong>לא.</strong>
 מסופר, <strong>רב יצחק בר יוסף זבן מנא דמרדא</strong> <small>[קנה כלי של אדמה וגללים]</small> <strong>מגוי, סבר</strong> <small>[סבור</small> היה<small>]</small> שצריך <strong>להטבילה, אמר ליה</strong> <small>[לו]</small> <strong>ההוא מרבנן</strong> <small>[אחד מהחכמים]</small> <strong>ור' יעקב שמיה</strong> <small>[שמו]:</small> <strong>לדידי מפרשא ליה מיניה</strong> <small>[לי מתפרש</small> הדבר <small>ממנו]</small> <strong>מר' יוחנן: כלי מתכות אמורין בפרשה</strong> ולא אחרים.
 <strong>אמר רב אשי: הני</strong> <small>[אותם]</small> <strong>כלי זכוכית, הואיל וכי</strong> <small>[וכאשר]</small> <strong>נשתברו יש להן תקנה</strong> שיכול להתיכם ולעשות מהם כלים חדשים, <strong>ככלי מתכות דמו</strong> <small>[נחשבים]</small> וצריך להטבילם גם כן. כלי <strong>קוניא</strong> שהם חרס מצופה במתכת, <strong>פליגי בה</strong> <small>[נחלקו בכך]</small> <strong>רב אחא ורבינא, חד</strong> <small>[אחד]</small> מהם <strong>אמר: כתחלתו,</strong> כיון שמעיקרו כלי חרס הוא אינו צריך טבילה, <strong>וחד</strong> <small>[ואחד]</small> מהם <strong>אמר: כסופו,</strong> שכיון שבסוף מצפים אותו במתכת מטבילים אותו. <strong>והלכתא</strong> <small>[והלכה]</small> היא: <strong>כסופו.</strong>
 <strong>איבעיא להו</strong> <small>[נשאלה להם</small> שאלה לחכמים<small>]:</small> אם היה כלי של גוי מצוי ביד ישראל כ<strong>משכנתא</strong> <small>[משכון]</small> עד שיפרע לו הגוי את חובו, <strong>מאי</strong> <small>[מה</small> דינו<small>],</small> האם צריך להטבילו או לא? <strong>אמר מר בר רב אשי: אבא,</strong> רב אשי, <strong>משכן ליה</strong> <small>[לו]</small> <strong>גוי כסא דכספא</strong> <small>[כוס של כסף],</small> <strong>ואטבליה ואישתי ביה</strong> <small>[והטבילו ושתה בו],</small> <strong>ולא ידענא אי</strong> <small>[ואיני יודע אם]</small> <strong>משום דקסבר</strong> <small>[שהוא סבור]:</small> <strong>משכנתא כזביני דמיא</strong> <small>[משכון כמכר</small> הוא <small>נחשב]</small> ולכן צריכה טבילה, <strong>אי</strong> <small>[ואם]</small> <strong>משום דחזי לגוי דדעתיה לשקועיה</strong> <small>[שראה</small> רב אשי <small>את הגוי שדעתו לשקע]</small> את הכוס הזו בידו, שאין דעתו להחזיר את הכסף ולפדות את הכוס מידו, ואם כן שלו היא.
 <big>ה</big> <strong>תנו רבנן</strong> <small>[שנו חכמים]:</small> <strong>הלוקח כלי תשמיש מן הגוים, דברים שלא נשתמש בהן</strong> הגוי — <strong>מטבילן והן טהורין</strong> ראויים לשימוש לישראל. <strong>דברים שנשתמש בהן</strong> הגוי <strong>על ידי צונן, כגון כוסות וקתוניות וצלוחיות</strong> — <strong>מדיחן</strong> ברחיצה במים בלבד <strong>ומטבילן והם טהורין. דברים שנשתמש בהן על ידי חמין, כגון היורות הקומקמוסון ומחמי</strong> מים <strong>חמין</strong> — <strong>מגעילן</strong> ברותחים <strong>ומטבילן והן טהורין. דברים שנשתמש בהן</strong> לבישול <strong>על ידי האור</strong> (האש) <strong>כגון השפודין והאסכלאות</strong> — <strong>מלבנן ומטבילן והן טהורין.</strong>
 <strong>וכולן שנשתמש בהן</strong> היהודי <strong>עד שלא יטביל ושלא יגעיל ושלא ילבן,</strong> מה דינו? <strong>תני חדא</strong> <small>[שנויה</small> ברייתא <small>אחת]:</small> שהאוכל שעשה בהן <strong>אסור, ותניא אידך</strong> <small>[ושנויה</small> ברייתא <small>אחרת]:</small> <strong>מותר.</strong>
 ומעירים: <strong>לא קשיא</strong> <small>[אין</small> הדבר <small>קשה]:</small> <strong>הא כמאן דאמר</strong> <small>[זה כ</small>שיטת <small>מי שאומר]</small> <strong>נותן טעם לפגם</strong> — <strong>אסור,</strong> לכן הוא אומר שמה שהשתמש בו אסור, <strong>הא כמאן דאמר</strong> <small>[זה כ</small>דעת <small>האומר]</small> <strong>נותן טעם לפגם</strong> — <strong>מותר,</strong> ולכן אינו אוסר.
  ושואלים:  <strong>ולמאן דאמר</strong> <small>[ול</small>דעת <small>מי שאומר]</small> <strong>נותן טעם לפגם</strong> — <strong>מותר,</strong> אם כן <strong>גיעולי גוים דאסר רחמנא</strong> <small>[שאסרה התורה]</small> <strong>היכי משכחת לה</strong> <small>[איך אתה מוצא אותה]?</small> שהרי מן הסתם עברו כבר עשרים וארבע שעות משעה שהשתמש בהם הגוי, והטעם שבהם הוא לפגם!
 <strong>אמר רב חייא בריה</strong> <small>[בנו]</small> של <strong>רב הונא: לא אסרה תורה אלא קדירה</strong>
## דף עו.
 <strong>בת יומא</strong> <small>[יום]</small> שבישל בה הגוי באותו יום, <strong>דלאו</strong> <small>[שלא]</small> <strong>נותן טעם לפגם הוא.</strong>
 ושואלים: אם כן, <strong>מכאן ואילך</strong> כלי ישן <strong>לישתרי</strong> <small>[שיהא מותר],</small> כיון שהוא רק נותן טעם לפגם! ומשיבים: <strong>גזירה</strong> היא לאסור <strong>קדירה שאינה בת יומא</strong> לכתחילה <strong>משום קדירה בת יומא.</strong>
 ומן הצד האחר, <strong>ואידך</strong> <small>[והאחר]</small> האומר שנותן טעם לפגם אסור, מה הוא אומר? לדעתו אף <strong>קדירה בת יומא נמי מפגם פגמה</strong> <small>[גם כן פוגמת</small> קצת את טעמה<small>],</small> ובכל זאת אסרה אותה התורה, נמצא שנותן טעם לפגם אינו טעם להתיר.
 <big>א</big> <strong>רמי ליה</strong> <small>[השליך,</small> הראה <small>לו</small> סתירה<small>]</small> <strong>רב עמרם לרב ששת, תנן</strong> <small>[שנינו</small> במשנתנו<small>]:</small> <strong>השפודין והאסכלא</strong> — <strong>מלבנן באור. והתניא גבי</strong> <small>[והרי שנינו</small> במשנה <small>אצל]</small> דיני <strong>קדשים: השפוד והאסכלא</strong> לאחר שהשתמש בהם לצורך קרבן אחר, כיון שיש טעם קרבן זה בשפוד והוא הופך להיות נותר לאחר זמנו, ואסור — <strong>מגעילן בחמין</strong> לפני שמשתמש בהם לקרבן אחר. ומדוע אינם צריכים ליבון?
 <strong>אמר ליה</strong> <small>[לו]:</small> <strong>עמרם ברי</strong> <small>[בני],</small> <strong>מה ענין קדשים אצל גיעולי גוים? הכא</strong> <small>[כאן]</small> בקדשים <strong>היתירא</strong> <small>[היתר]</small> <strong>בלע</strong> הכלי, די לו בהגעלה, <strong>התם</strong> <small>[שם]</small> בגיעולי גוים <strong>איסורא</strong> <small>[איסור]</small> <strong>בלע,</strong> ולכן צריך תיקון גדול יותר בליבון.
 <strong>אמר רבא:</strong> עדיין הקושיה במקומה, <strong>סוף סוף כי קא פליט</strong> <small>[כאשר הוא פולט]</small> אותו כלי של קדשים — <strong>איסורא קא פליט</strong> <small>[איסור הוא פולט],</small> שהרי מה שנבלע בכלי נאסר משום נותר, ואם כן, מה ההבדל לי אם בלע היתר או לא? <strong>אלא אמר רבא: מאי</strong> <small>[מה]</small> <strong>הגעלה נמי</strong> <small>[גם כן]</small> האמורה בקדשים? הכוונה היא ל<strong>שטיפה ומריקה</strong> שעושים בכל כלי שבישל בו קדשים ("ומורק ושוטף במים" ויקרא ו, כא), והוא בנוסף לליבון שצריך לעשות לכלי זה, כמו בכל כלי אחר שצלו בו.
 <strong>אמר ליה</strong> <small>[לו]</small> <strong>אביי: מי דמי</strong> <small>[האם דומים</small> הדברים<small>]?</small> כיצד ניתן לקרוא למריקה ושטיפה "הגעלה"? הלוא <strong>מריקה ושטיפה</strong> עושים <strong>בצונן,</strong> ו<strong>הגעלה</strong> עושים <strong>בחמין! אלא אמר אביי:</strong> צריך לתרץ דבר זה לפי השיטה של <strong>"יגיד עליו רעו"</strong> (כלשון הכתוב איוב לו, לג), שכל משנה מלמדת על חבירתה, <strong>תנא הכא</strong> <small>[שנה כאן]</small> שעושים בשפוד ואסכלא <strong>ליבון, והוא הדין</strong> שצריך לעשות <strong>הגעלה, תנא התם</strong> <small>[שנה שם]</small> בקדשים <strong>הגעלה והוא הדין לליבון.</strong>
 <strong>אמר ליה</strong> <small>[לו]</small> <strong>רבא: אי הכי</strong> <small>[אם כך]</small> אתה מסביר, <strong>לתנינהו לכולהו בחדא</strong> <small>[שישנה את כולם,</small> ליבון והגעלה <small>ב</small>מקום <small>אחד],</small> <strong>וליתני חדא באידך אחריתי</strong> <small>[ושישנה</small> רק דבר <small>אחד באחר],</small> <strong>ולימא</strong> <small>[ונאמר]:</small> <strong>"יגיד עליו רעו",</strong> אבל אין לפרש כן כאשר נאמר דבר אחד במקום אחד ובמקום שני דבר אחר!
 <strong>אלא אמר רבא: קדשים היינו טעמייהו</strong> <small>[זהו טעמם]</small> שאינם צריכים ליבון — <strong>כ</strong>מו שאמר <strong>רב נחמן אמר רבה בר אבוה,</strong> ש<strong>אמר: כל יום ויום נעשה גיעול לחבירו,</strong> כלומר מה שמשתמשים בו ביום אחד הוא נפלט מן הכלי כשמבשלים בו ביום שלאחריו, קודם שנעשה נותר.
  ומקשים:  <strong>תינח</strong> <small>[נניח]</small> ב<strong>שלמים,</strong> ש<strong>כיון</strong> ש<strong>לשני ימים מיתאכלי</strong> <small>[</small>הם <small>נאכלים]</small> כלומר, מותרים לאכילה, נמצא כי <strong>מקמי דניהוי</strong> <small>[</small>עוד <small>לפני שהשלמים נעשים]</small> <strong>נותר קא הוי</strong> <small>[הרי זה]</small> <strong>גיעול,</strong> כלומר, הכלי פולט היתר כשמבשל בו למחרת. <strong>אלא חטאת, כיון</strong> ש<strong>ליום ולילה</strong> אחד <strong>מיתאכלא</strong> <small>[</small>היא <small>נאכלת],</small> <strong>כי</strong> <small>[כאשר]</small> <strong>מבשל בה האידנא</strong> <small>[עכשיו,</small> היום<small>]</small> <strong>חטאת</strong> — <strong>הוי</strong> <small>[הריהו]</small> נעשה למחרת <strong>נותר,</strong> ואם כאן, <strong>כי הדר</strong> <small>[כאשר</small> הוא <small>חוזר]</small> <strong>מבשל בה למחר או שלמים או חטאת, קא פליט</strong> <small>[הרי פולט]</small> הכלי את ה<strong>נותר</strong> של <strong>חטאת דהאידנא</strong> <small>[של היום]</small> <strong>ב</strong>תוך ה<strong>חטאת ושלמים</strong> של <strong>למחר,</strong> וצריך לאסור!
 <strong>אמרי</strong> <small>[אומרים]</small> בתשובה לכך: <strong>לא צריכא</strong> <small>[נצרכה]</small> אלא כאשר עושים באופן זה, <strong>דכי</strong> <small>[שכאשר]</small> <strong>מבשל בה חטאת האידנא</strong> <small>[עכשיו]</small> <strong>הדר</strong> <small>[חוזר]</small> ו<strong>מבשל בה האידנא</strong> <small>[עכשיו]</small> עוד פעם באותו יום <strong>שלמים,</strong> ואז נפלט טעם החטאת מן הכלי בו ביום, ונבלע בו טעם השלמים, ונמצא ש
 <strong>חטאת</strong> של <strong>למחר ושלמים</strong> של <strong>אתמול בהדי הדדי קא שלים זמנייהו</strong> <small>[ביחד נשלם זמנם],</small> שהם כשרים כל יום המחרת. <strong>והדר</strong> <small>[ו</small>הוא <small>חוזר]</small> ו<strong>מבשל שלמים למחר,</strong> ובשר החטאת של מחר שנבלע בכלי חוזר ונפלט בו ביום, וכן כל יום ויום.
  ומקשים:  <strong>אי הכי</strong> <small>[אם כן],</small> שכל יום פולט הכלי בשר קדשים שלא נעשה עדיין נותר, <strong>הגעלה נמי לא ליבעי</strong> <small>[גם כן לא יצטרך]!</small> ואומרים: אכן, <strong>קשיא</strong> <small>[קשה]</small> הדבר להסברו של רבא.
 <strong>רב פפא אמר</strong> הסבר אחר לסתירה בין דין השפוד והאסכלא של גוים שצריכים ליבון, לבין אלו של קדשים שדי להם בהגעלה: <strong>האי</strong> <small>[זה]</small> בישולי גוים, כיון שאין מבשלים בכלי תמיד <strong>—</strong> <strong>קריד</strong> <small>[</small>הריהו מתקשה <small>ונדבק],</small> וצריך תיקון בליבון. אבל <strong>האי</strong> <small>[זה]</small> בקדשים, שכל הזמן מבשלים בהם, <strong>לא קריד</strong> <small>[נדבק],</small> ולכן אינו צריך ליבון.
 <strong>רב אשי אמר: לעולם כדאמרן מעיקרא</strong> <small>[</small>תפרש <small>כמו שאמרנו מתחילה],</small> כפי שתירץ רב ששת לעיל: <strong>הכא</strong> <small>[כאן,</small> בקדשים<small>]</small> <strong>התירא</strong> <small>[היתר]</small> <strong>בלע,</strong> <strong>הכא</strong> <small>[כאן,</small> בשל גוים<small>]</small> <strong>איסורא</strong> <small>[איסור]</small> <strong>בלע.</strong>
 <strong>ודקא קשיא לך</strong> <small>[ומה שהיה קשה לך]</small> <strong>דבעידנא דקא פליט, איסורא קא פליט</strong> <small>[שבזמן שהוא פולט, איסור הוא פולט]</small> גם בקדשים, שכבר נעשו נותר! יש לומר: <strong>בעידנא דקא פליט, לא איתיה לאיסורא בעיניה</strong> <small>[בזמן שהוא פולט, אין האיסור נמצא בעינו],</small> שאין זה גוף הנותר אלא טעם בלבד, ולכן אין להחמיר בו, כיון שתחילתו היה היתר.
 <big>ב</big> הזכרנו במשנה ליבון והגעלה. ושאלו: <strong>ועד כמה מלבנן</strong> את הצריכים ליבון? <strong>אמר ר' מני: עד שתשיר קליפתן,</strong> שיורד מהן מעין קליפה על ידי הליבון. <strong>וכיצד מגעילן</strong> את הצריכים הגעלה? <strong>אמר רב הונא: יורה קטנה</strong> מכניס <strong>בתוך יורה גדולה</strong> רותחת, ועל ידי זה מגעיל אותה.
  ושואלים:  <strong>יורה גדולה</strong> שאין כלי גדול להגעילה בתוכו <strong>מאי</strong> <small>[מה]</small> עושים לה כדי להגעילה? <strong>תא שמע</strong> <small>[בוא ושמע]:</small> <strong>דההוא דודא דהואי בי</strong> <small>[שהיה דוד אחד שהיה בבית]</small> <strong>רב עקביה</strong> שהיו רוצים להכשירו, <strong>אהדר ליה</strong> <small>[סובב אותו]</small>
## דף עו:
 <strong>גדנפא דלישא אפומא</strong> <small>[</small>מעין <small>זר של עיסה סביב פיה],</small> <strong>ומליוה מיא וארתחה</strong> <small>[ומילאו אותה מים והרתיחו אותה]</small> כך שהמים רתחו על שפתה. <strong>אמר רבא: מאן חכים למעבד כי הא מילתא</strong> <small>[מי חכם לעשות דבר כזה]</small> <strong>אי לאו</strong> <small>[אם לא]</small> <strong>רב עקביה דגברא רבא</strong> <small>[שאדם גדול]</small> <strong>הוא,</strong> וטעמו, כי <strong>קסבר</strong> <small>[סבור הוא]</small> לענין הכשר כלים מאיסור: <strong>כ</strong>דרך שהוא <strong>בולעו כך</strong> הוא <strong>פולטו</strong> שכל איסור יוצא מן הכלי כדרך שנבלע בו. ולענייננו, <strong>מה</strong> כשהוא <strong>בולעו</strong> הרי זה <strong>בנצוצות,</strong> שהרי שפת הדוד אין בה תבשיל, אלא רק טיפות קטנות של נוזל ניתזות עליה, <strong>אף פולטו</strong> הוא <strong>בנצוצות,</strong> ועל ידי השפה גורם שיהיו ניצוצות מים רותחים על שפת הדוד.
 <big>א</big> שנינו במשנה: <strong>הסכין</strong> — <strong>שפה והיא טהורה. אמר רב עוקבא בר חמא: ונועצה עשרה פעמים בקרקע.</strong> <strong>אמר רב הונא בריה</strong> <small>[בנו]</small> של <strong>רב יהושע: ו</strong>דווקא <strong>בקרקע שאינה עבודה</strong> (מעובדת) שהיא קשה. <strong>אמר רב כהנא: ו</strong>דברים אלה אמורים דווקא <strong>בסכין יפה</strong> (טובה, חלקה) <strong>שאין בה</strong> <strong>גומות,</strong> שכל שטח הסכין משתפשף בקרקע. <strong>תניא נמי הכי</strong> <small>[שנויה</small> ברייתא <small>גם כן כך]:</small> <strong>סכין יפה שאין בה גומות, נועצה עשרה פעמים בקרקע. אמר רב הונא בריה</strong> <small>[בנו]</small> של <strong>רב יהושע:</strong> כל זה נאמר כדי <strong>לאכול בה צונן,</strong> שמספיק בשפשוף זה כדי להכשירה לכך,
 <strong>כי הא</strong> <small>[כמו</small> מעשה <small>זה]</small> ש<strong>מר יהודה</strong> שהיה אדם גדול מבית ראש הגולה, <strong>ובאטי בר טובי</strong> שהיה עשיר מופלג, <strong>הוו יתבי קמיה</strong> <small>[שהיו יושבים לפני]</small> <strong>שבור מלכא</strong> מלך פרס. <strong>אייתו לקמייהו אתרוגא</strong> <small>[הביאו לפניהם אתרוג],</small> <strong>פסק</strong> <small>[חתך]</small> שבור המלך מן האתרוג ו<strong>אכל</strong> ממנו משהו, <strong>פסק</strong> <small>[חתך]</small> עוד חתיכה <strong>והב ליה</strong> <small>[ונתן אותה]</small> <strong>לבאטי בר טובי. הדר דצה עשרה זימני בארעא</strong> <small>[אחר כך נעץ</small> את הסכין <small>עשר פעמים בקרקע],</small> <strong>פסק הב ליה</strong> <small>[חתך ונתן לו]</small> <strong>למר יהודה,</strong> שרצה להכשיר את הסכין, כך שהחיתוך בה לא יאסור את האוכל. <strong>אמר ליה</strong> <small>[לו]</small> <strong>באטי בר טובי: וההוא גברא לאו בר ישראל הוא</strong> <small>[ואדם זה,</small> אני, <small>איני בן ישראל]?</small> ומדוע אתה נוהג בו כבוד זה להרחיק אותו מהאיסור, ולא נהגת בי כך? <strong>אמר ליה</strong> <small>[לו]:</small> <strong>מר קים לי בגויה</strong> <small>[אדון זה,</small> רב יהודה, <small>מוחזק לי בו],</small> אני יודע בו שהוא אדם כשר ומדקדק במצוות, ולא יאכל דבר אסור, <strong>ומר לא קים לי בגויה</strong> <small>[ואדון זה לא מוחזק לי בו]</small> שהוא מקפיד על כך.
 <strong>איכא דאמרי</strong> <small>[יש שאומרים],</small> ש<strong>אמר ליה</strong> <small>[לו]</small> לבאטי: <strong>אידכר מאי עבדת באורתא</strong> <small>[זכור מה שעשית בלילה]</small> שמנהג הפרסים היה לשלוח נשים לכל אורח, ומר יהודה לא קיבל את האישה ששלחו לו ובאטי בר טובי קיבלה, ואם כן אינו צריך לנהוג בו מנהגי כשרות גם בזמן האוכל.
