# ביאור שטיינזלץ על נזיר
עדין שטיינזלץ
## דף ב.
 <big>א משנה</big> <strong>כל כינויי נזירות</strong> כאשר אדם מקבל על עצמו נזירות לא באמירת המלה "נזיר" אלא באחד הכינויים המנויים בדברי חכמים — הרי זה <strong>כ</strong>קבלת <strong>נזירות</strong> בלשון "נזיר", וחל נדר הנזירות עליו. וכן חלה עליו נזירות אם משתמש לקבלת נזירות ב"ידות" נזירות, שאומר דיבור סתום או בלתי מושלם, ומתוך ההקשר מבינים שכוונתו לנזירות.
  ולכן, <strong>האומר "אהא"</strong> ולא פירש מה — <strong>הרי זה נזיר, או</strong> שאומר <strong>"אהא נאה"</strong> — הריהו <strong>נזיר,</strong> וכאשר יבוארו הדברים לדיוקם בגמרא. וכינויי נזירות: האומר <strong>"</strong>הריני <strong>נזיק",</strong> או <strong>"</strong>הריני <strong>נזיח",</strong> או <strong>"</strong>הריני <strong>פזיח" —</strong> <strong>הרי זה נזיר.</strong> אם אומר <strong>"הריני כזה"</strong> או <strong>"הריני מסלסל",</strong> או <strong>"הריני מכלכל",</strong> או <strong>"הרי עלי לשלח פרע",</strong> בכל אלה — <strong>הרי זה נזיר.</strong>
 האומר <strong>"הרי עלי ציפורים"</strong> — <strong>ר' מאיר אומר:</strong> הריהו <strong>נזיר,</strong> שכוונתו לנדר נזירות, אף כי השתמש בלשון עקיפה כדי לומר זאת. <strong>וחכמים אומרים: אינו נזיר.</strong>
 <big>ב גמרא</big> תחילה מבררים מה מקומה של המסכת בסדר נשים שבששה סדרי משנה. <strong>מכדי</strong> <small>[הלא</small><small>]</small> ה<strong>תנא</strong> <strong>בסדר נשים קאי</strong> <small>[עומד,</small> נמצא<small>],</small> ואם כן <strong>מאי</strong> <strong>טעמא תני</strong> <small>[מה טעם שנה</small><small>]</small> את מסכת <strong>נזיר</strong>  כאן, בסדר נשים? שהרי, לכאורה, אין עניינה כלל לסדר זה!
  ומשיבים: ה<strong>תנא אקרא קאי</strong> <small>[על הכתוב עומד,</small> נמצא<small>],</small> שהוא מתייחס למה שנאמר בענין גירושי אשה: <strong>"והיה אם לא תמצא חן בעיניו כי מצא בה ערות דבר"</strong> (דברים כד, א). <strong>והכי קאמר</strong> <small>[וכך אמר</small><small>],</small> כלומר, זו כוונת הדברים: <strong>מי גרם לה לעבירה</strong> של האשה ("ערות דבר") — <strong>יין, וקאמר</strong> <small>[ואמר</small><small>]</small> החכם: <strong>כל הרואה סוטה בקלקולה</strong> (בחטאה ובעונשה) <strong>יזיר עצמו מן היין,</strong> ומשום כך קבע התנא את מסכת נזיר סמוך למסכת סוטה, שהן קשורות למסכת גירושין, וכל אלה שייכות לסדר נשים.
 <big>ג</big> לאחר מכן מבררים את סדר הדברים במשנה, שאינו ברור כל כך, שהרי התנא <strong>פתח בכינויין</strong> שאמר שכל כינויי נזירות כנזירות, <strong>ומפרש</strong> כדוגמא ללשונות אלה מייד לאחר מכן לא כינויי נזירות, אלא <strong>ידות,</strong> כלומר, ביטויים מקוצרים שאין בהם הזכרת שם נזירות מפורשת, אך אפשר ללמוד מהם ענין זה (כמו ידית של כלי שאינה הכלי עצמו אבל על ידה מחזיקים בכלי).
 <strong>אמר רבא ואיתימא כדי</strong> <small>[ויש אומרים</small> שמועה זו סתם<small>]</small> בלי ציון שמו של חכם מסויים: <strong>חסורי מיחסרא והכי קתני</strong> <small>[חסרה</small> המשנה בלשונה וכך היא שנויה<small>],</small> כך יש להבין אותה: <strong>כל כינויי נזירות כנזירות, ו</strong>כן כל <strong>ידות נזירות כנזירות, ואלו הן ידות: האומר "אהא" —</strong> <strong>הרי זה נזיר.</strong>
 ושואלים: גם אם נאמר שיש לשנות במשנה ענין ידות, מכל מקום <strong>ולפרוש כינויי ברישא</strong> <small>[ויפרש</small> התנא דינם של כינויים בתחילה<small>]</small> ואחר כך יפרש את דין הידות, שהרי זהו סדר הדברים בראשית המשנה! ומשיבים: ה<strong>תנא מההוא דסליק</strong> <small>[מאותו</small> דבר שבו הוא סיים<small>] —</small> <strong>ההוא</strong> <small>[אותו</small><small>]</small> הוא <strong>מפרש ברישא</strong> <small>[בתחילה</small><small>]</small> כשהוא מפרט את הדברים. <strong>כדתנן</strong> <small>[כפי ששנינו</small><small>]</small> במשנה במסכת שבת, שפותחת: <strong>"במה מדליקין</strong> נר שבת <strong>ובמה אין מדליקין",</strong> <strong>ומפרש</strong> את הפרטים של <strong>"אין מדליקין" ברישא</strong> <small>[בתחילה</small><small>].</small>
 וכן מתחיל התנא משנה אחרת במסכת שבת: <strong>"במה טומנין</strong> את האוכל בשבת <strong>ובמה אין טומנין",</strong> <strong>ומפרש "אין טומנין" ברישא</strong> <small>[בתחילה</small><small>].</small>
 וכן במשנה <strong>"במה אשה יוצאה</strong> בשבת לרשות הרבים <strong>ובמה אינה יוצאה"</strong> <strong>ומפרש "לא תצא אשה"</strong> ומפרט את כל הדברים האסורים <strong>ברישא</strong> <small>[בתחילה</small><small>].</small> ומקשים: האם דבר זה הוא כלל קבוע?
 <strong>והתנן</strong> <small>[והרי שנינו</small> במשנה<small>]:</small> <strong>"במה בהמה יוצאה</strong> לרשות הרבים בשבת <strong>ובמה אינה יוצאה"</strong> <strong>ומפרש "יוצא גמל" ברישא</strong> <small>[בתחילה</small><small>].</small>
 וכן שנה במשנה בבבא בתרא: <strong>"יש נוחלין</strong> (יורשים) <strong>ומנחילין</strong> (מורישים), <strong>נוחלין ולא מנחילין, מנחילין ולא נוחלין, לא נוחלין ולא מנחילין",</strong> ואחר כך מפרט אותם, <strong>ומפרש "אלו נוחלין ומנחילין" ברישא</strong> <small>[בתחילה</small><small>].</small> ואם כן אין זה סדר קבוע במשנה שמפרט התנא קודם את הכלל האחרון!
 <strong>אלא, לעולם</strong> יש לפרש כי <strong>תני הכי ותני הכי</strong> <small>[שנה כך ושנה כך</small><small>],</small> שפעמים מתחיל לפרט את הכלל הראשון, ופעמים את הכלל האחרון.
 <strong>אלא</strong> שיש טעם לשינויים אלה בסדר, <strong>התם</strong> <small>[שם</small><small>]</small> במשניות "במה מדליקין", "במה טומנין" ו"במה אשה יוצאה", <strong>דאיסורא דנפשיה</strong> <small>[שאיסור ש</small>חל על האדם עצמו<small>]</small> <strong>הוא —</strong> <strong>מפרש איסורא דנפשיה ברישא</strong> <small>[</small>את האיסור שחל על עצמו בתחילה<small>]</small> מפני חומרתו, ואילו <strong>גבי</strong> <small>[אצל</small><small>]</small> <strong>בהמה</strong> ("במה בהמה יוצאה") <strong>דאיסורא איידי</strong> <small>[שהאיסור על ידי</small><small>]</small> <strong>בהמה הוא דאתי</strong> <small>[שבא</small><small>]</small> ואינו חל על האדם עצמו — <strong>מפרש</strong> את <strong>היתירא ברישא</strong> <small>[ההיתר בתחילה</small><small>].</small> 
## דף ב:
 <strong>גבי "יש נוחלין" נמי</strong> <small>[גם כן</small><small>]</small> יש טעם בדבר שפירט תחילה את האמור בתחילת הדברים, כי <strong>מפרש עיקר נחלה</strong> הכתובה בתורה <strong>ברישא</strong> <small>[בתחילה</small><small>],</small> ירושת הבנים את האב.
  ומעתה, שנוכחנו כי אין סדר קבוע לדבר, חוזרת השאלה: <strong>אלא</strong> <small>[הכא</small> <small>[כאן</small><small>]</small> <small>]</small> <strong>לפרוש כינויי ברישא</strong> <small>[שיפרש</small> את הכינויים בתחילה<small>]!</small> <strong>אלא היינו</strong> <small>[זהו</small><small>]</small> ה<strong>טעם: ידות, הואיל ואתיין ליה מדרשא</strong> <small>[ובאו,</small> נלמדו, מדרשה<small>]</small> של חכמים ואין להם מקור מפורש בתורה, לכן הם <strong>חביבין ליה</strong> <small>[לו</small><small>]</small>  לתנא משום החידוש שבהם, ולכן פתח בהם.
  ושואלים: אם כן  <strong>וליפתח בהון ברישא</strong> <small>[שיפתח בהם בתחילה</small><small>]</small> וישנה קודם "כל ידות נזירות" ואחר כך "כל כינויי נזירות" וכו'! ומשיבים: ה<strong>תנא כי</strong> <small>[כאשר</small> הוא<small>]</small> <strong>מתחיל —</strong> <strong>מתחיל בעיקר קרבן</strong> הנזירות, כלומר, בדבר שיש לו עיקר בתורה, <strong>ולענין פירושי</strong> <small>[פירוש</small><small>]</small> — <strong>מפרש ידות ברישא</strong> <small>[בתחילה</small><small>],</small> מפני שנושא זה חביב בעיניו.
 <big>א</big> ומכאן לביאור דברי המשנה לפרטיהם. שנינו שם: <strong>האומר "אהא"</strong> — <strong>הרי זה נזיר.</strong> ושואלים: <strong>דלמא</strong> <small>[שמא</small><small>]</small> <strong>"אהא בתענית" קאמר</strong> <small>[אומר</small> הוא<small>]?</small> ואין כוונתו כלל לנדר נזירות, אלא לנדר תענית! <strong>אמר שמואל:</strong> מדובר במשנתנו <strong>כגון שהיה נזיר עובר לפניו</strong>  ואמר "אהא", וכיון שאמר "אהא" מובן מזה שלנזירות התכוון.
  ומבררים:  <strong>לימא</strong> <small>[האם לומר</small><small>]</small> מתוך דברי שמואל אלה <strong>קסבר</strong> <small>[שסבור</small><small>]</small> <strong>שמואל</strong> שככלל <strong>ידים שאינן מוכיחות,</strong> חלקי דיבור שאין בהם כדי להוכיח מתוכם את כוונתו של האומר, <strong>לא הוויין</strong> <small>[אינן</small><small>]</small> נחשבות <strong>ידים</strong> מחייבות כלל? את ההצעה הזו דוחים, <strong>אמרי</strong> <small>[אומרים</small><small>]:</small> אין להסיק מכאן דבר זה, שכן <strong>בזמן שנזיר עובר לפניו —</strong> <strong>ליכא לספוקא במילתא</strong> <strong>אחרינא</strong> <small>[אין להסתפק בדבר אחר</small><small>]</small> מהי כוונתו של האומר, והרי זו יד לנזירות. <strong>אבל ודאי</strong> כאשר <strong>אין הנזיר עובר לפניו</strong> והוא אמר "אהא", <strong>אמרינן</strong> <small>[אומרים אנו</small><small>]:</small> <strong>דלמא</strong> <small>[שמא</small><small>]</small> <strong>"אהא בתענית" קאמר</strong> <small>[אומר</small> הוא<small>],</small>  ויש לומר שדווקא במקרה כזה שהידים אינן מוכיחות כלל, צריך שיהיה סימן כלשהו להוכיח למה כוונתו.
  ושואלים: ואף כשהיה נזיר עובר לפניו ואמר "אהא" מדוע חלה עליו נזירות בכך,  <strong>ודלמא</strong> <small>[ושמא</small><small>]</small> <strong>לפוטרו מן קרבנותיו קאמר</strong> <small>[אומר</small> הוא<small>]?</small> שהתכוון לומר: "אהא במקומו" לענין הממון, וכוונתו לומר שנדר להביא על חשבונו את הקרבנות שחייב בהם הנזיר הזה, ולפוטרו מן העול הכספי! ומשיבים: כאן מדובר <strong>דקאמר</strong> <small>[ש</small>הוא אומר<small>]</small> <strong>בלבו</strong>  שמקבל על עצמו נזירות.
  ושואלים:  <strong>אי הכי, מאי למימרא</strong> <small>[אם כך, מה</small> יש לומר<small>],</small> מה חידוש יש בהלכה זו, שהרי התכוון לנדור נדר נזירות! ומשיבים: <strong>מהו דתימא</strong> <small>[שתאמר</small><small>]</small> <strong>בעינן</strong> <small>[צריכים אנו</small><small>]</small> שיהיו <strong>פיו ולבו שוין,</strong> וצריך לבטא בפיו בדיוק מה שהוא אומר בליבו, ואילו כאן בפיו רק אמר "אהא" ובליבו אמר שיהיה נזיר, ואם כן לא תחול עליו נזירות, על כן <strong>קא משמע לן</strong> <small>[השמיע לנו</small><small>]</small> שכיון שהדבר שאמר יכול להתפרש בדרך זו, ובליבו היה להיות נזיר — הריהו נעשה נזיר.
 <big>ב</big> שנינו במשנה: האומר <strong>"אהא נאה"</strong> — הריהו <strong>נזיר.</strong> ושואלים: <strong>ודלמא</strong> <small>[ושמא</small><small>]</small> כשאמר "אהא נאה" התכוון לומר: <strong>אנאה</strong> (אהיה נאה) <strong>לפניו במצות? כדתניא</strong> <small>[כפי ששנינו</small> בברייתא<small>]</small> על הכתוב <strong>"זה אלי ואנוהו"</strong> (שמות טו, ב) שמפרשים "אנוהו" מלשון נוי, וכוונתו — <strong>אנאה</strong> <strong>לפניו במצות.</strong> כיצד? <strong>אעשה לפניו סוכה נאה, לולב נאה, ציצית נאה, אכתוב לפניו ספר תורה נאה ואכרכנו בשיראין</strong> (בבגדי משי) <strong>נאים,</strong> ואם כן אף "אהא נאה" יכול להתפרש גם בדרך אחרת!
 <strong>אמר שמואל:</strong> מדובר פה <strong>שתפוס</strong> (שמחזיק) באותה שעה <strong>בשערו, ואמר "אנאה"</strong> ולכן מובן מכאן שרצונו להיות נאה בנזירות.
  ותמהים לגופו של דבר: הרי <strong>נזירא</strong> <small>[הנזירות</small><small>]</small> הריהי <strong>מילתא</strong> <small>[דבר</small><small>]</small> של <strong>עבירה</strong> היא, כאשר יבואר שחכמים רואים עבירה בנזירות, <strong>ואמרינן ליה</strong> <small>[ואומרים</small> וקוראים אנו לו לנזיר<small>]</small> <strong>"נאה"?</strong>
## דף ג.
 ומשיבים: <strong>אין</strong> <small>[כן</small><small>],</small> יש בנזירות צד נוי של מצוה, ש<strong>אפילו ל</strong>שיטת <strong>ר' אלעזר הקפר</strong> ש<strong>אמר: נזיר חוטא</strong> הוא, <strong>הני מילי</strong> <small>[דברים אלה</small><small>]</small> אמורים דווקא <strong>גבי</strong> <small>[אצל</small><small>]</small> <strong>נזיר טמא</strong> שנטמא ומביא קרבן חטאת, כאמור: "וכיפר עליו מאשר חטא על הנפש" (במדבר ו, יא), ולדעת ר' אלעזר הקפר הרי זה קרבן על עצם הנזירות, <strong>דאיידי דבעי מיסתר</strong> <small>[שמתוך שצריך לסתור</small><small>]</small> את ימי נזירותו הראשונים, וצריך למנות מחדש ימי נזירותו, שכן <strong>אמר רחמנא</strong> <small>[אמרה התורה</small><small>]</small> <strong>"והימים הראשנים יפלו כי טמא נזרו"</strong> (במדבר ו, יב), <strong>התם</strong> <small>[שם</small><small>]</small> <strong>הוא</strong> שאומר ר' אלעזר כך, יש חשש <strong>דלמא אתי למיעבר על נזירותיה</strong> <small>[שמא יבא לעבור על נזירותו</small><small>]</small> מפני ריבוי הזמן שהוא יותר מכפי ששיער תחילה, <strong>אבל נזיר טהור לאו</strong> <small>[לא</small><small>]</small> <strong>חוטא קרי ביה</strong> <small>[קוראים בו,</small> לו<small>].</small> 
 <big>א</big> עוד שנינו במשנה, האומר: <strong>"הריני כזה"</strong> — הריהו נזיר. ושואלים: <strong>נהי נמי</strong> <small>[אם אמנם גם כן</small><small>]</small> ש<strong>תפוס,</strong> שהוא מחזיק אותה שעה <strong>בשערו</strong> כפי שהוסבר לעיל ב"אהא נאה", הרי <strong>"הריני</strong> נזיר <strong>כזה"</strong> — <strong>לא אמר,</strong> וכיצד יש בדבר זה קבלת נזירות? <strong>אמר שמואל: כגון שהיה נזיר עובר לפניו</strong> בשעה שאמר כן. והתכוון איפוא לומר: הריני כמו אדם זה, נזיר כמוהו, ולכן יש בכך משמעות נזירות.
 <big>ב</big> שנינו במשנה: האומר <strong>"הריני מסלסל"</strong> — הרי זה נזיר. ושואלים: <strong>ממאי דהדין</strong> <small>[מניין ש</small>"מסלסל" זה<small>]</small> <strong>סלסול שערא</strong> <small>[שיער</small><small>]</small> הוא? ומשיבים: <strong>כדאמרה ליה ההיא אמתא דבי רבי לההוא גברא</strong> <small>[כמו שאמרה לו אותה שפחה של בית רבי</small> יהודה הנשיא <small>לאדם אחד]</small> שהיה מתעסק בגידול שערותיו: <strong>עד מתי אתה מסלסל בשערך?</strong>  משמע שסלסול הוא גידול שיער.
  ושואלים:  <strong>אימא</strong> <small>[אמור</small><small>]</small> שהכוונה היא לעסק ה<strong>תורה, דכתיב</strong> <small>[ש</small>כן נאמר<small>]</small> בה <strong>"סלסלה ותרוממך"</strong> (משלי ד, ח), ושמא התכוון לנדור שיהא מסלסל ומתעסק בדברי תורה? <strong>אמר שמואל: הכא נמי</strong> <small>[כאן גם כן</small><small>]</small> מדובר <strong>שתפוס בשערו</strong> באותה שעה שאמר כן.
 <big>ג</big> שנינו במשנה שהאומר <strong>"הריני מכלכל"</strong> — הרי זה נזיר. ושואלים: <strong>ממאי דהדין</strong> <small>[מניין ש"</small> מכלכל" זה<small>]</small> <strong>כילכול שערו הוא?</strong> ומשיבים: <strong>כדתנן</strong> <small>[כפי ששנינו</small> במשנה<small>]:</small> מהו שיעור הפחות ביותר של <strong>סיד</strong> שחייב עליו אם מוציאו בשבת מרשות היחיד לרשות הרבים? <strong>ר' יהודה אומר: כדי לסוד כילכול. ואמר רב:</strong> מה פירושו של כילכול זה — <strong>בת צידעא,</strong>  שיער הראש שמתחת לצדעיים.
  ומקשים:  <strong>אימא</strong> <small>[אמור</small><small>]</small> שהיתה כוונתו לנדור <strong>מיזן עניי</strong> <small>[לזון עניים</small><small>],</small> <strong>כדכתיב</strong> <small>[כפי שנאמר</small><small>]:</small> <strong>"ויכלכל יוסף את אביו ואת אחיו"</strong> (בראשית מז, יב)? <strong>אמר שמואל: הכא נמי</strong> <small>[כאן גם כן</small><small>]</small> מדובר <strong>שתפוס בשערו</strong> ומובן מכאן שהתכוון לכילכול שיער.
 <big>ד</big> עוד שנינו במשנה, שהאומר <strong>"הרי עלי לשלח פרע" —</strong> <strong>הרי זה נזיר.</strong> ושואלים: <strong>ממאי דהדין</strong> <small>[ממה</small> יודעים שזה<small>]</small> <strong>שילוח ריבויא הוא</strong> <small>[</small>לשון ריבוי וגידול<small>]</small> <strong>הוא?</strong> ומשיבים, <strong>דכתיב</strong> <small>[שנאמר</small><small>]:</small> <strong>"שלחיך פרדס רמונים"</strong>  (שיר השירים ד, יג). כלומר, מחלפות שערותיך הן כפרדס רמונים.
  ושואלים:  <strong>אימא מידי דעבורי</strong> <small>[אמור</small> שהכוונה היא דבר של העברה והסרה<small>],</small> <strong>כדכתיב</strong> <small>[כמו שנאמר</small><small>]</small> <strong>"ושלח מים על פני חוצות"</strong>  (איוב ה, י), שמפרשים אותו במשמעות של העברת המים ממקום למקום, ושמא שילוח פרע זה שאמר משמעו שנודר שיעביר = יסיר את שערו!
  ומשיבים: ה<strong>תנא</strong> שלנו מן הגזירה שווה של המלים <strong>"פרע" "פרע" יליף</strong> <small>[</small>הוא לומד<small>]</small> ששילוח מובנו גידול שיער, שכן <strong>כתיב הכא</strong> <small>[נאמר כאן</small><small>]</small> בנזיר: <strong>"קדש יהיה גדל פרע"</strong> (במדבר ו, ה), <strong>וכתיב התם גבי</strong> <small>[וכתוב שם אצל</small><small>]</small> <strong>כהן הדיוט</strong> העובד בבית המקדש — <strong>"ופרע לא ישלחו"</strong> (יחזקאל מד, כ), משמע ששילוח פרע משמעו גידול שיער.
  ומוסיפים עוד תשובה: <strong>ואיבעית אימא</strong> <small>[ואם תרצה אמור</small><small>]</small> <strong>האי</strong> <small>[</small>כתוב זה<small>]</small> <strong>"שולח מים" נמי</strong> <small>[גם כן</small><small>]</small> לשון <strong>ריבוי הוא, כדמתרגם</strong> <small>[כפי שמתרגם</small><small>]</small> <strong>רב יוסף</strong> פסוק זה בארמית: <strong>דכד משקין ליה מיא לפירא ורבי</strong> <small>[שכאשר משקים אותו מים לפרי וגדל</small><small>],</small> ומשמעות הכתוב היא — שמגדל ("שולח") דברים על ידי המים.
 <big>ה</big> שנינו במשנה: האומר <strong>"הרי עלי ציפרין"</strong> — <strong>ר' מאיר אומר:</strong> הריהו נעשה <strong>נזיר</strong> בכך. ושואלים: <strong>מאי טעמא</strong> <small>[מה הטעם</small><small>]</small> של <strong>ר' מאיר? אמר ריש לקיש: ציפרין סמוכין לשיער קיבל עליו, דכתיב</strong> <small>[שנאמר</small><small>]</small> <strong>"עד די שעריה כנשרין רבה וטפרוהי כצפרין"</strong> (דניאל ד, ל) <small>[עד ששערו כנשרים גדל וציפורניו כציפורים</small><small>],</small> שכיון שבפסוק זה יש סמיכות בין ציפורים וגידול שיער, הרי אף כאשר אמר "הרי עלי ציפרין" — לגידול שיער התכוון.
  ומסבירים את המחלוקת שבמשנתנו, <strong>ר' מאיר סבר</strong> <small>[סבור</small><small>]:</small> <strong>מתפיס איניש</strong> <small>[אדם</small><small>]</small> את דבריו <strong>במידי דסמיך ליה</strong> <small>[בדבר שסמוך לו</small><small>],</small> שאף שציפורים נזכרו לגבי גידול ציפורניים, מכל מקום כיון שבפסוק זה נזכר גם גידול שיער, היתה כוונתו לנדר המתייחס לחלקו האחר של הפסוק.
## דף ג:
 <strong>ורבנן סברי</strong> <small>[וחכמים סבורים</small><small>]:</small> <strong>לא מתפיס איניש במידי דסמיך ליה</strong> <small>[אדם בדבר הסמוך לו</small><small>]</small> ולא היתה כוונתו לכך.
 <strong>ר' יוחנן אמר: דכולי עלמא</strong> <small>[לדעת הכל</small><small>]</small> <strong>לא מתפיס</strong> אדם על ידי רמז לדבר הסמוך לכך במקרא. <strong>אלא, היינו טעמא</strong> <small>[זהו הטעם</small><small>]</small> של <strong>ר' מאיר: דחיישינן</strong> <small>[שחוששים אנו</small><small>]</small> <strong>שמא צפורי נזיר טמא קיבל עליו,</strong>  שנזיר שנטמא מביא ציפורים (תורים או בני יונה) כקרבן לטהרתו, וכשאמר "הרי עלי ציפורים" התכוון לנדר נזיר שאם ייטמא צריך להביא ציפורים.
  ושואלים: לדברי ר' יוחנן  <strong>מכדי "חיישינן" קאמר</strong> <small>[הלא</small> לשיטת ר' מאיר רק "חוששים אנו" אמר<small>]</small> ואין כאן נדר ברור, ואם כן <strong>דלמא</strong> <small>[שמא</small><small>]</small> לא נזירות קיבל עליו אלא <strong>צפורי נדבה קיבל עליו,</strong> שנדר רק להביא תורים או בני יונה לעולה, ומדוע אומרים שנתכוון כלל לנזירות? ומשיבים: <strong>אם כן,</strong> שרצה להביא נדבה, <strong>"הרי עלי קן" מבעי ליה</strong> <small>[צריך היה לו</small> לומר<small>],</small> שזו הלשון הרגילה כשנודרים להביא עופות לקרבן.
  ושואלים עוד: <strong>ודלמא</strong> <small>[ושמא</small><small>]</small> <strong>"הרי עלי צפורי מצורע" קאמר</strong> <small>[אומר הוא</small><small>],</small> שהתכוון שהוא מקבל על עצמו להביא ציפורים במקום מצורע (ראה ויקרא יד, ד)? ומשיבים: כאן מדובר <strong>כגון ש</strong>בשעה שאמר את דבריו <strong>היה נזיר עובר לפניו,</strong> ולכן מבינים את הדברים במשמעות של נזירות. ושואלים: <strong>ודלמא</strong> <small>[ושמא</small><small>]</small> היה זה <strong>נזיר טמא, ולפוטרו מן קרבנותיו</strong> על ידי הבאת ציפורים עבורו <strong>קאמר</strong> <small>[הוא אומר</small><small>]?!</small> ומשיבים: <strong>כגון שהיה נזיר טהור עובר לפניו,</strong>  ואז יש לומר שהתכוון בכך לקבל על עצמו נזירות.
  ושואלים:  <strong>מאי בינייהו</strong> <small>[מה</small> ההבדל ביניהם<small>],</small>  בין פירוש ריש לקיש לפירושו של ר' יוחנן, אם לשניהם צריך לפרש שמדובר דווקא כאשר היה נזיר עובר לפניו?
  ומשיבים:  <strong>איכא בינייהו</strong> <small>[יש ביניהם</small><small>]</small> הבדל בשיטת ר' מאיר <strong>כגון</strong> ש<strong>אמר</strong> במפורש: <strong>"ציפרין הסמוכין לשער עלי", לר' יוחנן אף על גב</strong> <small>[אף על פי</small><small>]</small> ש<strong>אמר הכי</strong> <small>[כך</small><small>]</small> בלשון זו, <strong>אי</strong> <small>[אם</small><small>]</small> <strong>נזיר עובר לפניו —</strong> <strong>אין</strong> <small>[כן</small><small>],</small> הרי זה נדר נזירות, <strong>אי</strong> <small>[אם</small><small>]</small> <strong>לא</strong> היה נזיר עובר לפניו — <strong>לא.</strong> ואילו <strong>לר' שמעון בן לקיש אף על גב</strong> <small>[אף על פי</small><small>]</small> ש<strong>אין נזיר עובר לפניו</strong>  מכל מקום נדר נזירות הוא, כי לדעתו מתפיס אדם בדבר הסמוך בכתוב.
  ושואלים:  <strong>מי איכא למאן דאמר</strong> <small>[האם יש מי שאומר</small><small>]</small> ש<strong>לא מתפיס איניש</strong> <small>[אדם</small><small>]</small> נדר <strong>במילתא דסמיך ליה</strong> <small>[בדבר הסמוך לו</small><small>]?</small> <strong>והתניא</strong> <small>[והרי שנינו</small> בברייתא<small>]:</small> <strong>האומר "ימין" —</strong> <strong>הרי זו</strong> לשון <strong>שבועה,</strong> שאם אמר "ימין שאין אני אוכל ככר זו" — הרי זה כנשבע שלא יאכלנה. <strong>מאי טעמא</strong> <small>[מה טעם</small><small>]</small> הדבר — <strong>לאו</strong> <small>[</small>האם לא<small>]</small> <strong>משום דכתיב</strong> <small>[שנאמר</small><small>]</small> <strong>"וירם ימינו ושמאלו אל השמים וישבע בחי העולם"</strong> (דניאל יב, ז), שלשון "ימין" נחשבת כשבועה משום שהיא נזכרת סמוך ללשון שבועה בכתוב?
  ודוחים, <strong>אמרי</strong> <small>[אומרים</small><small>]:</small> <strong>לא,</strong> הטעם הוא <strong>משום</strong> ש<strong>"ימין" גופיה</strong> <small>[עצמה</small><small>]</small> <strong>איקרי</strong> <small>[נקראת</small><small>]</small> <strong>שבועה. דתניא</strong> <small>[ש</small>כן שנינו בברייתא<small>]:</small> <strong>מניין לאומר "ימין" שהיא שבועה —</strong> <strong>שנאמר: "נשבע ה' בימינו"</strong> (ישעיה סב, ח), <strong>מניין לאומר "שמאל" שהיא שבועה שנאמר: "ובזרוע עזו"</strong> (ישעיה סב, ח), שכיון שנאמרה בהקבלה לימין משמע שהיא יד שמאל. ומכאן שלשון "ימין" ו"שמאל" היא עצמה לשון שבועה, ואין זו התפסה בדבר הסמוך לו בכתוב.
 <big>א משנה</big> אמר אדם: <strong>"הריני נזיר מן החרצנים" ו</strong>כן אם אמר <strong>"</strong>הריני נזיר <strong>מן הזגים" ו</strong>כן מי שאמר <strong>"</strong>הריני נזיר <strong>מן התגלחת" ו</strong>כן <strong>"מן הטומאה" —</strong> <strong>הרי זה נזיר, וכל דקדוקי נזירות עליו.</strong> שלא רק מה שקיבל על עצמו חל עליו, אלא חלים עליו כל דיני נזיר, גם בדברים שלא הזכיר שמקבל על עצמו.
 <big>ב גמרא</big> מעירים: <strong>מתניתין</strong> <small>[משנתנו</small> זו<small>]</small> ש<strong>לא כ</strong>שיטת <strong>ר' שמעון</strong> היא. <strong>דתניא</strong> <small>[ש</small>כן שנינו בברייתא<small>],</small> <strong>ר' שמעון אומר: אינו חייב</strong> לקיים נדר נזירות <strong>עד שידור מכולם,</strong> מכל הדברים האמורים בנזיר. <strong>ורבנן אמרי</strong> <small>[וחכמים אומרים</small><small>]:</small> <strong>אפילו לא נזר אלא בחד מנהון</strong> <small>[באחד מהם</small><small>]</small> — <strong>הוי</strong> <small>[הריהו</small><small>]</small> בכך <strong>נזיר.</strong>
 ומסבירים: <strong>מאי טעמא</strong> <small>[מה הטעם</small><small>]</small> של <strong>ר' שמעון —</strong> <strong>אמר קרא</strong> <small>[הכתוב</small><small>]</small> בפרשת הנזיר: "כל ימי נזרו <strong>מכל אשר יעשה מגפן היין מחרצנים ועד זג</strong> לא יאכל" (במדבר ו, ד), לומר שצריך לידור נזירות מכל האיסורים. ומבררים: <strong>ורבנן מאי טעמייהו</strong> <small>[וחכמים מה טעמם</small><small>]?</small> — <strong>אמר קרא</strong> <small>[הכתוב</small><small>]</small> <strong>"מיין ושכר יזיר"</strong>  (במדבר ו, ג), משמע שאם הוא נודר מיין ושיכר בלבד, נכללים בענין זה כל דיני הנזירות כולם.
  ושואלים:  <strong>ור' שמעון נמי</strong> <small>[גם כן</small><small>]</small> <strong>הכתיב</strong> <small>[הרי נאמר</small><small>]</small> <strong>"מיין ושכר יזיר"!</strong> ומשיבים: <strong>ההוא מיבעי ליה</strong> <small>[אותו</small> כתוב נצרך לו<small>]</small> ללמד דבר אחר — <strong>לאסור</strong> על הנזיר <strong>יין מצוה כיין הרשות.</strong>
 ושואלים: <strong>מאי היא</strong> <small>[מה הוא</small><small>]</small> יין מצוה — יין של <strong>קדושתא ואבדלתא</strong> <small>[קידוש והבדלה</small><small>]?</small> 
## דף ד.
 <strong>הרי מושבע ועומד עליו מהר סיני,</strong> לקיים דין נזירות, ואילו מצות הקידוש אינה אלא מדברי סופרים בלבד, ובודאי חל איסור שתיית יין על אלה! (רמב"ם).
 <strong>אלא</strong> צריך הכתוב הזה ללמדנו <strong>כי הא</strong> <small>[כמו זו</small><small>]</small> ש<strong>אמר רבא:</strong> אם אמר אדם <strong>"שבועה שאשתה</strong> יין <strong>"</strong>, <strong>וחזר</strong> אחר כך <strong>ואמר "הריני נזיר" —</strong> <strong>אתיא</strong> <small>[באה</small><small>]</small> <strong>נזירות חיילא</strong> <small>[</small>וחלה<small>]</small> <strong>על שבועה</strong> ואסור בשתיית יין. שלמרות שהיין הזה הוא בשבילו יין מצוה —  מכל מקום חל עליו איסור הנזירות לשתותו.
  ושואלים:  <strong>ורבנן נמי הא מיבעי ליה</strong> <small>[וחכמים גם כן, הרי צריכים הם</small><small>]</small> כתוב זה <strong>לאסור</strong> על הנזיר <strong>יין מצוה כיין רשות,</strong> וכיצד למדים הם ממנו דין אחר! ומשיבים: אם זו בלבד היתה כוונת הכתוב ללמדנו, <strong>אם כן,</strong> <strong>לימא קרא</strong> <small>[שיאמר הכתוב</small><small>]</small> <strong>"מיין</strong> יזיר <strong>"</strong>בלבד, <strong>מאי</strong> <small>[מה</small><small>]</small> מלמדנו <strong>"ושכר" —</strong> <strong>שמעת מינה תרתי</strong> <small>[שומע,</small> לומד אתה מכאן שני דברים<small>].</small>
 ושואלים: <strong>ור' שמעון</strong> מה משיב הוא על כך? ומשיבים: לשיטתו <strong>היינו טעמא</strong> <small>[זהו הטעם</small><small>]</small> ש<strong>כתב</strong> המקרא <strong>"שכר" —</strong> <strong>לאלופי</strong> <small>[ללמד</small><small>]</small> מכאן גזירה שווה של המילים <strong>"שכר" "שכר" ל</strong>ענין ביאה ועבודה ב<strong>מקדש. דכתיב</strong> <small>[שנאמר</small><small>]</small> לאהרון הכהן: <strong>"יין ושכר אל תשת אתה ובניך אתך</strong> בבואכם אל אוהל מועד<strong>"</strong> (ויקרא י, ט), ללמדנו: <strong>מה גבי</strong> <small>[אצל</small><small>]</small> <strong>נזיר יין</strong> בלבד <strong>הוא דליתסר</strong> <small>[שנאסר</small><small>]</small> בו, <strong>אבל שאר משקין —</strong> <strong>לא, אף גבי</strong> <small>[אצל</small><small>]</small> <strong>מקדש נמי</strong> <small>[גם כן</small><small>]</small> <strong>יין הוא דליתסר</strong> <small>[שנאסר</small><small>],</small> <strong>אבל שאר משקין המשתכרין</strong> (המשכרים) — <strong>לא</strong> נאסרו בהם הכהנים, אף שאפשר היה לחשוב שהם אסורים משום שיכר.
 <strong>ולאפוקי</strong> <small>[ולהוציא</small><small>]</small> <strong>מ</strong>דברי <strong>ר' יהודה</strong> בענין זה. <strong>דתניא</strong> <small>[ש</small>כן שנינו בברייתא<small>],</small> <strong>ר' יהודה אומר: אכל דבילה קעילית</strong> שהיא מתוקה ביותר עד כדי שיכרון, <strong>ו</strong>כן אם <strong>שתה דבש וחלב, ונכנס למקדש —</strong> <strong>חייב,</strong> שחל עליו האיסור משום "שיכר", ששתה או אכל דבר המשכר.
 <strong>איבעית אימא</strong> <small>[אם תרצה אמור</small><small>]</small> באופן אחר לאיזה ענין נזקק ר' שמעון ל"מיין ושכר יזיר": <strong>ר' שמעון לית ליה</strong> <small>[אין לו,</small> אינו מקבל<small>]</small> את הרעיון של <strong>איסור חל על איסור,</strong> שלדעתו אם יש כבר איסור קודם על דבר — לא חל עליו איסור נוסף.
 <strong>דתניא</strong> <small>[ש</small>כן שנינו בברייתא<small>],</small> <strong>ר' שמעון אומר: האוכל נבילה ביום הכפורים —</strong> <strong>פטור</strong> מכרת על אכילה ביום הכיפורים, משום שחל כבר איסור נבילה על הדבר, ואין איסור (יום הכיפורים) חל על איסור (נבילה). ולכן היה צריך לומר שבענין נזירות חל איסור על איסור, שגם אם נשבע שלא לשתות יין ואחר כך נזר — חלים עליו שני איסורים.
 ושואלים לצד שני: <strong>ולרבנן נמי</strong> <small>[ול</small>דעת חכמים גם כן<small>]</small> <strong>הכתיב</strong> <small>[הרי נאמר</small><small>]</small> <strong>"מכל אשר יעשה מגפן היין"</strong> (במדבר ו, ד), ומשמע מכאן כשיטת ר' שמעון שצריך לידור מכל איסורי הנזיר! ומשיבים: <strong>אמרי</strong> <small>[</small>יכולים לומר<small>]</small> <strong>לך רבנן</strong> <small>[חכמים</small><small>]:</small> <strong>התם</strong> <small>[שם</small><small>]</small> הכתוב <strong>לימד</strong> דבר אחר — <strong>על איסורי נזיר שמצטרפים זה עם זה,</strong> כלומר, שאם הנזיר אוכל דברים שונים שהוא אסור בהם (ענבים, יין, זגים) ואין באחד מהם כזית אלא רק בכולם יחד —  הריהם מצטרפים, ולוקה עליהם משום שעבר על הלאו שבתורה.
  ומסבירים:  <strong>ור' שמעון</strong> לא למד כן מהפסוק, משום ש<strong>לית ליה</strong> <small>[אין לו</small><small>]</small> דין <strong>צירוף, דתניא</strong> <small>[ש</small>כן שנינו בברייתא<small>],</small> <strong>ר' שמעון אומר:</strong> האוכל <strong>כל שהו</strong> מדבר אסור, הרי זה שיעור <strong>ל</strong>חייבו <strong>מכות, לא אמרו</strong> בכל מקום שיעור <strong>כזית אלא לענין קרבן,</strong> שהאוכל דבר אסור שיש באכילתו בשגגה חיוב חטאת, צריך שיהא באכילה שיעור כזית. ולפיכך בנזיר שאין בו חיוב קרבן על אכילת האיסור, אין צורך בפסוק מיוחד ללמדנו דין צירוף אכילות לכזית, ולא בא הפסוק אלא ללמד כיצד צריך להיות הנדר שהנזיר מקבל על עצמו.
 <big>א משנה</big> אמר אדם: <strong>"הריני כשמשון", "כבן מנוח", "כבעל דלילה", "כמי שעקר דלתות עזה", "כמי שנקרו פלשתים את עיניו" —</strong> <strong>הרי זה נזיר שמשון</strong> שדיניו מפורשים להלן.
 <big>ב גמרא</big> שואלים: <strong>למה לי למיתנא</strong> <small>[לשנות</small><small>]</small> <strong>כל הלין</strong> <small>[אלה</small><small>]</small> ולא די לו שיאמר "כשמשון"? ומשיבים: <strong>צריכי</strong> <small>[צריכים</small><small>]</small> הדברים להיאמר; <strong>דאי</strong> <small>[שאם</small><small>]</small> <strong>אמר</strong> רק <strong>"הריני כשמשון", הוה אמינא</strong> <small>[הייתי אומר</small><small>]</small> על <strong>שמשון אחרינא</strong> <small>[אחר</small><small>]</small> היתה כוונתו, ואין כאן נדר נזירות כלל, על כן <strong>קא משמע לן</strong> <small>[השמיע לנו</small><small>]</small> שמדובר במי שמוסיף <strong>"כבן מנוח",</strong> לומר שכוונתו היתה לשמשון המפורסם, בן מנוח.
 <strong>ואי תנא</strong> <small>[ואילו שנה</small><small>]</small> גם <strong>"כבן מנוח"</strong> בלבד, <strong>הוה אמינא</strong>  <small>[הייתי אומר]:</small> <strong>איכא דמיתקרי הכי</strong> <small>[יש מי שנקרא כך</small><small>]</small> "שמשון בן מנוח", ואין מדובר בשמשון המפורסם, ואין זו קבלת נזירות כלל, על כן <strong>קא משמע לן</strong> <small>[השמיע לנו</small><small>]</small> שמדובר במי שמוסיף <strong>"כבעל דלילה"</strong> או "כמי שעקר דלתות עזה" <strong>ו</strong>כן <strong>"כמי שנקרו פלשתים את עיניו",</strong> שאז ברור למי הוא מתכוון והרי זה נדר נזירות.
 <big>ג משנה</big> <strong>מה בין נזיר עולם לנזיר שמשון?</strong> מה ההבדל ביניהם למרות ששניהם הם נזירים כל ימי חייהם? — <strong>נזיר עולם,</strong> אם <strong>הכביד שערו</strong> ואיננו יכול לשאת עוד בשיער ארוך זה — הריהו <strong>מיקל</strong> וחותך מן השיער <strong>בתער, ומביא</strong> אז לקרבן <strong>שלש בהמות,</strong> לחטאת, לעולה ולשלמים, כמי שהשלים נזירותו. אלא שנדר הנזירות נמשך וחל עליו מיד לאחר מכן. <strong>ואם נטמא —</strong> <strong>מביא קרבן טומאה</strong> שנזיר מביא כאשר נטמא ונטהר מטומאתו.
  ואילו <strong>נזיר שמשון</strong> אם <strong>הכביד שערו —</strong> <strong>אינו מיקל,</strong> שאינו מתגלח כלל, <strong>ואם נטמא —</strong> <strong>אינו מביא קרבן טומאה.</strong>
 <big>ד גמרא</big> ותוהים: <strong>נזיר עולם מאן דכר שמיה</strong> <small>[מי הזכיר את שמו</small><small>]?</small> הרי לא הוזכר במשנה עדיין נזיר עולם, וכיצד באה המשנה לפרש פרטי דברים בהבדל בינו לבין נזיר שמשון? ומשיבים: <strong>חסורי מיחסרא והכי קתני</strong> <small>[חסרה</small> המשנה וכך היא שנויה<small>]:</small> <strong>האומר "הריני נזיר עולם" —</strong> <strong>הרי זה נזיר</strong> לעולם. <strong>מה בין נזיר עולם לנזיר שמשון? נזיר עולם</strong> אם <strong>הכביד שערו מיקל</strong> שערו <strong>בתער, ומביא שלש בהמות</strong> לקרבן, <strong>ואם נטמא —</strong> <strong>מביא קרבן טומאה. נזיר שמשון, הכביד שערו —</strong> <strong>אינו מיקל בתער,</strong>
## דף ד:
 <strong>ואינו מביא קרבן טומאה.</strong>
 ומעירים: מלשון זו "ואינו מביא קרבן טומאה" אפשר לדייק: <strong>קרבן הוא</strong> ש<strong>לא מייתי</strong> <small>[מביא</small><small>]</small> נזיר שמשון, <strong>אבל נזירות</strong> עצמה, <strong>חיילא עליה</strong> <small>[חלה עליו</small><small>],</small> בכל דיניה, ובכללה שנאסר לו להיטמא למת.
  ומעתה נברר: <strong>מני מתניתין</strong> <small>[</small>כשיטת מי היא משנתנו<small>]?</small> שהרי אינה <strong>לא</strong> כדעת <strong>ר' יהודה, ולא</strong> כדעת <strong>ר' שמעון. דתניא</strong> <small>[ש</small>כן שנינו בברייתא<small>],</small> <strong>ר' יהודה אומר: נזיר שמשון מותר</strong> לו לכתחילה <strong>ליטמא למתים, שכן מצינו</strong> (מצאנו) <strong>בשמשון שנטמא. ר' שמעון אומר: האומר</strong> ומקבל עליו להיות <strong>"נזיר שמשון" —</strong> <strong>לא אמר כלום, שלא מצינו בשמשון שיצאת נזירות מפיו.</strong> שהוא עצמו הרי לא נדר להיות נזיר, והדברים שנהג בהם היו על פי דברי המלאך לאמו. ומשום כך סבור ר' שמעון שאין כלל משמעות לנדר שנודר אדם על עצמו להיות "נזיר שמשון" ואינו בכלל נדר נזירות.
  ומעתה <strong>מני</strong> <small>[</small>כדעת מי היא<small>]</small> משנתנו? <strong>אי</strong> <small>[אם</small><small>]</small> כדעת <strong>ר' יהודה —</strong> <strong>האמר</strong> <small>[הרי אמר</small><small>]</small> <strong>אפילו לכתחילה</strong> מותר לו להיטמא, <strong>ומתניתין קתני</strong> <small>[ומשנתנו שונה</small><small>]</small> <strong>"אם נטמא",</strong> שמשמע שדין זה הוא בדיעבד, ולכתחילה אסור. ו<strong>אי</strong> <small>[אם</small><small>]</small> כדעת <strong>ר' שמעון —</strong> <strong>האמר</strong> <small>[הרי אמר</small><small>]</small> ש<strong>לא חיילא עליה</strong> <small>[חלה עליו</small><small>]</small> <strong>נזירות כלל!</strong>
 ומשיבים: <strong>לעולם</strong> תאמר שמשנתנו כשיטת <strong>ר' יהודה היא,</strong> שאף לכתחילה מותר לנזיר שמשון להיטמא למתים, אלא <strong>ואיידי דקתני</strong> <small>[ומתוך ששנה</small><small>]</small> <strong>גבי</strong> <small>[אצל</small><small>]</small> <strong>נזיר עולם "אם נטמא",</strong> שנזיר עולם ודאי אסור לו להיטמא לכתחילה, <strong>תנא נמי גבי</strong> <small>[שנה גם כן אצל</small><small>]</small> <strong>נזיר שמשון</strong> באותה לשון <strong>"אם נטמא",</strong> אף שבאמת מותר לו להיטמא גם לכתחילה.
 <big>א</big> ומציעים: <strong>לימא בפלוגתא דהני תנאי קמיפלגי</strong> <small>[נאמר</small> שבמחלוקתם של תנאים אלה חלוקים<small>]</small> ר' יהודה ור' שמעון, <strong>דתנן</strong> <small>[ש</small>כן שנינו במשנה<small>]:</small> הנודר על דבר ואומר <strong>"הרי</strong> הוא <strong>עלי כבכור", ר' יעקב אוסר,</strong> שלדעתו חל הנדר, וכשם שבכור אסור בהנאה (חוץ מאשר לכהנים), כן אסור הנודר בדבר שנדר בו, <strong>ור' יוסי מתיר,</strong> משום שקדושת הבכור עצמה אינה תוצאה של נדר והקדשה, אלא הוא קדוש מעצמו, ולכן אינו יכול להחיל על ידו קדושת נדר לדברים אחרים.
 <strong>מאי לאו</strong> <small>[האם לא</small><small>]</small> נסבור כי <strong>ר' יהודה סבר לה</strong> <small>[סבור</small> הוא<small>]</small> <strong>כ</strong>דעת <strong>ר' יעקב</strong> ש<strong>אמר:</strong> על מנת להחיל נדר <strong>לא בעינן</strong> <small>[אין אנו צריכים</small><small>]</small> שידור דווקא ב<strong>דבר הנידר,</strong> כלומר, שאדם יכול להחיל איסור על דבר, כשהוא מתפיס בו קדושה של כל דבר האסור, גם אם לא נאסרה הנאתו מחמת נדר. שהרי קדושת הבכור היא מרחם, שעצם לידתו מקדשתו, ואינו נעשה אסור על ידי נדר. וכיוצא בו נאמר כי אף ששמשון עצמו לא נדר בנזיר, יכול אדם להחיל על עצמו נזירות כמו נזירות שמשון. <strong>ור' שמעון סבר לה</strong> <small>[סבור</small><small>]</small> <strong>כ</strong>דעת <strong>ר' יוסי,</strong> ש<strong>אמר:</strong> כדי שיחול הנדר <strong>בעינן</strong> <small>[צריכים אנו</small><small>]</small> שיתפיס הנודר ב<strong>דבר הנידר,</strong>  ולכן אין משמעות להתפסה בנזירותו של שמשון?
  ודוחים:  <strong>לא,</strong> אפשר לומר <strong>דכולי עלמא</strong> <small>[שלדעת הכל</small><small>]</small> <strong>בעינן</strong> <small>[צריכים אנו</small><small>]</small> שיהא הנדר נתפס רק ב<strong>דבר הנידר, ו</strong>אולם לדעת ר' יעקב <strong>שאני</strong> <small>[שונה</small><small>]</small> הדבר <strong>גבי</strong> <small>[אצל</small><small>]</small> <strong>בכור,</strong> משום <strong>דכתיב ביה</strong> <small>[שנאמר בו</small><small>]:</small> <strong>"</strong>איש כי ידור נדר <strong>לה'"</strong> (במדבר ל, ג), ולמדו מכאן — <strong>לרבות את הבכור,</strong> שאף בדבר שהוא לה', כגון בכור שקדוש מרחם, יש צד נדר. ולכן לדעת ר' יעקב הרי הוא כדבר הנידר, ואפשר להתפיס בו נדרים אחרים.
 <strong>ור' יוסי אמר</strong> <small>[</small>יכול היה לומר<small>]</small> <strong>לך</strong> לגבי פסוק זה: הכתוב <strong>ההוא,</strong> שנאמר <strong>"לה'" מיבעי ליה</strong> <small>[צריך אותו</small><small>]</small> לא לרבות בכור אלא <strong>לרבות חטאת ואשם,</strong> שלמרות שאין אדם יכול לידור אותם על פי רצונו בלבד, אלא כאשר הוא מתחייב בדבר מדין התורה, בכל זאת נחשבים הם כדבר הנידר ומתפיסים בהם.
  ושואלים להסבר זה של ר' יוסי: <strong>ומה ראית לרבות חטאת ואשם ולהוציא את הבכור?</strong> ומשיבים: <strong>מרבה אני חטאת ואשם —</strong> <strong>שכן מתפיסן בנדר,</strong> שהרי אין קדושה חלה על הבהמות שתהיינה לחטאת ולאשם אלא כאשר נודר ומפרישן לצורך זה, <strong>ומוציא אני</strong> מכלל הריבוי <strong>את הבכור, שאין מתפיסו בנדר.</strong>
 <strong>ור' יעקב אמר לך</strong> <small>[</small>יכול היה לומר לך<small>]:</small> <strong>בכור נמי</strong> <small>[גם כן</small><small>]</small> <strong>מתפיסו בנדר הוא.</strong> כפי <strong>דתניא</strong> <small>[ש</small>כן שנינו בברייתא<small>]:</small> <strong>של בית רבינו</strong> (רבי) <strong>אמרו: מנין ל</strong>מי ש<strong>נולד לו בכור בתוך עדרו שמצוה עליו</strong> מכל מקום <strong>להקדישו,</strong> אף שהוא קדוש מעצמו — <strong>שנאמר: "</strong>כל הבכור אשר יולד בבקרך ובצאנך <strong>הזכר תקדיש"</strong> (דברים טו, יט).
 <strong>ור' יוסי אמר</strong> <small>[</small>יכול היה לומר<small>]</small> <strong>לך</strong> בתשובה על כך: <strong>נהי</strong> <small>[אף</small><small>]</small> שאכן יש <strong>מצוה להקדישו,</strong> ואולם <strong>אי</strong> <small>[אם</small><small>]</small> <strong>לא מקדיש ליה</strong> <small>[אותו</small><small>],</small> <strong>מי לא</strong> <small>[האם איננו</small><small>]</small> <strong>קדוש</strong>  מעצמו? ונמצא שעיקר איסורו לא משום נדר הוא, ולכן אי אפשר להתפיס בו.
  ושואלים: והרי לכל הדעות, בין לר' יעקב ובין לר' יוסי, דורשים אנו את המלה "לה'" לרבות התפסה בדבר שאיננו נידר, ואם כן  <strong>גבי נזיר נמי</strong> <small>[גם כן</small><small>],</small> <strong>הכתיב</strong> <small>[הרי נאמר</small><small>]</small> <strong>"</strong>כי יפליא לנדור נדר נזיר להזיר <strong>לה'"</strong>  (במדבר ו, ב) ומדוע לא נפרש גם כן באותו אופן כי המלה "לה'" שבנזירות באה לרבות גם דברים שהם עצמם אינם נידרים, כגון נזירות שמשון!
  ודוחים: הכתוב  <strong>ההוא,</strong> "לה'", <strong>מיבעי ליה</strong> <small>[נצרך לו</small><small>]</small> <strong>לכדתניא</strong> <small>[לכפי ששנינו</small> בברייתא<small>]:</small> <strong>אמר שמעון הצדיק מימי לא אכלתי אשם נזיר טמא,</strong> משום שסבר שהנזיר שנטמא מן הסתם מתחרט על עצם נדרו, שהרי צריך לחזור ולשמור שוב כל ימי הנזירות, וכבד עליו הדבר, ומשום כך יש לחשוש שבטל נדר הנזירות מעיקרו על ידי חרטה זו, ונמצא שאינו חייב בקרבן הנזירות כאשר נטמא, והרי זה כמעלה בהמת חולין למזבח. <strong>חוץ מאדם אחד שבא אלי מן הדרום,</strong> והיה <strong>יפה עינים וטוב רואי</strong> (יפה תואר), <strong>וקווצותיו</strong> (קווצות שערות ראשו) <strong>סדורות לו תלתלים. אמרתי לו: בני, מה ראית</strong> לנדור בנזיר, ועל ידי כך <strong>לשחת שער נאה זה?</strong> שכן כאשר הנזיר מסיים נזירותו עליו לגלח את שערו.
 <strong>אמר לי: רועה הייתי לאבי בעירי והלכתי לשאוב מים מן המעיין, ונסתכלתי בבבואה</strong> (דמות) <strong>שלי</strong> במים, <strong>ופחז</strong> (גאה) <strong>יצרי עלי, וביקש לטורדני מן העולם,</strong> שראיתי כמה אני יפה. <strong>אמרתי לו,</strong> כלומר, לעצמי: <strong>ריקה! מפני מה אתה מתגאה בעולם שאינו שלך, ש</strong>הרי <strong>סופך</strong> לכשתמות <strong>להיות רמה ותולעה? העבודה</strong> (נשבע אני בעבודת המקדש) <strong>שאגלחך לשמים</strong> בנזירות.
  וסיפר שמעון הצדיק: כששמעתי דברים אלה <strong>עמדתי ונשקתיו על ראשו, אמרתי לו: כמותך ירבו נזירים בישראל</strong> שכוונתם לטובה, ואף אם נטמאים — אינם מתחרטים על נזירותם, <strong>עליך הכתוב אומר: "איש</strong> או אשה <strong>כי יפלא לנדר נדר נזיר להזיר לה'"</strong> (במדבר ו, ב), שנזירות זו איננה מחמת כעס או הקנטה, אלא היא כל כולה בכוונה לה'. ואם כן "לה'" בפסוק זה פירושו — שכוונתו לשם שמים, ואין ללמוד מכאן לנזירות שמשון.
 <big>ב</big> ושואלים לגופם של דברים: <strong>ו</strong>האם <strong>שמשון לאו</strong> <small>[לא</small><small>]</small> <strong>נזיר הוה</strong> <small>[היה</small><small>]?</small> <strong>והכתיב</strong> <small>[והרי נאמר</small><small>]:</small> <strong>"כי נזיר אלהים יהיה הנער מן הבטן"</strong> (שופטים יג, ה)! ומשיבים: <strong>התם</strong> <small>[שם</small><small>]</small> <strong>מלאך הוא דקאמר</strong> <small>[שאמר</small><small>]</small>  את הדברים, אבל שמשון עצמו לא קיבל על עצמו נדר נזירות.
  ושואלים:  <strong>ומנלן דאיטמי</strong> <small>[ומנין לנו שנטמא</small><small>]</small> שמשון <strong>למתים? אילימא מדכתיב</strong> <small>[אם תאמר מ</small>מה שנאמר<small>]</small> <strong>"</strong>ויאמר שמשון... <strong>בלחי החמור הכיתי אלף איש"</strong> (שופטים טו, טז) — <strong>דילמא גרויי גרי בהו</strong> <small>[שמא היכה אותם</small><small>]</small> בלחי החמור <strong>ו</strong>אולם <strong>לא נגע בהו</strong> <small>[בהם</small><small>]</small> ולא נטמא!
 <strong>אלא מהכא</strong> <small>[מכאן</small><small>]:</small> <strong>"ויך מהם שלשים איש ויקח את חליצותם"</strong> (שופטים יד, יט), שכיון שפשט את בגדיהם של מתים אלה ודאי נגע בהם. ושואלים: <strong>דילמא אשלחינון ברישא והדר קטלינן</strong> <small>[שמא הפשיט אותם תחילה ואחר כך הרג אותם</small><small>]?</small> ומשיבים: <strong>"ויך... ויקח" כתיב</strong> <small>[נאמר</small><small>]</small>  לפי הסדר הזה, שקודם היכם = הרגם, ואחר כך לקח מהם את בגדיהם.
  ומקשים: ועדיין כיצד מוכיחים מכאן שנטמא למתים?  <strong>ודילמא</strong> <small>[ושמא</small><small>]</small> <strong>גוססין שוינן</strong> <small>[עשה אותם</small><small>],</small> שלא המיתם לגמרי אלא היכה אותם מכות מוות, ופשט את בגדיהם בעודם גוססים, ואם כן לא נטמא למתים! <strong>אלא</strong> יש לומר: <strong>גמרא גמירי לה</strong> <small>[במסורת לומדים</small> אנו אותה<small>]</small> שהיה שמשון נטמא למתים.
 <big>ג</big> לגופה של ההלכה ששנינו במשנה מבררים: <strong>ונזיר עולם היכא כתיב</strong> <small>[היכן</small> הוא כתוב<small>]?</small> — <strong>דתניא</strong> <small>[ש</small>כן שנינו בברייתא<small>],</small> <strong>רבי אומר: אבשלום נזיר עולם היה, שנאמר: "ויהי מקץ ארבעים שנה ויאמר אבשלום אל המלך אלכה נא ואשלם את נדרי אשר נדרתי לה' בחברון"</strong> (שמואל ב טו, ז), <strong>ומגלח</strong> היה את שערו <strong>אחד לשנים עשר חדש, שנאמר:</strong> "ובגלחו את ראשו <strong>ויהי מקץ ימים לימים</strong> אשר יגלח כי כבד עליו וגלחו" (שופטים יד, כו).
## דף ה.
 <strong>ויליף</strong> <small>[ולמד</small><small>]</small> רבי בגזירה שוה <strong>"ימים" "ימים" מבתי ערי חומה</strong> ("ימים תהיה גאולתו". ויקרא כה, כט) <strong>מה התם</strong> <small>[שם</small><small>]</small> "ימים" פירושו <strong>שנים עשר חדש,</strong> כמפורש אחר כך "עד מלאת לו שנה תמימה" ( ויקרא כה, ל) — <strong>אף כאן</strong> זמן נזירות אבשלום שנאמר בה "ימים", היתה <strong>שנים עשר חדש.</strong>
 <strong>ר' נהוראי אומר:</strong> אבשלום היה <strong>מגלח אחת לשלשים יום. ר' יוסי אומר: מגלח</strong> היה <strong>מערב שבת לערב שבת, שכן מצינו</strong> <small>[מצאנו</small><small>]</small> רואים אנו <strong>בבני מלכים שמגלחים מערב שבת לערב שבת.</strong>
 ותמהים: כפי שאמרנו לעיל <strong>מאי טעמא</strong> <small>[מה הטעם</small><small>]</small> של <strong>רבי —</strong> <strong>יליף</strong> <small>[למד</small><small>]</small> הוא <strong>מבתי ערי חומה. והא</strong> <small>[והרי</small><small>]</small> <strong>רבי</strong> עצמו <strong>הוא</strong> ש<strong>אמר: אין "ימים" פחותין משנים,</strong>  שכך הוא פוסק שאין אדם יכול לגאול את הבית לפני שהיה יומיים ברשות הקונה. ואם כן משמע שהוא מפרש "ימים" זה האמור בדין בתי ערי חומה לא במשמעות שנה, וכיצד למד בגזירה שווה מבתי ערי חומה ש"ימים" שבנזירות אבשלום הם שנים עשר חודש!
  ומשיבים:  <strong>האי</strong> <small>[זו</small><small>]</small> <strong>גזירה שוה משום כובד גמיר</strong> <small>[למד</small><small>]</small> אותה, שהרי נאמר בכתוב שהיה אבשלום גוזר שערו כשהיה השיער מכביד עליו, <strong>ובשני ימים ליכא</strong> <small>[אין</small><small>]</small> <strong>כובד</strong>  שיער, ונמצא שיש להבין ימים לענין זה כמובנו הפשוט, שנה.
  ושואלים:  <strong>ואימא</strong> <small>[ואמור</small><small>]</small> כי "ימים" הוא <strong>שתי שנים,</strong> כמו <strong>דכתיב</strong> <small>[שנאמר</small><small>]</small> <strong>"ויהי מקץ שנתים ימים"</strong> (בראשית מא, א)?! ודוחים: <strong>דנין "ימים" שאין עמהן שנים,</strong> שנאמר באבשלום רק "ימים", <strong>מ"ימים" שאין עמהן שנים</strong> כנאמר בבתי ערי חומה, <strong>ואל יוכיח</strong> "ימים" <strong>זה שיש עמו</strong> גם מספר <strong>שנים</strong>  ("שנתיים").
  ושואלים:  <strong>ואימא</strong> <small>[ואמור</small><small>]</small> ש"ימים", הוא <strong>שלשים יום,</strong> כמו <strong>דכתיב</strong> <small>[שנאמר</small><small>]:</small> <strong>"עד חדש ימים"</strong> (במדבר יא, כ)! ודוחים: <strong>דנין "ימים" שאין עמהם חדשים מ"ימים" שאין עמהם חדשים, ואל יוכיח זה שיש עמו חדשים.</strong>
 ושואלים: <strong>ואימא מהכא</strong> <small>[ואמור</small> שילמד רבי, ובאופן שונה, מכאן<small>],</small> שנאמר: <strong>"מימים ימימה</strong> תלכנה בנות ישראל לתנות לבת יפתח הגלעדי ארבעת ימים בשנה<strong>"</strong> (שופטים יא, מ), ומבינים שהכוונה היא שארבע פעמים בשנה, ובכל פעם — יום אחד, היו מבכות אותה, ונמצא ש"מימים ימימה" מובנו: אחת לשלושה חודשים! ודוחים: <strong>דנין "ימים" מ"ימים", ואין דנין "ימים" מ"ימימה",</strong>  שאין המילים שוות.
  ומקשים:  <strong>ומאי נפקא מינה</strong> <small>[ומה יוצא מזה,</small> מה זה משנה<small>],</small> הלא אפילו כשאין המילים ממש שוות למדים אנו גזירה שווה, <strong>והא תנא דבי</strong> <small>[והרי שנה</small> החכם מבית מדרשו<small>]</small> של <strong>ר' ישמעאל:</strong> נאמר <strong>"ושב הכהן"</strong> ונאמר <strong>"ובא הכהן"</strong> (ויקרא יד, לט ושם מד) — <strong>זו היא שיבה זו היא ביאה,</strong>  ולמדים גזירה שווה זו מזו. הרי שאפילו כאשר המילים אינן דומות כלל אלא תוכנן זהה אפשר ללמוד גזירה שווה, וכל שכן כאשר יש שינוי קל במילים!
  ומשיבים:  <strong>הני מילי היכא דליכא דדמי ליה</strong> <small>[דברים אלה</small> אמורים דווקא היכן שאין מקרא אחר שדומה לו<small>]</small> בדיוק, <strong>אבל היכא דאיכא דדמי ליה</strong> <small>[היכן שיש</small> מקרא אחר הדומה לו<small>] —</small> <strong>מדדמי ליה ילפינן</strong> <small>[מהדומה לו למדים אנו</small><small>],</small> ולכן עדיף ללמוד מן האמור בבתי ערי חומה.
 <strong>איכא דאמרי</strong> <small>[יש שאומרים</small><small>]</small> תירוץ אחר לדחות את האפשרות ללמוד "מימים ימימה", משום שלא ברור הוא מה שיעור הזמנים האמור ב"ימים ימימה". שכן, <strong>מנא ידעינן דכל תלתא ירחין חד זימנא</strong> <small>[מנין אנו יודעים שכל שלושה חודשים פעם אחת</small><small>]</small> לפי חלוקה קבועה היו עולות לתנות לבת יפתח? <strong>דילמא ארבעה זימני בשתא</strong> <small>[שמא ארבע פעמים בשנה</small><small>],</small> שאין להם קביעות של זמן, <strong>אי נמי</strong> <small>[או גם כן</small><small>]</small> <strong>ארבעה ירחין חד זימנא</strong> <small>[ארבעה חודשים פעם אחת</small><small>],</small> <strong>תרין ירחין בחד זימנא</strong> <small>[שני חודשים פעם אחת</small><small>]</small> ושוב לאחר ארבעה חודשים, ואחר כך לאחר חודשיים!
  ועל מה ששנינו בברייתא: <strong>ר' נהוראי אומר:</strong> אבשלום <strong>מגלח</strong> היה <strong>אחת לשלשים יום,</strong> מסבירים: <strong>מאי טעמא</strong> <small>[מה הטעם,</small> מניין למד כן<small>]?</small> כמו <strong>גבי</strong> <small>[אצל</small><small>]</small> <strong>כהנים</strong> שהם צריכים לגלח אחת לשלושים יום <strong>משום דאיכא</strong> <small>[שיש</small><small>]</small> <strong>כובד</strong> שיער בשיער שגדל שלושים יום, <strong>הכא נמי איכא</strong> <small>[כאן,</small> באבשלום, גם כן יש<small>]</small> <strong>כובד</strong> וכפי שנאמר "כי כבד עליו וגלחו" (שמואל ב יד, כו).
  ועוד שנינו בברייתא, <strong>ר' יוסי אומר: מגלח</strong> היה אבשלום <strong>מערב שבת לערב שבת</strong> שכן מצינו בבני מלכים שמגלחים מערב שבת לערב שבת. ושואלים: אם כן <strong>מאי איכא ביניה</strong> <small>[מה,</small> איזה הבדל, יש בינו<small>],</small> בין אבשלום הנזיר, <strong>ל</strong>בין <strong>שאר אחוהי</strong> <small>[אחיו</small><small>]</small> בני דוד המלך, שהרי אף הם — כבני מלכים —  גילחו מערב שבת לערב שבת!
  ומשיבים: ההבדל ביניהם ניכר במקרה של  <strong>יום טוב שחל להיות באמצע שבת</strong> (השבוע) <strong>דאחוהי מגלחין</strong> <small>[שאחיו</small> היו מגלחים<small>]</small> לכבוד יום טוב, <strong>הוא לא מגלח. אי נמי</strong> <small>[או גם כן</small><small>]</small> הבדל נוסף ביניהם: <strong>לגלוחי מן צפרא דמעלי שבתא</strong> <small>[לגלח מבוקרו של ערב שבת</small><small>],</small> <strong>אחוהי מגלחין</strong> <small>[אחיו מגלחים</small><small>],</small> ואילו <strong>איהו</strong> <small>[הוא</small><small>]</small> <strong>לא מגלח עד פניא</strong> <small>[הערב</small><small>].</small>
 אגב הזכרת פסוק זה באבשלום, שואלים: <strong>הני</strong> <small>[אותן</small><small>]</small> <strong>ארבעים שנה</strong> שהוזכרו שם ("ויהי מקץ ארבעים שנה ויאמר אבשלום אל המלך" וכו'. שמואל ב טו, ז) <strong>מאי עבידתייהו</strong> <small>[מה מעשיהן,</small> מה עניינן<small>],</small> למה הן מתייחסות? <strong>ר' נהוראי אומר משום</strong> (משמו של) <strong>ר' יהושע: לקץ ארבעים שנה ששאלו להן</strong> בני ישראל <strong>מלך</strong> בימי שמואל. <strong>תנא</strong> <small>[שנה</small> החכם<small>]:</small> <strong>אותה שנה ששאלו להן מלך היא שנת עשר לשמואל הרמתי,</strong> ומכאן אפשר להגיע בחשבון השנים שמרד אבשלום היה ארבעים שנה לאחר מכן.
 <big>א משנה</big> <strong>סתם נזירות</strong> שלא קבע הנוזר זמן מוגדר של נזירות, היא של <strong>שלשים יום.</strong>
 <big>ב גמרא</big> שואלים: <strong>מנהני מילי</strong> <small>[מנין הדברים הללו</small><small>]</small> שזהו זמנה של נזירות סתם? <strong>אמר רב מתנא: אמר קרא</strong> <small>[הכתוב</small><small>]</small> בנזיר: <strong>"קדש יהיה"</strong> (במדבר ו, ה) <strong>"יהיה" בגמטריא תלתין הוו</strong> <small>[שלושים הם</small><small>],</small> והרי זה רמז שהנזיר יהיה נזיר שלושים יום.
  ואילו <strong>בר פדא אמר:</strong> מספר ימי נזירות סתם הוא עשרים ותשעה, <strong>כנגד</strong> מספר הביטויים <strong>"נזיר" "נזרו"</strong> והדומים להם <strong>האמורים בתורה</strong> בפרשת נזירות, שהם <strong>שלשים חסר אחת.</strong>
 ושואלים: <strong>ורב מתנא נמי נילף</strong> <small>[גם כן</small> שילמד<small>]</small> <strong>מ</strong>מנין <strong>"נזיר" "נזרו"</strong>  כבר פדא שסתם נזירות היא בת עשרים ותשעה יום!
  ומשיבים:  <strong>אמר</strong> <small>[</small>יכול היה לומר<small>]</small> <strong>לך</strong> רב מתנא: אין למדים מהם כיון ש<strong>ההוא לדרשה,</strong> שכל אחד מאלה בא לדרשה מיוחדת, כגון <strong>"מיין ושכר יזיר"</strong> (במדבר ו, ג) — <strong>לאסור יין מצוה כיין רשות,</strong> ומה שנאמר <strong>"כי יפלא לנדר נדר נזיר להזיר"</strong> (במדבר ו, ב) — <strong>מלמד שהנזירות חלה על נזירות,</strong> שאם אדם נדר להיות נזיר היום, ונדר שוב להיות נזיר היום — חלה עליו חובת נזירות נוספת על הנזירות הראשונה.
## דף ה:
 <strong>ובר פדא אמר</strong> <small>[</small>יכול היה לומר<small>]</small> <strong>לך:</strong> אף שיש כמה דרשות בפסוקים אלה, מכל מקום, <strong>ליכא חד מינהון דלאו לדרשא</strong> <small>[</small>האם אין אחד מהם שאינו בא לדרשה<small>]?</small> שהרי אין דרשות על כל מקום שנזכר בו לשון "נזיר" או "להזיר". <strong>אלא מדההוא</strong> <small>[מ</small>כיון שאותו<small>]</small> מקום שנזכר "נזיר" אינו לדרשה אלא <strong>למניינא</strong> <small>[למנין</small><small>],</small> <strong>כולהו נמי למניינא</strong> <small>[כולם גם כן למנין</small><small>]</small> נאמרו, מלבד הדרשה הנדרשת בהם, כל אחד לעניינו. 
 מכאן באים לדון בשיטותיהם של רב מתנא ובר פדא, ולברר את הדברים לפי המשנה והברייתות.<strong>תנן</strong> <small>[שנינו</small> במשנתנו<small>]:</small> <strong>סתם נזירות שלשים יום. בשלמא</strong> <small>[נניח</small><small>]</small> <strong>ל</strong>שיטת <strong>רב מתנא</strong> שלמדים ממה שנאמר "יהיה" שהוא מנין שלושים — <strong>ניחא</strong> <small>[נוח</small> הדבר<small>]</small> שאכן סתם נזירות שלושים יום, <strong>אלא לבר פדא קשיא</strong> <small>[קשה</small><small>],</small>  שהרי לדעתו צריך שתהיה סתם נזירות רק עשרים ותשעה יום!
  ומשיבים:  <strong>אמר</strong> <small>[</small>יכול היה לומר<small>]</small> <strong>לך בר פדא: איידי דאיכא</strong> <small>[מתוך שיש</small><small>]</small> בנזירות <strong>יום תלתין</strong> <small>[שלושים</small><small>]</small> ש<strong>מגלח</strong> בו <strong>ומביא קרבנותיו,</strong> ואף באותו יום שלושים אסור הוא באיסורי נזירותו עד שיביא את קרבנותיו, <strong>משום הכי</strong> <small>[כך</small><small>]</small> <strong>תנא</strong> <small>[שנה</small><small>]</small> <strong>שלשים,</strong> אבל ימי איסור הנזירות בעיקרם אינם אלא עשרים ותשעה.
  ושואלים עוד: <strong>תנן</strong> <small>[שנינו</small> במשנה<small>]:</small> <strong>מי שאמר "הריני נזיר" —</strong> <strong>מגלח יום שלשים ואחד. בשלמא</strong> <small>[נניח</small><small>]</small> <strong>ל</strong>שיטת <strong>רב מתנא ניחא</strong> <small>[נוח</small> הדבר<small>]</small> שצריך להשלים שלושים יום לנזירות ורק לאחר מכן מגלח, <strong>אלא ל</strong>דעת <strong>בר פדא קשיא</strong> <small>[קשה</small><small>]</small>  מדוע לא יגלח ביום שלושים!
  ומשיבים:  <strong>אמר</strong> <small>[</small>יכול היה לומר<small>]</small> <strong>לך בר פדא</strong> כמענה לשאלה: <strong>אימא סיפא</strong> <small>[אמור</small> את סופה<small>]</small> של משנה זו: <strong>אם גילח ליום שלשים —</strong> <strong>יצא,</strong> משמע שהנזירות עצמה היא רק בת עשרים ותשעה יום. <strong>אלא סיפא מסייעא ליה</strong> <small>[סופה</small> של אותה משנה ודאי מסייע לו<small>],</small> <strong>רישא</strong> <small>[ראשה,</small> תחילתה<small>] —</small> <strong>נעשה כאומר "שלימין",</strong> שהרי אם אומר שהוא רוצה לנזור שלושים יום שלמים —  הריהו מגלח ביום שלושים ואחד, ומשום כך אמרו חכמים שלכתחילה, אף בסתם, לא יגלח לפני שסיים שלושים יום.
  ושואלים:  <strong>ולרב מתנא קשיא סיפא</strong> <small>[קשה הסוף</small><small>]</small> של המשנה האומר שאם גילח ביום שלושים יצא. והרי, לשיטתו, עדיין לא הסתיימו ימי הנזירות! ומשיבים: <strong>קסבר</strong> <small>[סבור</small> הוא<small>]</small> שמחשיבים אנו <strong>מקצת היום ככולו,</strong> ולכן אף שנזירות היא שלושים יום, כיון שכבר התחיל יום שלושים, הרי זה נחשב לו כאילו סיים שלושים יום, ומשום כך אם גילח בו ביום — יצא.
 <strong>תנן</strong> <small>[שנינו</small> במשנה<small>]:</small> האומר <strong>"הריני נזיר שלשים יום", אם גילח יום שלשים —</strong> <strong>לא יצא,</strong> וקשה לבר פדא! ומשיבים: מכאן אין ראיה, שכן אפשר לומר כי מדובר <strong>באומר</strong> <strong>"</strong>שלושים יום <strong>שלימין",</strong> שאז בוודאי אינו יוצא בגילוח ביום שלושים.
  ושואלים עוד: <strong>תנן</strong> <small>[שנינו</small> במשנה<small>]:</small> <strong>מי שנזר שתי נזירות</strong> — <strong>מגלח את הראשונה יום שלשים ואחד, והשניה ליום ששים ואחד. בשלמא</strong> <small>[נניח</small><small>]</small> <strong>ל</strong>שיטת <strong>רב מתנא —</strong> <strong>ניחא</strong> <small>[נוח</small> הדבר<small>],</small> שנזירות ראשונה מגלח אחר שלושים יום שלימים — ביום שלושים ואחד, ונזירות שניה מתחילה בו ביום, ונמצא שמגלח ביום השלושים ואחד לנזירותו השניה.
## דף ו.
 <strong>אלא לבר פדא קשיא</strong> <small>[קשה</small><small>]</small>  מדוע לא יגלח את הראשונה כבר ביום שלושים ואת השניה כבר ביום שישים!
  ומשיבים:  <strong>אמר</strong> <small>[</small>יכול היה לומר<small>]</small> <strong>לך</strong> <strong>בר פדא: אימא סיפא</strong> <small>[אמור</small> את סוף<small>]</small> המשנה: <strong>ואם גילח את הראשונה ליום שלשים —</strong> <strong>מגלח את השניה ליום ששים,</strong> משמע שמעיקר הדין אין נזירות אלא עשרים ותשעה יום. <strong>אלא, סיפא</strong> <small>[סוף</small><small>]</small> המשנה <strong>מסייעא ליה</strong> <small>[מסייעת לו</small><small>]</small> לשיטתו, ואילו <strong>רישא</strong> <small>[ראש,</small> תחילת<small>]</small> המשנה ששנינו שמגלח בשלושים ואחד והשניה בשישים ואחד — <strong>באומר</strong> שתהיה הנזירות שלושים יום <strong>שלימים.</strong>
 ושואלים מצד שני: <strong>ולרב מתנא קשיא סיפא</strong> <small>[קשה סוף</small><small>]</small> המשנה! <strong>אמר</strong> <small>[</small>יכול היה לומר<small>]</small> <strong>לך רב מתנא כדקתני סיפא</strong> <small>[כפי ששנה</small> בסופה<small>]:</small> <strong>יום שלשים עולה</strong> (נחשב) <strong>לכאן ולכאן,</strong>  כלומר, לסוף נזירות ראשונה ולתחילת השניה.
  ומקשים:  <strong>מאי היא</strong> <small>[מה הוא</small><small>]</small> החידוש שבדבר — לומר ש<strong>מקצת היום ככולו? הא  הרי</strong> כבר <strong>אמרה</strong> לאותו חידוש <strong>חדא זימנא</strong> <small>[פעם אחת</small><small>],</small> כפי שביארנו את הדברים קודם! ומשיבים: בכל זאת יש בכך חידוש, <strong>מהו דתימא</strong> <small>[שתאמר</small><small>]:</small> <strong>הני מילי</strong> <small>[דברים אלה</small><small>]</small> שמקצת היום ככולו, נאמרו דווקא <strong>לענין חדא נזירות</strong> <small>[נזירות אחת</small><small>]</small> שאז מחשיבים מקצת היום ככולו, <strong>אבל לשתי נזירות</strong> שאותו יום ייחשב למנין ימי שתי נזירויות, לאחת — כסופה, ולאחת — כתחילתה, ובשתיהן ייחשב מקצת היום ככולו — <strong>לא,</strong> על כן <strong>קא משמע לן</strong> <small>[השמיע לנו</small><small>]</small> שמקצת היום ככולו בכל אופן, ועולה יום שלושים כיום שלם גם לשתי הנזירויות.
 <strong>תנן</strong> <small>[שנינו</small> במשנה<small>]:</small> <strong>אם גילח יום ששים</strong> <strong>חסר אחד —</strong> <strong>יצא,</strong> לפי <strong>שיום שלשים עולה לו מן המנין. בשלמא</strong> <small>[נניח</small><small>]</small> <strong>לרב מתנא ניחא</strong> <small>[נוח</small> הדבר<small>]</small> שהרי מפורש הטעם, שמקצת היום עולה ככולו. <strong>אלא לבר פדא למה לי</strong> לומר טעם זה? <strong>הא אמר</strong> <small>[הרי</small> הוא אומר<small>]</small> כשיטה שעיקר נזירות הוא <strong>שלשים חסר אחד!</strong>
 ומשיבים: <strong>אמר</strong> <small>[</small>יכול היה לומר<small>]</small> <strong>לך</strong> בר פדא: <strong>אנא נמי אהא סמכי</strong> <small>[אני גם כן על זה אני סומך</small><small>],</small> שמכאן אני מוכיח שסתם נזירות היא עשרים ותשעה יום.
  ועוד שואלים: <strong>תנן</strong> <small>[שנינו</small> במשנה<small>]:</small> <strong>מי שאמר "הריני נזיר",</strong> אם <strong>נטמא יום שלשים —</strong> <strong>סותר</strong> (שובר) <strong>את הכל</strong> כאילו נטמא בתחילת ימי נזירותו, וכל הנזירות בטילה, וצריך לחזור ולהיות נזיר שלושים יום אחרים. ועתה <strong>בשלמא</strong> <small>[נניח</small><small>]</small> <strong>ל</strong>שיטת <strong>רב מתנא ניחא</strong> <small>[נוח</small> הדבר<small>],</small> שהרי הוא עדיין בתוך נזירותו, <strong>אלא לבר פדא קשיא</strong> <small>[קשה</small><small>],</small> שהרי לדעתו יום שלושים הוא כבר אחרי זמן הנזירות, והנטמא לאחר שמלאו ימי נזירותו — אינו צריך לסתור את נזירותו!
## דף ו:
 <strong>אמר</strong> <small>[</small>יכול היה לומר<small>]</small> <strong>לך</strong> <strong>בר פדא: אימא סיפא</strong> <small>[אמור</small> את סוף<small>]</small> המשנה, <strong>ר' אליעזר אומר: אינו סותר</strong> (שובר) ומונה מחדש עוד <strong>אלא שבעה</strong> ימים של נזירות. <strong>אי סלקא דעתך</strong> <small>[אם עולה על דעתך</small><small>]</small> לומר כי <strong>שלשים</strong> יום <strong>בעינן</strong> <small>[צריכים אנו</small><small>]</small> לנזירות, אם כן <strong>נסתור כולהו</strong> <small>[שיסתור</small> את כל הימים כולם<small>],</small>  שהרי זהו עדיין בתוך ימי נזירותו. ומכאן שסתם נזירות היא בת עשרים ותשעה יום!
  ודוחים: מכאן אין ראיה, שכן  <strong>קסבר</strong> <small>[סבור</small><small>]</small> <strong>ר' אליעזר: מקצת היום ככולו,</strong> וכאילו כבר סיים את הנזירות בתחילת יום השלושים.
  ובעיקר שיטתו של ר' אליעזר מתקשים, <strong>תנן</strong> <small>[שנינו</small> במשנה<small>]:</small> האומר <strong>"הריני נזיר מאה יום", נטמא</strong> ב<strong>יום מאה —</strong> <strong>סותר את הכל</strong> ולאחר שמקריב קרבן נזיר טמא חוזר ומונה מחדש מאה ימי נזירות. <strong>ר' אליעזר אומר: אינו סותר</strong> ומונה מחדש <strong>אלא שלשים יום</strong> בלבד. <strong>ואי סלקא דעתך</strong> <small>[ואם עולה על דעתך</small><small>]</small> לומר ש<strong>סבר ר' אליעזר</strong> ש<strong>מקצת היום ככולו —</strong> אם כן <strong>נסתור</strong> <small>[שיסתור</small><small>]</small> רק <strong>שבעה</strong> ימים, שייחשב לו כאילו נטמא לאחר שהשלים את ימי נזירותו, <strong>ואי לא סבר</strong> <small>[ואם אינו סבור</small><small>]</small> ש<strong>מקצת היום ככולו —</strong> <strong>ליסתור כולהו</strong> <small>[שיסתור</small> את כולם<small>],</small>  שהרי נטמא בתוך זמן נזירותו!
  ומשיבים:  <strong>לעולם לא אמרינן</strong> <small>[אין אנו אומרים</small><small>]</small> <strong>מקצת היום ככולו.</strong> ומקשים: <strong>אי הכי ליסתור כולהו</strong> <small>[אם כך שיסתור</small> את כל הימים כולם<small>]!</small> <strong>אמר ריש לקיש: היינו טעמא</strong> <small>[זהו הטעם</small><small>]</small> של <strong>ר' אליעזר:</strong> <strong>אמר קרא</strong> <small>[הכתוב</small><small>]</small> <strong>"</strong>ו<strong>זאת תורת הנזיר ביום מלאת ימי נזרו"</strong> (במדבר ו, יג), <strong>התורה אמרה:</strong> אם <strong>נטמא ביום מלאת,</strong> בדיוק ביום שנשלמה בו הנזירות — <strong>תן לו תורת נזיר</strong> סתם, שיסתור רק כדי נזירות אחת, וסתם נזירות היא בת שלושים יום.
 <big>א</big> עד כאן הדיונים בעיקרי שיטות רב מתנא ובר פדא. ומעתה מציעים, <strong>לימא כתנאי</strong> <small>[האם נאמר</small> שנחלקו כמחלוקתם של תנאים<small>],</small> ששנינו בברייתא: נאמר בפרשת נזיר <strong>"עד מלאת הימים</strong> אשר יזיר לה' קדוש יהיה גדל פרע שער ראשו<strong>"</strong>(במדבר ו, ה), 
 <strong>שומעני</strong> (שומע אני) מתוך זה ש<strong>מיעוט "ימים" שנים,</strong> שבכך יצא חובת נזירות — <strong>תלמוד לומר "קדש יהיה גדל פרע</strong> שער ראשו<strong>"</strong> (במדבר ו, ה) — <strong>אין גידול שער פחות משלשים</strong> יום, אלו <strong>דברי ר' יאשיה.</strong>
 <strong>ר' יונתן אומר: אינו צריך</strong> לראיה זו, ש<strong>הרי הוא אומר "עד מלאת הימים" אי אלו הן ימים שצריכין למלאת —</strong> <strong>הוי אומר שלשים</strong> כי זמן חודש הלבנה הוא עשרים ותשעה יום וחצי, וכדי למלא את הימים משלימים את החודש לשלושים יום. ונמצא שרק בתקופה של חודש יש משמעות של "מלאת הימים".
  ולענייננו, <strong>מאי לאו</strong> <small>[האם לא</small><small>]</small> נאמר ש<strong>רב מתנא</strong> הוא ש<strong>אמר כ</strong>דעת <strong>ר' יאשיה,</strong> שהראיה היא מהפסוק "קדוש יהיה גדל פרע", ולכן נזירות היא בת שלושים יום, <strong>ובר פדא</strong> הוא ש<strong>אמר כ</strong>דעת <strong>ר' יונתן</strong>  שלמדים מימי החודש שהם עשרים ותשעה, ולכן אף נזירות היא בת עשרים ותשעה יום?
  ודוחים:  <strong>אמר</strong> <small>[</small>יכול היה לומר<small>]</small> <strong>לך</strong> <strong>רב מתנא:</strong> אין מחלוקת בדבר, שכן <strong>כולי עלמא</strong> <small>[לדעת הכל</small><small>]</small> <strong>שלשים</strong> יום <strong>בעינן</strong> <small>[צריכים אנו</small><small>],</small> <strong>והכא</strong> <small>[וכאן</small><small>]</small> <strong>ב</strong>שאלה אחרת: האם <strong>"עד"</strong> משמעו <strong>ועד בכלל,</strong> שהתאריך שנאמר בו "עד" נמצא בכלל מנין זה, או לא, בכך <strong>פליגי</strong> <small>[נחלקו</small><small>];</small> <strong>ר' יאשיה סבר</strong> <small>[סבור</small><small>]</small> <strong>"עד</strong> מלאת הימים <strong>"</strong><strong>ולא עד בכלל</strong> ולכן אין יום שלושים נכלל, ואם כן אין להוכיח מן הכתוב שנזירות היא בת שלושים יום, ונמצא שיש צורך ללמוד מ"גדל פרע שער ראשו". <strong>ו</strong>אילו <strong>ר' יונתן סבר</strong> <small>[סבור</small><small>]:</small> <strong>"עד" ועד בכלל,</strong> ולכן הוא לומד את ההלכה שנזירות היא בת שלושים יום מלשון הכתוב במישרין. כיון שהוזכרה ברייתא זו, מפרשים את האמור בה.
 <strong>אמר מר</strong> <small>[החכם</small><small>]</small> ר' יונתן: <strong>אי אלו הן ימים שצריכין למלאות —</strong> <strong>הוי אומר שלשים.</strong> ושואלים: מנין שמדובר פה בחודש, שיש בו שלושים יום? <strong>ואימא</strong> <small>[ואמור</small><small>]</small> <strong>שבת</strong> (שבוע) שגם הוא נשלם ביום השבת הבא לאחר ששת ימי החול! ודוחים: <strong>שבת</strong> (שבוע) <strong>מי איכא חסירותא</strong> <small>[האם יש</small> בו צד חסרון<small>]</small> שיש לומר בו שכאשר באה שבת הרי הוא שבוע מלא? אלא דווקא בחודשים יש חסרים ומלאים, ולכן יש מקום לדבר על "מלאת הימים".
## דף ז.
 <strong>ואימא</strong> <small>[ואמור</small><small>]</small> שהכוונה ל<strong>שנה?</strong> שהרי אף בשנים יש חסירה ומליאה! ודוחים: <strong>מי מנינן ליומי</strong> <small>[האם אנו מונים</small> את השנה לימים<small>]?</small> <strong>והא רבנן דקיסרי אמרי</strong> <small>[והרי חכמי קיסרי אומרים</small><small>]:</small> <strong>מנין שאין מונין ימים לשנים,</strong> אלא מחשבים את השנים על פי חודשים — <strong>שנאמר: "לחדשי השנה"</strong> (שמות יב, ב), לומר לנו: <strong>חדשים מחשבין לשנים ולא ימים לשנים,</strong> ומשום כך מה שיש בו מילוי של ימים — הוא חודש בלבד.
 <big>א משנה</big> <strong>אמר</strong> אדם: <strong>"הריני נזיר אחת גדולה",</strong> או שאמר: <strong>"הריני נזיר אחת קטנה",</strong> או <strong>אפילו</strong> אמר: <strong>"</strong>הריני נזיר <strong>מכאן ועד סוף העולם",</strong> בכל המקרים הללו — הריהו <strong>נזיר שלשים יום.</strong>
 <big>ב גמרא</big> שנינו במשנה שאף אם נדר "הריני נזיר מכאן ועד סוף העולם" — הריהו נזיר שלושים יום. ושואלים: <strong>אמאי</strong> <small>[מדוע</small><small>]</small> יהיה נזיר רק שלושים יום? <strong>והא</strong> <small>[והרי</small><small>]</small> במפורש <strong>"מכאן ועד סוף העולם" קאמר</strong> <small>[הוא אומר]!</small> ומשיבים: <strong>הכי קאמר</strong> <small>[כך הוא אומר],</small> כך יש להבין את דבריו: <strong>אריכא</strong> <small>[ארוך</small><small>]</small> <strong>לי הדא מילתא</strong> <small>[דבר זה]</small> של נזירות, בגלל הקשיים שבו, <strong>כמכאן ועד סוף העולם.</strong>
 על כך מקשים: <strong>תנן</strong> <small>[שנינו</small> במשנה<small>],</small> האומר <strong>"הריני נזיר מכאן ועד מקום פלוני"</strong> — <strong>אומדים כמה ימים</strong> של הליכה יש <strong>מכאן ועד</strong> אותו <strong>מקום פלוני,</strong> ואם היה זה מרחק הליכה של <strong>פחות משלשים יום</strong> — הרי הוא <strong>נזיר שלשים יום,</strong> שאין נזירות בפחות מכן. <strong>ואם לאו,</strong> <small>[לא</small><small>]</small> שהוא מרחק הליכה יותר משלושים יום — הרי הוא <strong>נזיר כמנין הימים</strong> שיש ללכת עד אותו מקום פלוני. <strong>ואימא הכא נמי</strong> <small>[ונאמר גם כן כאן</small> באותה משנה<small>]</small> בפירוש דבריו: <strong>אריכא</strong> <small>[ארוך</small><small>]</small> <strong>לי הא מילתא</strong> <small>[דבר זה</small><small>]</small> של נזירות כאילו הייתי צריך ללכת <strong>מכאן ועד מקום פלוני,</strong> אך כל כוונתו היתה לנזירות של שלושים יום בלבד!
 <strong>אמר רבא:</strong> באותה משנה מדובר במי <strong>שהחזיק בדרך,</strong> שהחל ללכת כבר באותה דרך, ונראה שכוונתו היתה שמקבל על עצמו נזירות עד שיגיע למקום פלוני. ושואלים: מדוע מונים את ימי הנזירות לפי מנין הימים שיש ללכת עד שם? <strong>וליהוי</strong> <small>[ושתהיה</small><small>]</small> <strong>כל פרסה</strong> (מידת מרחק) <strong>ופרסה</strong> נחשבת כיחידה לענין זה, וימנה מספר נזירויות כמנין הפרסות! <strong>אמר רב פפא:</strong> מדובר במשנה <strong>באתרא</strong> <small>[במקום</small><small>]</small> ש<strong>לא מני פרסי</strong> <small>[מונים פרסות</small><small>].</small>
 ושואלים עוד: <strong>וליהוי</strong> <small>[ושתהא</small><small>]</small> <strong>כל אוונא ואוונא</strong> <small>[תחנה ותחנה</small><small>]</small> בה לנים אנשים בסוף כל יום הליכה נחשבת כיחידה לעצמה, ולפי מנין זה יימנו מספר נזירויות ולא מספר ימים! <strong>מי</strong> <small>[האם</small><small>]</small> <strong>לא תנן</strong> <small>[שנינו</small> במשנה<small>]:</small> האומר <strong>"הריני נזיר כעפר הארץ",</strong> או שאמר <strong>"</strong>הריני נזיר <strong>כשער ראשי",</strong> או <strong>"כחול הים" —</strong> <strong>הרי זה נזיר עולם,</strong> שכן מניחים אנו שקיבל על עצמו נזירויות כמנין שערותיו או כגרגרי העפר והחול, <strong>ומגלח אחד לשלשים יום.</strong>  משמע שאנו דנים כל פרט מאלה כקבלת נזירות לעצמה!
  ודוחים:  <strong>כל מילתא דאית ביה קיצותא</strong> <small>[דבר שיש בו קיצבה</small><small>]</small> התנא <strong>לא קתני</strong> <small>[שונה</small><small>]</small> בדין זה. כי כאשר מקבל עליו נדר נזירות בדבר שאין בו מנין ברור (כמו עפר הארץ) אין לומר שמקבל עליו נזירות אחת שימיה כמנין גרגרי העפר — שהרי אינו יודע מה מספרם. מה שאין כן כשקובע בדבר קצוב, כמו מהלך למקום מסויים, שאז יש להניח שכוונתו היתה למספר ימים קצוב.
 <strong>והתניא</strong> <small>[ו</small>אכן כן שנינו בברייתא<small>],</small> האומר: <strong>"הריני נזיר כל ימי חיי",</strong> או <strong>"הריני נזיר עולם" —</strong> <strong>הרי זה נזיר עולם</strong> כאבשלום. ואולם האומר: הריני נזיר לתקופה קצובה, <strong>אפילו מאה שנה,</strong> או <strong>אפילו אלף שנים —</strong> <strong>אין זה נזיר עולם,</strong> עם ההלכות המיוחדות לו. <strong>אלא</strong> בפועל הריהו <strong>נזיר לעולם,</strong> שהרי קבע זמן ארוך ביותר לנזירותו, ואין חייו ארוכים דיים כדי להשלימה. ומכל מקום משמע שיש הבדל בין נזירות שיש לה קצבה לזו שאין לה הגדרה קצובה.
 <strong>רבה אמר: שאני</strong> <small>[שונות</small><small>]</small> הן <strong>שערות</strong> מפרסות ומתחנות המנוחה שבדרך <strong>הואיל ומובדלות זו מזו,</strong> ולכן האומר "כשער ראשי" הרי יש בכך התייחסות למספר של פרטים נבדלים, ומכאן —  נזירויות נפרדות.
  ומקשים:  <strong>גבי יומי נמי הא כתיב</strong> <small>[אצל ימים גם כן הרי נאמר</small><small>]</small> <strong>"ויהי ערב ויהי בקר יום אחד"</strong> (בראשית א, ה), כלומר, יום נבדל לעצמו, ומדוע לא נאמר שכאשר הוא נוזר "מכאן ועד מקום פלוני" —  הרי הוא מקבל על עצמו נזירויות כמנין הימים!
  ומשיבים:  <strong>התם לאו</strong> <small>[שם אין</small><small>]</small> הכוונה <strong>דמפסקי מהדדי</strong> <small>[שנפרדים</small> הימים זה מזה<small>]</small> <strong>הוא,</strong> שהרי כולם רצף אחד הם. אלא <strong>מאי קאמר</strong> <small>[מה אומר</small><small>]</small> הכתוב — <strong>יממא וליליא חד יומא</strong> <small>[יום ולילה יום אחד</small><small>]</small> <strong>הוא, ולעולם</strong> הם <strong>לא מפסקי מהדדי</strong> <small>[נפרדים זה מזה</small><small>].</small>
 ועל השאלה ששאלנו בתחילה על משנתנו: והרי "מכאן ועד סוף העולם" הוא אומר, ונתקשינו בדבר, <strong>רבא אמר: למה לך אקשויי כולי האי</strong> <small>[להקשות</small> את כל זה<small>],</small> שהקושיה אינה קיימת מעיקרה, <strong>שאני התם</strong> <small>[שונה שם</small><small>]</small> במשנתנו <strong>דהא קתני</strong> <small>[שהרי שנה</small><small>]</small> <strong>"הריני נזיר אחת"</strong> וכיון שאמר "אחת", אין אנו מונים אלא לפי מה שאמר — בגודלה של נזירות אחת, ולא יותר מזו.
 <big>ג משנה</big> האומר: <strong>"הריני נזיר ויום אחד",</strong> או שאמר: <strong>"הריני נזיר ושעה אחת",</strong> או <strong>"הריני נזיר אחת ומחצה" —</strong> <strong>הרי זה</strong> נעשה <strong>נזיר שתים,</strong> כלומר, שתי נזירויות זו אחר זו. שכיון שאמר "הריני נזיר" — חלה עליו נזירות אחת שלימה, בת שלושים יום, ואם הוסיף בקבלת נזירותו זמן נוסף ("יום אחד", "שעה אחת", "מחצה") — התכוון לנזירות נוספת, וכיון שאין נזירות בפחות משלושים יום, ממילא הוא נזיר שנית.
 <big>ד גמרא</big> שואלים: <strong>למה לי למיתנא</strong> <small>[לשנות</small><small>]</small> את <strong>כל הני</strong> <small>[אלה</small><small>]?</small> הלא היה יכול להביא רק דוגמה אחת ונלמד ממנה את השאר! ומסבירים: <strong>צריכי</strong> <small>[צריכים</small><small>]</small> כל הדברים להיאמר, משום <strong>דאי תנא</strong> <small>[שאילו</small> היה שונה<small>]</small> רק <strong>"הריני נזיר ויום אחד",</strong> אפשר היה לומר: <strong>הכא</strong> <small>[כאן</small><small>]</small> <strong>הוא דאמרינן</strong> <small>[שאנו אומרים</small><small>]</small> שנוהג שתי נזירויות. שכיון שהוסיף יום אחד לנזירות, הרי <strong>אין נזירות ליום אחד, אמטו להכי קמני תרתין</strong> <small>[משום כך</small> הוא מונה שתים<small>],</small> משום שאינו יכול להיות נזיר ליום אחד בלבד. <strong>אבל</strong> האומר <strong>"הריני נזיר ושעה אחת" לימני</strong> <small>[שימנה</small><small>]</small> <strong>שלשים ואחד יום</strong> שהרי שעה אינה נחשבת כחלק ממנין החודש, ונאמר שהאריך זמן נזירותו ביום אחד של נזירות, וכאילו אמר "הריני נזיר שלושים ואחד ימים", על כן <strong>קא משמע לן</strong> <small>[השמיע לנו</small><small>]</small> שכיון שקיבל על עצמו זמן כלשהו לאחר קבלת נזירות אחת — הרי זו כקבלת נזירות נוספת, ואין נזירות פחות משלושים יום.
## דף ז:
 <strong>ואי תנא</strong> <small>[ואם</small> היה שונה<small>]</small> רק <strong>"</strong>הריני נזיר ו<strong>שעה אחת",</strong> היינו אומרים שקיבל עליו שתי נזירויות <strong>משום</strong> ש<strong>לא נחית לדוקא</strong> <small>[יורד</small> נכנס לדיוק הלשון<small>],</small> ולא היתה כוונתו אלא לומר שהוא מקבל על עצמו נזירות אחת ועוד משהו מנזירות שניה, ולכן חלה עליו חובת נזירות שלימה נוספת. <strong>אבל</strong> האומר שהוא נוזר <strong>אחת ומחצה, דנחית לדוקא</strong> <small>[שיורד לדיוק</small><small>],</small> שרואים שנדר רק לזמן מסויים <strong>אימא</strong> <small>[אמור</small><small>]</small> ש<strong>לא לימני תרתי</strong> <small>[ימנה שתים</small><small>]</small> אלא ימנה רק ארבעים וחמישה יום, על כן <strong>קמשמע לן</strong> <small>[השמיע לנו</small><small>]</small> את <strong>כולהו</strong> <small>[כולן</small><small>],</small> שבכולן — <strong>נזיר שתים.</strong>
 <big>א משנה</big> האומר: <strong>"הריני נזיר שלשים יום ושעה אחת"</strong> — הרי הוא <strong>נזיר שלשים ואחד יום, שאין נזירות</strong> חלה <strong>לשעות,</strong> אלא רק ימים שלמים.
 <big>ב גמרא</big> <strong>אמר רב: לא שנו</strong> שהריהו נזיר שלושים ואחד ימים <strong>אלא</strong> כש<strong>אמר "שלשים ואחד יום"</strong> וכיוצא בזה, <strong>אבל</strong> אם <strong>אמר "שלשים יום ויום אחד"</strong> — הרי הוא <strong>נזיר שתים,</strong> ששלושים יום הם נזירות אחת, והיום האחד הנוסף הוא התחלה של נזירות נוספת.
  ומעירים ש<strong>רב סבר לה</strong> <small>[סבור</small> הוא<small>]</small> בענין זה <strong>כ</strong>שיטת <strong>ר' עקיבא דדריש לישנא יתירא</strong> <small>[שדורש לשון יתירה</small><small>].</small> שאם משתמש אדם בדבריו בביטוי מיותר למדים מכאן שהיתה כוונתו להוסיף דברים. וכיון שאמר "שלשים יום, ויום" ולא כללם יחד — משמע שהתכוון לנזירות נוספת.
 <strong>דתנן</strong> <small>[ש</small>כן שנינו במשנה<small>]</small> בשיטת ר' עקיבא, שאדם המוכר לחבירו בית סתם — אינו מוכר בכלל זה <strong>לא את הבור, ולא את הדות</strong> (בור בנוי מעל גבי הקרקע) <strong>אף על פי שכתב לו</strong> בשטר שהוא מוכר לו את הבית <strong>עומקא ורומא</strong> <small>[בעומקו וברומו</small><small>],</small> כי את אלה שאינם חלק מן הבית אינו כולל במכירה עד שיפרש. <strong>ו</strong>לכן <strong>צריך</strong> המוכר <strong>ליקח</strong> (לקנות) <strong>לו דרך</strong> אל הבור והדות ששייר לעצמו. כי במכירת הבית מכר את כל זכויותיו, ואינו רשאי לעבור בו עוד לצורך עצמו, ואם רצונו להשתמש בבור — צריך לקנות זכות זו בחזרה מן הקונה. אלו <strong>דברי ר' עקיבא.</strong>
 <strong>וחכמים אומרים: אינו צריך ליקח לו דרך</strong> לפי שאין אומרים שהמוכר שייר לעצמו את הבור והדות בלא ששייר לעצמו גם אפשרות גישה אליהם. <strong>ומודה ר' עקיבא בזמן שאמר לו</strong> בתוך החוזה שהוא מוכר לו את הבית <strong>"חוץ מאלו",</strong> הבור והדות — <strong>שאינו צריך ליקח לו דרך.</strong> וטעמו של ר' עקיבא, שכיון שהוסיף המוכר והדגיש שלא לצורך שהבור והדות אינם נכללים במכר, יש להבין ששייר לעצמו גם את הזכות להגיע אליהם. הרי שסבור ר' עקיבא שאם אדם משתמש בלשון יתירה שאינה נחוצה לעניינה — יש בכך כוונה מיוחדת, ויש ללמוד מלשון זו תוספת דברים. ובדרך זו הולך גם רב לענין משנתנו.
## דף ח.
 <big>א משנה</big> האומר: <strong>"הריני נזיר כשער ראשי",</strong> או שאמר: <strong>"כעפר הארץ",</strong> או <strong>"כחול הים" —</strong> <strong>הרי זה נזיר עולם,</strong> לפי שקיבל עליו נזירויות רבות כמנין כל אלה, ובפועל הריהו נזיר לעולם, שכן הרי הם מרובים משנות חייו. <strong>ומגלח</strong> את שערו <strong>אחת לשלשים יום.</strong>
 <strong>רבי אומר: אין</strong> נזיר <strong>זה מגלח אחת לשלשים יום,</strong> שלדעתו קיבל אדם זה על עצמו נזירות אחת ארוכה שיימשכו ימיה כמנין שערות ראשו. <strong>ואיזהו</strong> הנזיר שהוא <strong>מגלח אחת לשלשים</strong> יום, אם השתמש בקבלת נזירותו בלשונות שכאלה — <strong>האומר: "הרי עלי נזירות</strong> (ולא "הריני נזיר") <strong>כשער ראשי",</strong> או שאומר: <strong>"כעפר הארץ",</strong> או <strong>"כחול הים",</strong> שבמה שנקט בלשון "הרי עלי נזירות" וכו' הראה שנתכוון לנזירויות שונות נבדלות זו מזו.
  האומר <strong>"הריני נזיר מלא הבית",</strong> או <strong>"מלא הקופה"</strong> — <strong>בודקין אותו</strong> מה היתה כוונתו, <strong>אם אמר:</strong> נזירות <strong>אחת גדולה נזרתי,</strong> כלומר, היתה כוונתי לנזור — הרי הוא <strong>נזיר</strong> רק <strong>שלשים יום,</strong> שהרי אמרה כבר המשנה (לעיל נזיר ז, א) שלענין נזירות אין מחלקים בין לשון "קטנה" ו"גדולה". <strong>ואם אמר: סתם נזרתי</strong> ולא פירש את דבריו — <strong>רואין את הקופה כאילו היא מלאה חרדל</strong> שהוא גרגיר קטן מאד, <strong>ו</strong>הריהו <strong>נזיר כל ימיו,</strong> שאנו מניחים שרצה לנדור נזירויות כמנין היחידות הנכנסות לקופה זו, ואומדים זאת לפי הגרגרים הקטנים ביותר.
  האומר <strong>"הריני נזיר מכאן עד מקום פלוני" —</strong> <strong>אומדין כמה ימים</strong> של הליכה יש <strong>מכאן עד</strong> אותו <strong>מקום פלוני, אם פחות משלשים יום</strong> — הרי הוא <strong>נזיר שלשים יום,</strong> שאין נזירות בפחות משיעור זה. <strong>ואם לאו</strong> <small>[לא</small><small>],</small> שיש מהלך יותר משלושים יום — הרי הוא <strong>נזיר כמנין הימים.</strong>
 האומר: <strong>"הריני נזיר כמנין ימות החמה",</strong> כלומר, כמנין ימות השנה — <strong>מונה נזירות</strong> (מספר נזירויות) <strong>כמנין ימות החמה</strong> בשנה, שהם שלוש מאות ששים וחמישה. <strong>אמר ר' יהודה: מעשה היה</strong> באדם אחד שנדר נדר זה, ונהג נזירויותיו כמנין זה, ו<strong>כיון שהשלים</strong> את כל מנין נזירויותיו — <strong>מת.</strong>
 <big>ב גמרא</big> שנינו במשנה שאם אמר "הריני נזיר מלוא הקופה" ולא פירש את כוונתו אלא אמר "סתם נזרתי" — <strong>רואין את הקופה כאילו</strong> היא <strong>מלאה חרדל ו</strong>לכן נעשה <strong>נזיר כל ימיו.</strong> ושואלים: <strong>ואמאי</strong> <small>[ומדוע</small><small>]</small> אומדים כאילו היתה מלאה דווקא חרדל, שהוא קטן מאד? <strong>וליחזייה</strong> <small>[ושנראה אותה</small><small>]</small> <strong>כאילו</strong> היא <strong>מלאה קישואין ודלועין</strong> שהם פירות גדולים, ומספרם בקופה קטן יותר, <strong>ותיהוי</strong> <strong>ליה תקנתא</strong> <small>[ושתהיה לו תקנה</small><small>]</small> שיסיים את חובת נזירותו בזמן קצר יותר!
 <strong>אמר חזקיה:</strong> שאלה זו אכן קיימת, ו<strong>במחלוקת</strong> תנאים היא <strong>שנויה. ו</strong>משנתנו שיטת <strong>ר' שמעון היא,</strong> ש<strong>אמר: אדם מכניס את עצמו לדבר שספיקו חמור מודאי.</strong> שפעמים אדם אומר דבר שחוסר הבהירות או הספק שבו מכניס אותו לחומרה יתירה, ומכל מקום מקבל על עצמו דבר זה בזמן שהוא נודר. כיצד?
  — <strong>דתניא</strong> <small>[ש</small>כן שנינו בברייתא<small>]:</small> האומר <strong>"הריני נזיר על מנת שיהא</strong> (שיש) <strong>בכרי</strong> (ערימת תבואה) <strong>זה מאה כור</strong> (מידת נפח) <strong>"</strong><strong>והלך</strong> למדוד את הכור <strong>ומצאו שנגנב או שאבד,</strong> ואי אפשר עתה לדעת כמה היה בכרי בשעה שנדר — <strong>ר' שמעון אוסר</strong> עליו לשתות יין ולגלח, שמא היה בכרי מאה כור, <strong>ש</strong>לדעתו <strong>ספק נזירות</strong> דינו <strong>להחמיר.</strong>
 ו<strong>ר' יהודה מתיר, ש</strong>לדעתו <strong>ספק נזירות להקל,</strong> ואנו אומרים שמא לא היה בכרי מאה כור ולא חלה נזירותו.
 <strong>ר' יוחנן אמר: אפילו תימא</strong> <small>[תאמר</small><small>]</small> שמשנתנו כשיטת <strong>ר' יהודה</strong> היא, מכל מקום יש לחלק בדברים, כי <strong>התם</strong> <small>[שם</small><small>]</small> ב"על מנת שיהא בכרי זה מאה כור" <strong>לא נחית ליה</strong> <small>[יורד לו</small><small>]</small> אותו אדם <strong>לנזירות</strong> בוודאי, אלא על תנאי, שהרי אין הוא יודע באותה עת כמה כור יש בכרי, ולא ברור כלל שחלה עליו נזירות. וכיון שלא ברור לנו שנתקיים התנאי — אנו משאירים אותו בחזקתו, ומספק לא נכניסנו בגדר נזיר. ואילו <strong>הכא</strong> <small>[כאן</small><small>]</small> במשנתנו, במלוא הקופה הרי <strong>נחית ליה</strong> <small>[ירד לו</small><small>]</small> <strong>לנזירות,</strong> שהרי ודאי קיבל על עצמו נזירות כלשהי והיא חלה עליו, אם כן <strong>במאי לסלוקיה מיניה</strong> <small>[במה נסלק אותה ממנו</small><small>],</small>  שהרי לא ברור מה שיעורה של נזירות זו? ובמקרה זה אף ר' יהודה מודה שמחמירים בשיעור הגדול של נזירות.
  ושואלים:  <strong>אמאי</strong> <small>[מדוע</small><small>]</small> <strong>לא</strong> נסלק ממנו את הנזירות? <strong>ליחזיה לקופה</strong> <small>[נראה את הקופה</small><small>]</small> <strong>כאילו</strong> היא <strong>מלאה קישואין ודלועין, ותיהוי ליה תקנתא</strong> <small>[ותהיה לו תקנה</small><small>]</small> וכשיסתיימו ימי נזירות אלו נאמר שנסתלק ממנו הנדר הוודאי, ומעתה צריך הוכחה להוסיף עליו נזירות. <strong>הא סלקא דעתין</strong> <small>[הרי עלה על דעתנו</small><small>],</small> כך אנו סבורים ש<strong>נזירות</strong> (כמה נזירויות) <strong>הוא דקביל עילויה</strong> <small>[שקיבל עליו</small><small>]</small> ולאחר שיקיים נדרי נזירות כמנין הקישואים — יצא מכלל חיוב זה!
## דף ח:
 <strong>ר' יהודה סבר לה</strong> <small>[סבור</small><small>]</small> הוא <strong>כ</strong>שיטת <strong>רבי. דתנן</strong> <small>[ש</small>כן שנינו במשנתנו<small>],</small> <strong>רבי אומר:</strong> הנודר "הריני נזיר כשער ראשי" — <strong>אין זה מגלח אחת לשלשים יום</strong> אלא אנו רואים זאת כקבלת נזירות ארוכה אחת, <strong>ואיזהו שמגלח אחת לשלשים יום —</strong> <strong>האומר "הרי עלי נזירות כשער ראשי" ו"כעפר הארץ" ו"כחול הים",</strong>  שפירש שמקבל עליו נזירויות רבות. ומאחר שר' יהודה סבור כרבי נמצא שאף באומר "הריני נזיר מלוא קופה" סובר ר' יהודה שאין לו תקנה, כיון שקיבל עליו נזירות אחת ארוכה.
  ושואלים:  <strong>ור' יהודה מי סבר לה</strong> <small>[האם סבור</small> הוא<small>]</small> <strong>כ</strong>שיטת <strong>רבי? והתנן</strong> <small>[והרי שנינו</small> במשנה<small>]:</small> <strong>הריני נזיר כמנין ימות החמה וכו'</strong> מונה נזירויות כמנין ימות החמה. ועל כך <strong>אמר ר' יהודה: מעשה היה, וכיון שהשלים</strong> — <strong>מת.</strong>
 ומעתה <strong>אי אמרת בשלמא</strong> <small>[נניח אם אתה אומר</small><small>]</small> ש<strong>נזירות</strong> (נזירויות) רבות <strong>קא</strong> <small>[הוא</small><small>]</small> <strong>מקבל עליה</strong> <small>[עליו</small><small>]</small> <strong>היינו טעמא</strong> <small>[זהו הטעם</small><small>]</small> ההסבר למה שאמר, ש<strong>כיון</strong> ש<strong>השלים</strong> שלוש מאות שישים וחמש נזירויות של חודש — <strong>מת. אלא אי אמרת</strong> <small>[אם אומר אתה</small><small>]</small> שלדעת ר' יהודה <strong>חדא נזירות</strong> <small>[נזירות אחת</small><small>]</small> <strong>קבל עילויה</strong> <small>[עליו</small><small>]</small> ואינו סבור כדעת סתם משנה — <strong>מי הוי</strong> <small>[האם היא</small><small>]</small> <strong>השלמה כלל?</strong> כלומר, לא היה משתמש בלשון "שהשלים" לדבר שאינו כדעתו כלל.
 <strong>ועוד: מי סבר לה</strong> <small>[האם</small> ר' יהודה סבור הוא<small>]</small> <strong>כ</strong>שיטת <strong>רבי? והא תניא</strong> <small>[והרי שנינו</small> בברייתא<small>],</small> <strong>ר' יהודה אומר:</strong> האומר <strong>"הריני נזיר מנין הילקטי קיץ"</strong> (כמנין תילי התאנים המונחות לייבוש), או <strong>מנין שבלי שמיטה</strong> — הרי הוא <strong>מונה נזירות</strong> רבות <strong>כמנין הילקטי קיץ וכמנין שבלי שמיטה,</strong>  הרי שר' יהודה אינו סבור שמקבל על עצמו נזירות אחת ארוכה!
  ודוחים: מכאן אין ראיה שר' יהודה אינו סובר כרבי, שכן  <strong>"מנין" שאני</strong> <small>[שונה</small><small>].</small>  כי כאשר פירש ואמר "מנין", מובן מדבריו שקיבל על עצמו מספר רב של נזירויות, ואף רבי סובר שאם אמר במפורש "מנין", לא ינהוג נזירות אחת ארוכה.
  ושואלים:  <strong>ומי שאני ליה</strong> <small>[והאם שונה לו</small><small>]</small> <strong>לרבי</strong> הדין כשאומר בעת נזירותו במפורש <strong>מנין</strong> שהדבר נחשב לו כנודר נזירויות חלוקות? <strong>והתניא</strong> <small>[והרי שנינו</small> בברייתא<small>]:</small> האומר <strong>"הריני נזיר</strong> <strong>כמנין ימות החמה" —</strong> <strong>מונה נזירות כמנין ימות החמה.</strong> האומר <strong>"כימי הלבנה" —</strong> <strong>מונה</strong> מספר נזירויות <strong>כ</strong>מנין <strong>ימי הלבנה. רבי אומר: עד שיאמר "נזירות עלי כמנין ימות החמה וכמנין ימות הלבנה"</strong> ואם לא אמר כן —  מפרשים שכוונתו היתה לנזירות אחת ארוכה אף שנקט לשון "מנין"!
  ומשיבים:  <strong>ר' יהודה סבר לה כותיה בחדא ופליג עליה בחדא</strong> <small>[סבור</small> הוא כמותו באחת וחולק עליו באחת<small>].</small> ומפרטים: <strong>סבר לה כותיה בחדא</strong> <small>[סבור</small> הוא כמותו באחת<small>]</small> — ש<strong>נזירות</strong> ארוכה <strong>קביל עילויה</strong> <small>[קיבל עליו</small><small>]</small> אם אמר "הריני נזיר כשער ראשי", שיהיו ימיה כשיער ראשו, ומשום כך אינו יכול להסתלק ממנה. <strong>ופליג עליה בחדא</strong> <small>[וחולק עליו באחת</small><small>]</small> — ש<strong>אילו ר' יהודה שני ליה</strong> <small>[שונה לו</small><small>]</small> <strong>מונה,</strong> שאם פירש "מנין" רואים זאת כקבלת מנין נזירויות מסויים, <strong>ורבי לא שני ליה</strong> <small>[שונה לו</small><small>]</small> <strong>מונה,</strong> עד שיפרש שהוא מקבל נזירויות נבדלות.
 <big>א</big> <strong>תנו רבנן</strong> <small>[שנו חכמים</small><small>]:</small> האומר <strong>"הריני נזיר כל ימי חיי",</strong> או <strong>"הריני נזיר עולם" —</strong> <strong>הרי זה נזיר עולם,</strong> ונוהג כאבשלום שמיקל שערו בתער ומגלח בסוף כל שנה. המקבל עליו נזירות לפרק זמן קצוב, <strong>אפילו "מאה שנה" אפילו "אלף שנים" —</strong> <strong>אין זה נזיר עולם, אלא</strong> בפועל הריהו <strong>נזיר</strong> נזירות אחת הנמשכת <strong>לעולם.</strong>
 <big>ב</big> <strong>תנו רבנן</strong> <small>[שנו חכמים</small><small>]:</small> האומר <strong>"הריני נזיר ואחת"</strong> — הרי זה <strong>מונה שתים</strong> (שתי נזירויות), שנדר תחילה להיות נזיר, וחזר ואמר שמקבל עוד נזירות אחת. האומר: <strong>"</strong>הריני נזיר ואחת <strong>ועוד" —</strong> <strong>מונה שלש</strong> נזירויות. ואם מוסיף על כך <strong>"ושוב" —</strong> <strong>מונה ארבע.</strong> ותוהים: <strong>פשיטא</strong> <small>[פשוט</small><small>]</small> שכן הוא בהלכה אחרונה זו ("ושוב"), ולשם מה לומר לנו את הדבר? ומשיבים: יש חידוש בכך, שכן <strong>מהו דתימא</strong> <small>[שתאמר</small><small>]</small> <strong>"ושוב"</strong> כוונתו <strong>כי כולהו</strong> <small>[כמו כל אלה</small><small>]</small> שמנה קודם, <strong>והויא ליה שית</strong> <small>[והרי הן שש</small><small>]</small> נזירויות, על כן <strong>קא משמע לן</strong> <small>[השמיע לנו</small><small>]</small> ש<strong>לא.</strong>
 ובענין דומה בלשונות של קבלת נזירות <strong>תנו רבנן</strong> <small>[שנו חכמים</small><small>]:</small> האומר <strong>"הריני נזיר"</strong> והוסיף מספר בשפה אחרת, <strong>סומכוס אומר:</strong> אמר <strong>"</strong>הריני נזיר <strong>הן"</strong> שהוא ביוונית אחת — קיבל עליו נזירות <strong>אחת,</strong> האומר <strong>"דיגון"</strong> (שתי צלעות) — קיבל עליו <strong>שתים, "טריגון"</strong> (משולש) — קיבל עליו <strong>שלש, "טטרגון"</strong> (מרובע) — קיבל עליו <strong>ארבע, "פונטיגון"</strong> (מחומש) — קיבל עליו <strong>חמש.</strong> כיון שהזכרנו את המילים הללו, מביאים ברייתא אחרת המזכירה אותן.
 <strong>תנו רבנן</strong> <small>[שנו חכמים</small><small>]:</small> <strong>בית עגול,</strong> בית <strong>דיגון</strong> (בעל שתי צלעות) ובית <strong>טריגון</strong> (משולש) <strong>ופונטיגון</strong> (בעל חמש צלעות) — <strong>אינו מטמא בנגעים, טטרגון</strong> (מרובע) — <strong>מטמא בנגעים. מאי טעמא</strong> <small>[מה טעם</small><small>]</small> הדבר? <strong>למטה הוא אומר</strong> לא <strong>"קיר"</strong> אלא <strong>"קירת"</strong> ("והנה פשה הנגע בקירות הבית". ויקרא יד, לט) וכיון שהשתמש כאן בלשון רבים, אף שאין צורך בכך — הרי שנים, ו<strong>למעלה</strong> (מקודם) <strong>הוא אומר "קיר" "קירת"</strong> ("והנה הנגע בקירות הבית". ויקרא יד, לז) — <strong>הרי כאן ארבע</strong>
## דף ט.
 <big>א משנה</big> האומר <strong>"הריני נזיר מן הגרוגרות</strong> (תאנים מיובשות) <strong>ומן הדבילה</strong> (גוש של תאנים מיובשות) <strong>"</strong>— <strong>בית שמאי אומרים:</strong> במה שאמר "הריני נזיר" — הריהו <strong>נזיר</strong> גמור, ומה שהוסיף ואמר "מן הגרוגרות" שאינן בכלל איסורי נזיר, שהרי הן מן התאנים ולא מן הגפן — אין בדבריו ממש. <strong>ובית הלל אומרים: אינו נזיר,</strong> שלא קיבל עליו נזירות. <strong>אמר ר' יהודה: אף כשאמרו בית שמאי</strong> שנדר זה חל עליו, <strong>לא אמרו אלא באומר</strong> שכוונתו <strong>"הרי הן עלי קרבן"</strong> שרצה לומר שהוא מתנזר מהן, והרי זה כמי שרצה לומר שהוא נודר מהן. אבל אף בית שמאי אינם סבורים שיש כאן נדר נזירות, אלא נדר סתם.
 <big>ב גמרא</big> שנינו במשנה: האומר <strong>"הריני נזיר מן הגרוגרות ומן הדבילה"</strong> — <strong>בית שמאי אומרים:</strong> הריהו <strong>נזיר.</strong> ושואלים: <strong>ואמאי</strong> <small>[ומדוע</small><small>]?</small> הלא בפרשת נזירות <strong>"מכל אשר יעשה מגפן היין...</strong> לא יאכל<strong>"</strong> (במדבר ו, ד), <strong>אמר רחמנא</strong> <small>[אמרה תורה</small><small>],</small> ואם כן, אין נזירות אלא מיין ולא מדבר אחר! ומשיבים: <strong>בית שמאי סברי לה</strong> <small>[סבורים</small><small>]</small> <strong>כ</strong>שיטת <strong>ר' מאיר,</strong> ש<strong>אמר: אין אדם מוציא דבריו לבטלה,</strong> ואם מוציא אדם מפיו דבר שאי אפשר לקיימו בדיוק כפי שאמרו, אנו אומרים שנתכוון בעצם לומר דבר של ממש. ואף כאן אומרים אנו שאכן טעה האומר בדבריו, אבל באמת נתכוון לנזירות ממש.
 <strong>ו</strong>אילו <strong>בית הלל סברי לה</strong> <small>[סבורים</small><small>]</small> <strong>כ</strong>שיטת <strong>ר' יוסי,</strong> ש<strong>אמר:</strong> אף <strong>בגמר דבריו אדם נתפס.</strong> שאם אמר אדם שני דברים בזה אחר זה ואינם מתיישבים זה עם זה, כגון שאמר שתהא בהמתו "תמורת עולה תמורת שלמים", הולכים גם אחר משמעות לשונו האחרונה, ואין מבטלים אותם, וחלים על הבהמה שני הנדרים. <strong>ו</strong>אם כן, <strong>האי</strong> <small>[זה</small><small>]</small> <strong>נדר ופתחו עמו הוא,</strong> שיש כאן קבלת נדר והתרת הנדר כאחת, שאמנם אמר "הריני נזיר", אבל במה שהוסיף ואמר "מן הגרוגרות ומן הדבילה" נמצא שביטל את נדר נזירותו באותו משפט עצמו.
  ומקשים על הסבר זה של המחלוקת: <strong>ובית שמאי נמי</strong> <small>[גם כן</small><small>],</small> הלא <strong>נדר ופתחו עמו הוא</strong> ובוודאי אינם חולקים שאין נדר כזה חל כלל!
 <strong>אלא</strong> יש לומר כך: <strong>בית שמאי</strong> אכן <strong>סברי לה</strong> <small>[סבורים</small><small>]</small> <strong>כ</strong>שיטת <strong>ר' מאיר</strong> ש<strong>אמר: אין אדם מוציא דבריו לבטלה. וכיון</strong> ש<strong>אמר "הריני נזיר"</strong> אם כן מיד באמירה זו <strong>הוה ליה</strong> <small>[הריהו</small><small>]</small> <strong>נזיר, כי קאמר</strong> <small>[כאשר</small> הוא מוסיף ואומר<small>]</small> <strong>"מן הגרוגרות ומן הדבילה" —</strong> <strong>לאיתשולי</strong> <small>[להישאל</small><small>]</small> על נדרו <strong>הוא דקאתי</strong> <small>[שבא</small><small>],</small> כלומר, הוא רוצה עכשיו להתחרט על הנדר שעשה קודם, ולכן מוסיף דברים כדי לבטלו. <strong>ובית שמאי לטעמייהו</strong> <small>[לטעמם,</small> לשיטתם<small>]</small> <strong>דאמרי</strong> <small>[ש</small>הם אומרים<small>]:</small> <strong>אין שאלה בהקדש,</strong> שאם הקדיש אדם דבר אינו יכול לבוא לחכם ולהישאל על הקדש זה ולבטלו, כפי שיכול לעשות בנדרים רגילים כאשר אדם אוסר על עצמו דבר. <strong>וכיון</strong> ש<strong>אין שאלה בהקדש —</strong> <strong>אין שאלה</strong> גם <strong>בנזירות</strong> שדינה כהקדש לענין זה.
 <strong>ו</strong>אילו <strong>בית הלל סברי</strong> <small>[סבורים</small><small>]</small> <strong>כ</strong>שיטת <strong>ר' שמעון, דתנן</strong> <small>[ש</small>כן שנינו במשנה<small>],</small> כאשר נדר אדם מנחה מן השעורים (ואין מנחת נדבה אלא מן החיטים), יש חכמים הסבורים שיביא מנחת חיטים, <strong>ו</strong>אילו <strong>ר' שמעון פוטר</strong> אותו לגמרי, כיון <strong>שלא התנדב כדרך המתנדבים.</strong> שכיון שנדב דבר שאין מתנדבים כמותו — אין ממש בדבריו ובטלו לגמרי. ואף כאן, כיון שקיבל עליו נזירות בגרוגרות ולא ביין — בטלו דבריו לגמרי.
## דף ט:
 <big>א</big>  מעירים: <strong>לא כי האי תנא</strong> <small>[כמו,</small> כשיטת תנא זה היא<small>],</small> <strong>דתניא</strong> <small>[ש</small>כן שנינו בברייתא<small>],</small> <strong>ר' נתן אומר:</strong> האומר "הריני נזיר מן הגרוגרות", <strong>בית שמאי אומרים:</strong> הריהו גם <strong>נדור,</strong> אסור בנדר מן הגרוגרות, <strong>ו</strong>גם <strong>נזיר</strong> כשאר נזירים. <strong>ובית הלל אומרים: נדור,</strong> שהנדר מן הגרוגרות חל עליו <strong>ואין</strong> הוא נעשה בכך <strong>נזיר.</strong> ולפי שיטה זו <strong>בית שמאי סברי לה</strong> <small>[סבורים</small><small>]</small> <strong>כ</strong>שיטת <strong>ר' מאיר</strong> שאין אדם מוציא דבריו לבטלה, ולכן כיון שאמר "הריני נזיר" — חלה עליו נזירות ממש, ולכל דבריו היתה משמעות, <strong>וכ</strong>דעת <strong>ר' יהודה</strong> הסבור שכיון שהזכיר איסור גרוגרות חל עליו נדר, ואסור בהן. <strong>ובית הלל סברי לה</strong> <small>[סבורים</small><small>]</small> <strong>כ</strong>שיטת <strong>ר' יוסי</strong> שבגמר דבריו אדם נתפס, ואם מביאים בחשבון את גמר דבריו הרי היה כאן נדר מן הגרוגרות.
 <strong>לישנא אחרינא אמרי לה</strong> <small>[</small>בלשון אחרת, נוסח אחר, אומרים אותה ברייתא<small>]</small> כך: <strong>ר' נתן אומר, בית שמאי אומרים:</strong> הריהו <strong>נדור</strong> בכך <strong>ואינו נזיר, ובית הלל אומרים:</strong> הריהו <strong>לא נדור ולא נזיר.</strong> ולפי שיטה זו <strong>בית שמאי כ</strong>שיטת <strong>ר' יהודה</strong> במשנתנו, <strong>ובית הלל כ</strong>שיטת <strong>ר' שמעון,</strong> שהנודר דבר שלא כדרך המתנדבים — אינו נדר כלל.
 <big>ב</big> ודנים עתה בדברים שמקצתם הוזכרו מקודם (דעת ר' שמעון). <strong>תנן התם</strong> <small>[שנינו שם</small> במשנה<small>]:</small> <strong>האומר "הרי עלי מנחה להביא מן השעורים"</strong> בעוד שאין מביאים מנחת נדבה אלא מן החיטים — <strong>יביא</strong> מנחה <strong>מן החיטים.</strong> האומר <strong>"</strong>הרי עלי מנחה מן ה<strong>קמח"</strong> וסתם מנחה היא סולת — <strong>יביא סולת.</strong> אמר <strong>"</strong>הרי עלי מנחה <strong>שלא בשמן ולבונה" —</strong> <strong>יביאנה בשמן ולבונה,</strong> כדינה. האומר <strong>"</strong>הרי עלי מנחה <strong>חצי עשרון"</strong> של סולת — <strong>יביא עשרון שלם</strong> (עשירית האיפה), שאין מנחה פחותה מעשרון. האומר <strong>"עשרון ומחצה" —</strong> <strong>יביא שנים,</strong> שיש פה נדר של עשרון כדינו, ועוד נדר של חצי עשרון, שאמרנו שצריך להביא עשרון שלם. <strong>ר' שמעון פוטר</strong> בכל אלה, כיון <strong>שלא התנדב כדרך המתנדבים</strong>  והנדר לא חל כלל.
  ושואלים:  <strong>מאן</strong> <small>[מיהו</small><small>]</small> ה<strong>תנא</strong> הסבור <strong>דכי אמר</strong> <small>[שכאשר</small> הנודר אומר<small>]</small> <strong>"הרי עלי מנחה מן השעורים" מביא</strong> מנחה <strong>מן החיטים? אמר חזקיה:</strong> הלכה זו <strong>במחלוקת</strong> תנאים היא <strong>שנויה, ו</strong>בשיטת <strong>בית שמאי היא.</strong> ומסביר: <strong>לאו אמרי</strong> <small>[האם לא אמרו</small><small>]</small> <strong>בית שמאי כי אמר</strong> <small>[</small>שכאשר הוא אומר<small>]</small> <strong>"</strong>הריני נזיר <strong>מן הגרוגרות ומן הדבילה" הוי</strong> <small>[הריהו</small><small>]</small> <strong>נזיר,</strong> משמע שאנו תופסים את תחילת דבריו, ואין אנו מתחשבים בתנאי המיוחד שהתנה, <strong>הכי נמי</strong> <small>[כך גם כן</small><small>]</small> <strong>כי אמר</strong> <small>[כאשר</small> הוא אומר<small>]</small> <strong>"</strong>הרי עלי מנחה <strong>מן השעורין" —</strong> <strong>מביא מן החיטים,</strong> וכן בשאר הדברים המוזכרים במשנה זו.
 <strong>ור' יוחנן אמר: אפילו תימא</strong> <small>[תאמר</small><small>]</small> שדעת חכמים החולקים על ר' שמעון במשנה זו כ<strong>דברי הכל,</strong> ואף כדברי בית הלל — יש לפרש שמדובר שם <strong>באומר</strong> אחרי כן ומפרש את דבריו <strong>"אילו הייתי יודע שאין נודרין כך,</strong> כלומר, שאי אפשר להתנדב מנחה מן השעורים, <strong>לא נדרתי כך אלא כך",</strong> כלומר, מן החיטים. שבעצם לא היה כאן תנאי אלא טעות היתה בידו, ובעצם התכוון להביא מנחה כדין. ובמקרה זה, אף בית הלל שסבורים במשנתנו שאינו נדור כלל, חייבוהו במנחה.
  ובהלכה זו הוסיף ו<strong>אמר חזקיה: לא שנו</strong> שצריך להביא מנחה מן החיטים <strong>אלא</strong> בזמן <strong>שאמר</strong> <strong>"</strong>הרי עלי מנחה <strong>מן השעורים", אבל</strong> אם <strong>אמר</strong> שהוא מתנדב מנחה <strong>מן העדשים —</strong> <strong>לא מייתי</strong> <small>[אינו מביא</small><small>]</small> <strong>ולא כלום,</strong>  כי במקדש היתה גם מנחת שעורים (מנחת העומר, מנחת סוטה) ולכן אם אמר "מן השעורים" יש מקום לומר שהתכוון למנחת נדבה כתיקונה, אלא שטעה וחשב שאף מנחת נדבה תוכל להיות מן השעורים. אבל האומר "מן העדשים" הרי הכל יודעים שאין מנחה מן העדשים, ודבריו מוכיחים שאינו מתכוון כלל להביא מנחה.
  ושואלים:  <strong>מכדי</strong> <small>[הרי</small><small>]</small> <strong>חזקיה כמאן מוקים לה למתניתין</strong> <small>[כ</small>שיטת מי מעמיד, מפרש, את דעת חכמים במשנתנו במנחות<small>] —</small> <strong>כ</strong>דעת <strong>בית שמאי, והא</strong> <small>[והרי</small><small>]</small> <strong>עדשים לגבי מנחה, כגרוגרות לגבי נזיר דמו</strong> <small>[</small>הן נחשבות<small>],</small> שאף כאן הכל יודעים שאין נזירות מן התאנים, <strong>ו</strong>בכל זאת <strong>קאמרי</strong> <small>[אומרים</small><small>]</small> <strong>בית שמאי</strong> כי <strong>הוי</strong> <small>[הריהו</small><small>]</small> <strong>נזיר!</strong> ואם כן מדוע האומר "הרי עלי מנחה מן העדשים" לא יחשב כנודר מנחה? ומשיבים: <strong>הדר ביה</strong> <small>[חזר בו</small><small>]</small> <strong>חזקיה</strong>  מדבריו, וסבור שאין משנה זו במנחות כבית שמאי.
  ושואלים:  <strong>ו</strong>באמת <strong>אמאי הדר ביה</strong> <small>[מדוע חזר בו</small><small>]?</small> <strong>אמר רבא: מתניתין קשיתיה</strong> <small>[משנתנו</small> זו היתה קשה לו<small>]</small> ומתוך שהתקשה בה, הבין שאין פירושו נכון. ומדוע, כי אם כשיטת בית שמאי בנזיר היא, <strong>מאי איריא</strong> <small>[מה שייך,</small> מדוע דווקא<small>]</small> <strong>דתני</strong> <small>[ששונה</small><small>]</small> דין זה באומר <strong>"</strong>הרי עלי מנחה <strong>מן השעורים"? ליתני</strong> <small>[שישנה</small><small>]</small> מקרה שיש בו חידוש גדול יותר — <strong>"</strong>הרי עלי מנחה <strong>מן העדשים"</strong> שחייב בכל זאת מנחה מן החיטים! <strong>אלא סבר חזקיה: כי קאמרי</strong> <small>[</small>שכאשר אמרו<small>]</small> <strong>בית שמאי התם</strong> <small>[שם</small> במשנתנו<small>]</small> לגבי נזיר, היתה דעתם <strong>כ</strong>דעת <strong>ר' יהודה</strong> שיש כאן נדר מגרוגרות — משום שעל כל פנים יש משמעות מסויימת לדבריו, שהרי נודרים בכגון זה. אבל גם הם מסכימים שלגבי דבר שאין לו משמעות כלל, כמנחה מן העדשים — לא אמר כלום.
 <strong>ור' יוחנן אמר: אפילו</strong> האומר <strong>"</strong>הרי עלי מנחה <strong>מן העדשים"</strong> — הרי עליו להביא מנחה מן החיטים. ושואלים: <strong>והא</strong> <small>[והרי</small><small>]</small> <strong>ר' יוחנן הוא</strong> ש<strong>אמר</strong> שיש להעמיד משנה זו <strong>באומר "אילו הייתי יודע שאין נודרין כך לא נדרתי כך אלא כך"</strong> ובוודאי אדם יודע שאין מביאים מנחה מן העדשים, ולא היה מקום לטעות כזו! ומשיבים: <strong>לדבריו</strong> של <strong>חזקיה הוא דקאמר</strong> <small>[שאמר</small><small>],</small> שאין הוא אומר זאת כסברת עצמו, אלא על פי שיטתו של חזקיה.
  וכך הוא אומר: <strong>את מאי טעמא קא הדרת</strong> <small>[אתה, מה טעם חוזר אתה</small><small>]</small> <strong>בך</strong> מפירושך הקודם, שמשנה זאת היא לשיטת בית שמאי — <strong>משום</strong> ש<strong>לא קתני</strong> <small>[שנה</small><small>]</small> <strong>"מן העדשים".</strong> אולם זו אינה קושיה ניצחת, <strong>דלמא</strong> <small>[שמא</small><small>]</small> בלשון <strong>לא מיבעיא קאמר</strong> <small>[נצרכה הוא אומר</small><small>],</small> כלומר, צריך להבין את הדברים בסגנון הבא: <strong>לא מיבעיא</strong> <small>[נצרכה</small><small>]</small> לומר <strong>כי אמר</strong> <small>[כאשר</small> הוא אומר<small>]</small> <strong>"</strong>הרי עלי מנחה <strong>מעדשים" —</strong> <strong>דמייתי</strong> <small>[שמביא</small><small>]</small> <strong>מנחה מעלייתא</strong> <small>[מעולה</small><small>]</small> של חיטים, <strong>דאיכא למימר מיהדר הוא דהדר ביה</strong> <small>[שיש לומר</small> שחזר בו<small>]</small> בדבריו "מן העדשים" מכוונתו הראשונה ורצה לבטל את נדרו, <strong>ו</strong>אף על פי כן אומרים בית שמאי: <strong>תפוס לשון ראשון</strong> שאמר "הרי עלי מנחה", ומה שאחר כך הוסיף דברים, הריהו כשאלה בהקדש, שאינה חלה לדעת בית שמאי. <strong>אלא</strong> אפילו <strong>כי אמר</strong> <small>[כאשר</small> הוא אומר<small>]</small> <strong>"</strong>הרי עלי מנחה <strong>מן השעורין",</strong> שיש מקום לפרש <strong>ודאי דהכי קאמר</strong> <small>[שכך אמר</small><small>]:</small> <strong>אי קדשה</strong> <small>[אם תקדש</small><small>]</small> המנחה הזו שהוא מתנדב מן השעורים <strong>כמנחת העומר,</strong>
## דף י.
 <strong>או כמנחת סוטה</strong> הבאות מן השעורים — <strong>תקדוש</strong> <small>[תתקדש</small><small>],</small> <strong>אי</strong> <small>[אם</small><small>]</small> <strong>לא</strong> יכולה להתקדש — <strong>לא</strong> תהא זו מנחה כלל. על כן <strong>קא משמע לן</strong> <small>[השמיע לנו</small><small>]</small> בכל זאת <strong>דמייתי</strong> <small>[שמביא</small><small>]</small> <strong>מן החיטים.</strong> ואם כן אין פירכה לשיטת חזקיה מכאן, ולא היה צריך לחזור בו.
 <big>א משנה</big> <strong>אמר</strong> ביטוי כזה: <strong>"אמרה פרה זו הריני נזירה אם עומדת אני",</strong> או אמר: <strong>"אומר הדלת הזה הריני נזירה אם נפתח אני"</strong> — <strong>בית שמאי אומרים:</strong> הרי זה <strong>נזיר, ובית הלל אומרים: אינו נזיר. אמר ר' יהודה: אף כשאמרו בית שמאי, לא אומרים</strong> הם את דבריהם <strong>אלא באומר "הרי פרה זו עלי קרבן,</strong> כלומר, אסורה עלי בנדר <strong>אם עומדת היא",</strong> אבל נזירות אין כאן.
 <big>ב גמרא</big> ושואלים: <strong>פרה מי קא מישתעיא</strong> <small>[האם</small> היא מדברת<small>]?</small> כלומר, מה משמעו של הביטוי "אמרה פרה הריני נזירה"? <strong>אמר רמי בר חמא: הכא במאי עסקינן</strong> <small>[כאן במה אנו עוסקים</small><small>]</small> — <strong>כגון שהיתה פרה רבוצה לפניו</strong> והוא מנסה להקימה ואינה קמה, <strong>ואמר: כסבורה פרה זו</strong> שהיא <strong>אינה עומדת —</strong> <strong>הריני נזיר מבשרה אם עמדה מאליה. ועמדה</strong> הפרה <strong>מאליה. והלכו בית שמאי לשיטתן ובית הלל לשיטתן.</strong>
 <strong>בית שמאי דאמרי</strong> <small>[שאומרים</small><small>]</small> שהאומר <strong>"</strong>הריני נזיר <strong>מן הגרוגרות ומן הדבילה" הוי</strong> <small>[הריהו</small><small>]</small> <strong>נזיר —</strong> <strong>הכא נמי</strong> <small>[כאן גם כן</small><small>]</small> <strong>כי אמר</strong> <small>[כאשר</small> הוא אומר<small>]</small> <strong>"</strong>הריני נזיר <strong>מבשרה" הוי</strong> <small>[הריהו</small><small>]</small> <strong>נזיר,</strong> שאין אדם מוציא דבריו לבטלה, ותופסים אנו את ראשית דבריו שאמר "הריני נזיר", ומה שאמר "מבשרה" — אינו מעלה ואינו מוריד. <strong>ובית הלל אומרים: לא הוי</strong> <small>[אינו</small><small>]</small> <strong>נזיר.</strong>
 ומקשים: אם כך פירוש הדברים שבעצם אמר "הריני נזיר מבשרה", וכדברי רמי בר חמא, <strong>והא</strong> <small>[והרי</small><small>]</small> כבר <strong>אמרוה בית שמאי</strong> להלכה זו <strong>חדא זימנא</strong> <small>[פעם אחת</small><small>],</small> שהרי לשיטת רמי בר חמא אין הבדל בין משנה זו ובין המשנה הקודמת אלא בניסוח! <strong>אמר רבא: תרתי תלת</strong> <small>[שתים שלוש</small><small>]</small> דוגמאות מביאים חכמים במקרים שונים, שיש בכל אחת מהן חידוש, אם כי העקרון אחד הוא. <strong>וכן תני</strong> <small>[שנה</small><small>]</small> <strong>ר' חייא תרתי תלת</strong> <small>[שתים שלוש</small><small>]</small> דוגמאות באותו ענין. <strong>וכן אמר ר' אושעיא תרתי תלת</strong> <small>[שתים שלוש</small><small>]</small>  דוגמאות.
  ומסבירים:  <strong>וצריכי</strong> <small>[וצריכים</small><small>]</small> כולם להיאמר; <strong>דאי איתמר בהא</strong> <small>[שאם היה נאמר</small> רק בזו<small>],</small> דהיינו <strong>גרוגרות ודבילה,</strong> היינו אומרים: דווקא <strong>התם</strong> <small>[שם</small><small>]</small> <strong>הוא דאמרי</strong> <small>[שאומרים</small><small>]</small> <strong>בית שמאי</strong> כי <strong>הוי</strong> <small>[הריהו</small><small>]</small> בכך <strong>נזיר, משום דמיחלפן</strong> <small>[ש</small>הם, הגרוגרות והדבילה, מתחלפים<small>]</small> <strong>בענבים,</strong> ויש לומר שלענבים התכוון. <strong>אבל בשר בענבים</strong> ודאי <strong>לא מיחלף</strong> <small>[מתחלף</small><small>],</small> ומשום כך במקרה שבמשנתנו אינו נזיר לדעת בית שמאי. <strong>ואי איתמר</strong> <small>[ואם היה נאמר</small><small>]</small> דין זה רק ב<strong>בשר,</strong> היינו אומרים: <strong>הכא הוא דאמרי</strong> <small>[כאן,</small> בבשר, הוא שאומרים<small>]</small> <strong>בית שמאי</strong> כי <strong>הוי</strong> <small>[הוא</small><small>]</small> <strong>נזיר</strong> משום שמדובר <strong>בבישרא וחמרא</strong> <small>[בבשר ויין</small><small>]</small> שמדברים בהם תמיד כאחד, ויש לומר שהתכוון ליין. <strong>אבל גרוגרות ודבילה</strong> שאין להם כל קשר עם יין — <strong>לא</strong> תהא זו נזירות, על כן <strong>קא משמע לן</strong> <small>[השמיע לנו</small><small>]</small> שבשני המקרים נזיר הוא.
 <strong>ואי איתמר הני תרתי</strong> <small>[ואילו היו נאמרים</small> רק אלה השנים<small>],</small> גרוגרות, דבילה ובשר, היינו אומרים: <strong>הני הוא דקאמרי</strong> <small>[</small>באלה הוא שאמרו<small>]</small> <strong>בית שמאי, אבל דלת אימא מודו להו</strong> <small>[אמור</small> שמודים הם להם<small>]</small> <strong>לבית הלל</strong> שבכגון זה בודאי אין כאן נזירות, על כן היה צריך לומר מקרה זה גם כן. <strong>ואי תנא</strong> <small>[ואילו היה שונה</small><small>]</small> <strong>דלת</strong> בלבד, היינו אומרים להיפך: <strong>בהא קאמרי</strong> <small>[בזו אמרו</small><small>]</small> <strong>בית הלל</strong> שאין זו נזירות, <strong>אבל בהך תרתי</strong> <small>[באלה השניים</small><small>]</small> הקודמים <strong>אימא מודו להו</strong> <small>[אמור</small> שמודים להם<small>]</small> <strong>לבית שמאי</strong> שיש בכך קבלת נזירות, על כן <strong>קא משמע לן</strong> <small>[השמיע לנו</small><small>]</small> ש<strong>לא.</strong> אף שרבא סילק קושי אחד שהיה על פירושו של רמי בר חמא, מכל מקום הוא מקשה עליו לגופו.
 <strong>אמר רבא: מי קתני</strong> <small>[האם שנה</small><small>]</small> במשנה <strong>"אם עמדה מאליה"?</strong> הלוא דבר זה לא נאמר, ורמי בר חמא מוסיף חלק עיקרי שאיננו שנוי במשנה! <strong>אלא אמר רבא:</strong> כאן מדובר <strong>כגון שהיתה פרה רבוצה לפניו</strong> ואינה זזה כלל, <strong>ואמר "הרי</strong> היא <strong>עלי קרבן",</strong> וכך יש להבין את לשון המשנה. ומקשים: <strong>בשלמא</strong> <small>[נניח</small><small>]</small> <strong>פרה בת קרבן היא, אלא דלת בת קרבן היא?!</strong> ומה מקום פה לנדר קרבן? <strong>אלא אמר רבא</strong> כך צריך לומר: <strong>כגון שהיתה פרה רבוצה לפניו</strong> ולא קמה,
## דף י:
 <strong>ואמר "הריני נזיר מיין אם לא עמדה</strong> פרה זו <strong>",</strong> כי אני אכריח אותה לעמוד. <strong>ועמדה</strong> הפרה <strong>מאליה</strong> ולא הוא שהעמיד אותה. <strong>בית שמאי סברי</strong> <small>[סבורים</small><small>]:</small> <strong>תורפיה דהאי גברא</strong> <small>[עיקרו,</small> עיקר נדרו <small>של איש זה]</small> <strong>משום אוקמה בידיה</strong> <small>[העמדתה בידיו</small><small>]</small> <strong>הוא, והא</strong> <small>[והרי</small><small>]</small> <strong>לא אוקמה</strong> <small>[העמידה</small><small>]</small> ואם כן חל עליו נדר נזירות, שהרי הוא עצמו לא הצליח להעמיד אותה. <strong>ובית הלל סברי</strong> <small>[סבורים</small><small>]:</small> עיקרו של הנדר <strong>משום דרביעא</strong> <small>[שהיא רובצת]</small> <strong>הוא, והא קמת</strong> <small>[והרי עומדת</small><small>],</small> וכיון שעמדה הפרה מאליה בכל דרך שהיא —  אין כאן נזירות.
  ומקשים:  <strong>אי הכי</strong> <small>[אם כך</small><small>]</small> רבא מפרש, <strong>אימא סיפא</strong> <small>[אמור</small> את סופה<small>]</small> של המשנה, <strong>אמר ר' יהודה:</strong> <strong>אף כשאמרו בית שמאי, לא אמרו אלא באומר "הרי הן</strong> (הפרה או הדלת) <strong>עלי קרבן".</strong> וכי <strong>פרה</strong> זו <strong>מי קא</strong> <small>[האם הוא</small><small>]</small> <strong>מתפיס בה מידי</strong> <small>[איזה דבר]</small> שיהיה בה נדר? והרי לשיטה זו לא נדר כלל מן הפרה אלא במפורש נדר נזיר, ואין הפרה נזכרת בנדר אלא בשאלה האם תעמוד או לא!
 <strong>אלא</strong> יש לומר שמדובר כאן <strong>כגון</strong> ש<strong>אמר "הריני נזיר מבשרה אם לא עמדה", ועמדה</strong> הפרה <strong>מאליה. בית שמאי סברי</strong> <small>[סבורים</small><small>]:</small> <strong>תורפיה דההוא גברא</strong> <small>[עיקרו,</small> עיקר נדרו של איש זה<small>]</small> <strong>משום אוקמה בידיה</strong> <small>[העמדתה בידיו</small><small>]</small> <strong>הוא, והא</strong> <small>[והרי</small><small>]</small> <strong>לא אוקמה</strong> <small>[העמידה</small><small>].</small> <strong>ובית הלל סברי</strong> <small>[סבורים</small><small>]:</small> <strong>תורפיה דהאי גברא</strong> <small>[עיקרו,</small> עיקר נדרו של איש זה<small>]</small> <strong>משום דרביעא</strong> <small>[שהיא רובצת]</small> <strong>והא קמת</strong> <small>[והרי עמדה</small><small>].</small>
 ושואלים: <strong>ו</strong>כי <strong>בית הלל סברי</strong> <small>[סבורים</small><small>]</small> <strong>אי</strong> <small>[</small>שאם<small>]</small> <strong>לא קמת הוי</strong> <small>[תעמוד</small> הפרה, יהיה<small>]</small> <strong>נזיר? והאמרי</strong> <small>[והרי אומרים</small> הם<small>]</small> שאם אומר "הריני נזיר <strong>מבשרה</strong> של פרה" <strong>לא הוי</strong> <small>[יהיה</small><small>]</small> <strong>נזיר,</strong>  וכפי שנחלקו בענין זה במשנה הקודמת בענין גרוגרות!
  ומשיבים: יש לומר כי  <strong>לטעמייהו</strong> <small>[לטעמם,</small> לשיטתם<small>]</small> של <strong>בית שמאי קאמרי</strong> <small>[הם אומרים</small><small>]:</small> <strong>לדידן</strong> <small>[</small>לשיטתנו שלנו<small>]</small> <strong>אפילו</strong> אם <strong>לא קמת</strong> <small>[תעמוד</small><small>]</small> הפרה, <strong>נמי</strong> <small>[גם כן</small><small>]</small> <strong>לא הוי</strong> <small>[יהיה</small><small>]</small> <strong>נזיר,</strong> שאין נדר נזירות חל באופן שאמר "הריני נזיר" על דבר שאינו בכלל איסורי הנזירות. ואולם <strong>לדידכו דאמריתו הוי</strong> <small>[לפי</small> שיטתכם <small>שלכם שאתם אומרים</small>, שהרי <small>הוא]</small> <strong>נזיר,</strong> <strong>אודו לן מיהת</strong> <small>[הודו לנו על כל פנים</small><small>]</small> <strong>דתורפיה דהדין גברא</strong> <small>[שעיקרו,</small> עיקר נדרו <small>של איש זה]</small> <strong>משום דרביעא, והא קמת</strong> <small>[ש</small>היא רובצת, והרי עמדה<small>]</small> ואם כן אין פה נזירות. <strong>ובית שמאי</strong> סבורים: <strong>לאו תורפיה דהאי גברא</strong> <small>[האם אין עיקרו של איש זה]</small> <strong>משום אוקמה בידיה</strong> <small>[העמדה בידיו</small><small>]</small> <strong>הוא, והא</strong> <small>[והרי</small><small>]</small> <strong>לא אוקמה</strong> <small>[העמיד אותה</small> בידיו<small>],</small> ומשום כך חלה עליו נזירות.
## דף יא.
 <big>א משנה</big> <strong>מזגו לו את הכוס ואמר: "הריני נזיר ממנו" —</strong> <strong>הרי זה נזיר</strong> נזירות מלאה ואסור בכל דיני נזירות. <strong>מעשה באשה אחת שהיתה שיכורה</strong> (רוויה מיין), <strong>ומזגו לה את הכוס ואמרה: "הריני נזירה ממנו" אמרו חכמים: לא נתכוונה זו</strong> לנזירות, <strong>אלא לומר "הרי הוא עלי קרבן",</strong> כלומר, אני נודרת איסור מכוס זו בלבד, שאיני רוצה לשתות יותר.
 <big>ב גמרא</big> על סגנון המשנה תוהים: וכי זו דרך המשנה להביא <strong>מעשה לסתור</strong> את דבריה הקודמים?! הלא <strong>אמרת רישא</strong> <small>[בתחילה</small><small>]</small> שמי שמזגו לו את הכוס ואמר "הריני נזיר ממנו" — <strong>הרי זה נזיר, והדר תני</strong> <small>[וחזר ושנה</small><small>]</small> התנא: <strong>מעשה באשה אחת</strong> שאמרה "הריני נזירה ממנו", ואמרו חכמים שנתכוונה לומר שאסרה עליה כוס זו כקרבן. ונדייק: <strong>אלמא בהאי</strong> <small>[הרי</small> שבכוס זה<small>]</small> בלבד <strong>הוא</strong> ש<strong>אסור, הא יינא אחרינא</strong> <small>[הרי יין אחר</small><small>]</small> — <strong>שרי</strong> <small>[מותר</small><small>]</small>  ואין היא נזירה!
  ומשיבים:  <strong>חסורי מיחסרא והכי קתני</strong> <small>[חסרה</small> המשנה וכך היא שנויה<small>],</small> כלומר, כך צריך להבינה: <strong>מזגו לו את הכוס ואמר "הריני נזיר ממנו" —</strong> <strong>הרי זה נזיר. ואם שיכור הוא</strong> ומזגו לו כוס <strong>ואמר "הריני נזיר ממנו" —</strong> <strong>אינו נזיר. מאי טעמא</strong> <small>[מה טעם</small><small>]</small> הדבר — משום שנעשה <strong>כמאן דאמר</strong> <small>[כמי שאומר</small><small>]</small> <strong>"הרי</strong> כוס זו <strong>עלי קרבן" הוא, וכי תימא</strong> <small>[ואם תאמר</small><small>]:</small> אם זו כוונתו <strong>לימא הכי</strong> <small>[שיאמר כך</small><small>]</small> במפורש, ומדוע אמר בלשון "הריני נזיר"? <strong>סבר</strong> <small>[סבור</small> הוא<small>]:</small> אם כך אומר, <strong>מייתין</strong> <small>[יביאו</small><small>]</small> <strong>לי אחרינא</strong> <small>[</small>כוס אחרת<small>]</small> <strong>ומצערן לי</strong> <small>[ויצערו אותי</small><small>]</small> בשתיה שאיני רוצה בה, לכן מוטב <strong>אימא להו הא מילתא דפסיקא להו</strong> <small>[</small>שאומר להם דבר זה שפסוק, חתוך, להם<small>]</small> ויבינו שאינני רוצה לשתות עוד כלל. וממשיכה המשנה: <strong>ומעשה נמי</strong> <small>[גם כן</small><small>]</small> <strong>באשה אחת</strong> שהיתה שיכורה ואמרה כן, שכך פירשו חכמים את דבריה.
 <big>ג משנה</big> האומר <strong>"הריני נזיר על מנת שאהא שותה יין ומיטמא למתים",</strong> כלומר, שקיבל עליו נזירות, אבל עשה תנאי להגביל אותה רק לגידול שיער — <strong>הרי זה נזיר</strong> גמור, <strong>ואסור בכולן,</strong> גם בשתיית יין וגם בטומאה למתים.
  קיבל נזירות ואמר אחר כך: <strong>"יודע אני שיש נזירות אבל איני יודע שהנזיר אסור ביין" —</strong> <strong>הרי זה אסור</strong> בכל דיני נזירות, שהנזירות חלה עליו לגמרי, <strong>ור' שמעון מתיר</strong> שהוא סבור שאין אדם נזיר עד שיקבל על עצמו כל איסורי נזירות. אמר אדם <strong>"יודע אני שהנזיר אסור ביין, אבל סבור הייתי שחכמים מתירין לי</strong> לשתות <strong>מפני שאין אני יכול לחיות אלא ביין",</strong> <strong>או</strong> שיתירו לו להיטמא <strong>"מפני שאני קובר את המתים" —</strong> <strong>הרי זה מותר</strong> בכל הנדר כולו, <strong>ור' שמעון אוסר.</strong>
 <big>ד גמרא</big> על מה ששנינו במשנה "איני יודע שהנזיר אסור ביין" ר' שמעון מתיר, שואלים: כיון שר' שמעון סבור שאם אדם נודר נדר נזירות שאינו כולל את כל איסורי הנזירות אינו נזיר בכך, <strong>ולפלוג נמי</strong> <small>[ושיחלוק גם כן</small><small>]</small> <strong>ר' שמעון ברישא</strong> <small>[בתחילה</small><small>]</small> במקרה הראשון במשנה, של האומר "הריני נזיר על מנת שאהיה שותה יין"! <strong>אמר ר' יהושע בן לוי:</strong> אכן, <strong>חלוק היה ר' שמעון אף ברישא</strong> <small>[בתחילה</small><small>]</small> במקרה הראשון. ומה שאמרו במשנה "ור' שמעון מתיר" — מתייחס לשני הדינים.
 <strong>רבינא אמר: ברישא</strong> <small>[בתחילה</small><small>]</small> <strong>לא פליג</strong> <small>[חלק</small><small>]</small> <strong>ר' שמעון. מאי טעמא</strong> <small>[מה טעם</small><small>]</small> הדבר <strong>משום דהוה ליה</strong> <small>[שהריהו</small><small>]</small> כ<strong>מתנה על מה שכתוב בתורה,</strong> שהוא רוצה להגביל דין מפורש מן התורה, <strong>וכל המתנה על מה שכתוב בתורה —</strong> <strong>תנאו בטל,</strong> לפי שאינו יכול לבטל דברי תורה. ושאר דבריו קיימים, ולכן קבלת נזירותו תקפה לכל דיני נזירות. ולעומת טענה זאת — מעירים: <strong>ור' יהושע בן לוי אמר</strong> <small>[</small>יכול היה לומר<small>]</small> <strong>לך:</strong> <small>[האי</small> <small>[זה</small><small>]</small> <small>]</small> הלשון שאמר <strong>"על מנת"</strong> — אין משמעו שקיבל עליו את כל דין הנזירות, והוסיף עליו תנאי, אלא <strong>"כחוץ" דמי</strong> <small>[נחשב</small><small>],</small>  כאילו אמר מתחילה שהוא מקבל עליו נזירות חוץ מדבר מסויים. ולכן לדעת ר' שמעון לא היתה פה נזירות כלל, שהרי לא קיבל עליו כל איסורי נזירות.
  ומעירים:  <strong>תניא כוותיה</strong> <small>[שנויה</small> ברייתא כשיטתו<small>]</small> של <strong>רבינא: אמר</strong> אדם <strong>"הריני נזיר על מנת שאהא שותה יין ומיטמא למתים" —</strong> <strong>הרי זה נזיר, ואסור בכולן, מפני שהוא מתנה על מה שכתוב בתורה, וכל המתנה על מה שכתוב בתורה תנאו בטל.</strong>
 <big>ה</big> בקטע האחרון במשנה שנינו שאם אמר: <strong>"יודע אני שהנזיר אסור ביין</strong> אבל חשבתי שיתירו לי חכמים לשתות <strong>"</strong>— חכמים אומרים שהנדר בטל, ור' שמעון אוסר. ומקשים: <strong>והאמרת רישא</strong> <small>[והרי אמרת בתחילה</small><small>]</small> בדין הקודם במשנה, "אבל איני יודע שהנזיר אסור ביין", שהוא דומה לכאורה, כי לדעת תנא קמא <strong>אסור, ור' שמעון מתיר!</strong> וכיצד הפכו כאן את שיטותיהם? ומשיבים: שנה את הגרסה ו<strong>אימא נמי</strong> <small>[אמור גם כן</small><small>]</small> כאן: <strong>הרי זה אסור, ור' שמעון מתיר. ואיבעית אימא</strong> <small>[ואם תרצה אמור</small><small>]:</small> <strong>לעולם לא תיפוך</strong> <small>[תהפוך</small><small>]</small> את השיטות, ותישאר הגירסה במקומה. אלא יש מקום לחלק בין שני המקרים; <strong>התם</strong> <small>[שם</small><small>]</small> 
## דף יא:
 <strong>רישא</strong> <small>[בתחילה</small><small>]</small> באומר "איני יודע שהנזיר אסור ביין", מדובר <strong>כגון</strong> ש<strong>נזר</strong> רק <strong>מחדא</strong> <small>[מ</small>דבר אחד<small>],</small> ומכאן הבדלי השיטות; <strong>לרבנן דאמרי</strong> <small>[ל</small>דעת חכמים שאומרים<small>]</small> ש<strong>אפילו לא נזר אלא מאחת מהן,</strong> מאיסורי נזיר, מתחייב בנזירות — <strong>הוי</strong> <small>[הריהו</small><small>]</small> <strong>נזיר, ו</strong>לכן הוא <strong>אסור</strong> בכל. ו<strong>לר' שמעון</strong> ש<strong>אמר</strong> שאינו נעשה נזיר <strong>עד שיזיר מכולם</strong> — הרי זה <strong>מותר.</strong>
 ואילו <strong>סיפא</strong> <small>[</small>בסוף<small>]</small> מדובר ש<strong>נדר מכולהו</strong> <small>[מכולם</small><small>],</small> שקיבל על עצמו נדר נזירות שלם <strong>ואיתשיל מחדא</strong> <small>[ו</small>הוא רוצה להישאל ולהתירו מאחד<small>]</small> מאיסורי הנזירות, שסבר כי חכמים יתירו לו חלק מאיסור נזירותו;
 <strong>לרבנן דאמרי</strong> <small>[ל</small>דעת חכמים שאומרים<small>]</small> <strong>אפילו לא נזר אלא מאחת מהן הוי</strong> <small>[הריהו</small><small>]</small> <strong>נזיר,</strong> לכן גם <strong>כי מתשיל מחדא מינייהו</strong> <small>[כאשר נשאל</small> ורוצה שיתירו לו מאחת מהן<small>] —</small> <strong>אישתרי</strong> <small>[מותר</small><small>]</small> בכל. שכשם שהנזירות חלה בשלימותה על ידי קבלת חלק ממנה, כך היא מותרת בשלימותה על ידי התרת חלק ממנה. ואילו <strong>לר' שמעון</strong> ש<strong>אמר</strong> אינו נזיר <strong>עד שיזיר מכולם,</strong> לכן גם <strong>כי מתשיל נמי מההוא</strong> <small>[כאשר נשאל מאותו</small> איסור<small>]</small> אינו מותר <strong>עד דמתשיל מכולהו</strong> <small>[שיישאל מכולם</small><small>]</small> על כל איסורי הנזירות. <strong>משום הכי קתני</strong> <small>[כך שנה</small><small>]:</small> <strong>ור' שמעון אוסר.</strong>
 <strong>ואיבעית אימא</strong> <small>[ואם תרצה אמור</small><small>]</small> הסבר אחר: <strong>בנדרי אונסין</strong> נדרים שנדר אדם מפני אונס <strong>קא מיפלגי</strong> <small>[חלוקים</small><small>]</small> חכמים ור' שמעון, <strong>ובפלוגתא</strong> <small>[ובמחלוקת</small><small>]</small> שחלקו בה <strong>שמואל ורב אסי. דתנן</strong> <small>[ש</small>כן שנינו במשנה<small>]:</small> <strong>ארבעה נדרים התירו חכמים</strong> עקרונית, והם: <strong>נדרי זירוזין,</strong> שאדם מזרז את חבירו לעשות דבר, ואומר זאת בלשון נדר, כגון המוכר חפץ לחבירו שמדיר עצמו מאותו חפץ אם הלה ישלם לו פחות ממחיר מסויים, אבל באמת אין כוונתו לכך. <strong>נדרי הבאי,</strong> נדרים שאדם נודר לקיים דבר הבאי, כגון שאמר "קונם אם לא ראיתי נחש כקורת בית הבד" וכדומה, שיודע שאינו נכון ובודאי לא התכוון אלא לגוזמה בלבד. <strong>נדרי שגגות,</strong> שנדר בגלל סיבה מסויימת, וגילה ששגג וטעה בעובדות. <strong>נדרי אונסין,</strong> שמפני אונס אינו יכול לקיימו.
 <strong>ואמר רב יהודה אמר רב אסי: ארבעה נדרים הללו,</strong> אף על פי שהתירום חכמים, מכל מקום עדיין <strong>צריכין שאלה לחכמים.</strong> שצריך הנודר לבוא לחכמים ולהישאל על נדרו כדי שיתירו לו במפורש, וכל עוד לא עשה כן — אינם מותרים. סיפר רב יהודה: <strong>כי אמריתה קמיה</strong> <small>[כאשר אמרתי</small> הלכה זו של רב אסי לפני<small>]</small> <strong>שמואל, אמר לי:</strong> ה<strong>תנא קתני</strong> <small>[שונה</small><small>]</small> <strong>"התירו חכמים" ואת אמרת</strong> <small>[ואתה אומר</small><small>]</small> <strong>צריכין שאלה לחכמים?!</strong> אלא הכוונה היא שהם מותרים לגמרי.
  ובהלכה זו חלוקים גם חכמים ור' שמעון בדין האחרון במשנתנו, שהוא מעין נדרי אונסים, כיון שהוא אנוס לשתות יין או להיטמא למתים; <strong>רבנן סברי</strong> <small>[חכמים סבורים</small><small>]</small> <strong>כשמואל,</strong> ולכן אף כאן — מותר הנדר מעצמו גם בלא שנשאל עליו לפני חכם. <strong>ור' שמעון</strong> סבור <strong>כרב אסי</strong> שהנדר איננו בטל מאליו, אלא אם ירצה — יבוא ויישאל לחכמים והם יתירו לו את נדרו. וכל עוד לא התירו לו — הריהו נזיר.
 <big>א משנה</big> האומר <strong>"הריני נזיר ו</strong>נוסף לזה <strong>עלי לגלח נזיר",</strong> כלומר, להביא את הקרבנות שנזיר מביא כשמגלח שערו עליהם, <strong>ושמע</strong> <strong>חבירו ואמר "ואני</strong> נזיר גם כן <strong>ועלי לגלח נזיר",</strong> והרי אף זה התחייב בכך בקרבנותיו של נזיר. <strong>אם היו פקחים</strong> ורוצים לחסוך לעצמם הוצאות — <strong>מגלחין זה את זה,</strong> כלומר, משלמים זה עבור זה את קרבנות נזירותו, ונמצא שלא הפסיד אחד מהם דבר בנדר הנוסף. <strong>ואם לאו</strong> <small>[לא</small><small>],</small> שלא חשבו על הענין הזה והביאו כל אחד קרבנותיו לעצמו — <strong>מגלחין נזירים אחרים,</strong> כלומר, מביאים קרבנות נוספים עבור אחרים.
 <big>ב גמרא</big> <strong>איבעיא להו</strong> <small>[נשאלה להם</small> ללומדים<small>]</small> שאלה זו: אמר "הריני נזיר ועלי לגלח נזיר" ו<strong>שמע חבירו ואמר "ואני"</strong> בלבד, <strong>מהו</strong> הדין? האם נאמר <strong>"ואני" אכוליה דיבורא</strong> <small>[על כל הדיבור</small><small>]</small> <strong>משמע,</strong> כלומר, שהוא מקבל על עצמו כל מה שקיבל חבירו, להיות נזיר ולגלח נזיר, <strong>או דלמא אפלגיה דדיבורא</strong> <small>[שמא</small> רק על חצי הדיבור<small>]</small> <strong>משמע,</strong> שהשני קיבל על עצמו רק חלק מן הדברים שאמר חבירו. <strong>אם תמצי</strong> <small>[תרצה</small><small>]</small> <strong>לומר</strong> כי <strong>אפלגיה דדיבורא</strong> <small>[על חצי הדיבור</small><small>]</small> <strong>משמע</strong> ולא על כל הביטוי, האם <strong>ארישא</strong> <small>[על תחילת</small> דבריו<small>]</small> שאמר "הריני נזיר", <strong>או אסיפא</strong> <small>[על סוף</small> דבריו<small>]</small>  שאמר "ועלי לגלח נזיר" משמע?
  ומציעים:  <strong>תא שמע</strong> <small>[בוא</small> ושמע<small>]</small> ראיה לדבר ממשנתנו: אמר השני <strong>"ואני ועלי לגלח נזיר", אם היו פקחים —</strong> <strong>מגלחין זה את זה. מדקאמר</strong> <small>[ממה ש</small>הוא אומר<small>]</small> <strong>"ואני ועלי" —</strong> <strong>שמע מינה</strong> <small>[למד ממנה</small> מכאן<small>]</small> כי <strong>"ואני" —</strong> <strong>אפלגיה דדיבורא</strong> <small>[על חצי הדיבור</small><small>]</small> נאמר, שאם לא כן לא היה צריך לומר "ועלי לגלח", ודי אם אומר "ואני". <strong>אמרי</strong> <small>[אומרים</small><small>]:</small> <strong>אין</strong> <small>[כן</small><small>],</small> מכאן אמנם אפשר להוכיח כי <strong>אפלגיה דדיבורא</strong> <small>[על חצי הדיבור</small><small>]</small> <strong>משמע, מיהו</strong> <small>[אבל</small><small>]</small> יש עוד לברר את השאלה: <strong>ארישא</strong> <small>[על</small> המחצית של תחילת הדיבור<small>],</small> <strong>או אסיפא</strong> <small>[על</small> המחצית של סופו<small>]?</small> ומשיבים: לכאורה תלמד <strong>מינה</strong> <small>[ממנה</small> עצמה<small>],</small> <strong>מדקאמר</strong> <small>[ממה ש</small>הוא אומר<small>]</small> <strong>"ועלי לגלח</strong> נזיר <strong>"</strong><strong>שמע מינה</strong> <small>[למד ממנה</small> מכאן<small>]</small> כי <strong>"ואני" על תחילת דיבורא</strong> <small>[הדיבור</small><small>]</small> <strong>משמע</strong> שמקבל על עצמו להיות נזיר, ולכן הוסיף ואמר שמקבל עליו קרבנות נזיר.
 <strong>אמר ליה</strong> <small>[לו</small><small>]</small> <strong>רב הונא בריה</strong> <small>[בנו</small><small>]</small> של <strong>רב יהושע לרבא: ממאי דהכי</strong> <small>[ממה,</small> מנין שכך<small>]</small> הוא הדבר ש"ואני" מתייחס למחצית דיבור? <strong>לעולם אימא</strong> <small>[אומר</small><small>]</small> <strong>לך</strong> כי <strong>"ואני" —</strong> <strong>אכוליה דדיבורא</strong> <small>[על כל הדיבור</small><small>]</small> נאמר, <strong>ואי</strong> <small>[ואם</small><small>]</small> <strong>משום</strong> שהוסיף ואמר <strong>"ועלי",</strong> יש לפרש כי <strong>מאי קאמר</strong> <small>[מה הוא אומר</small><small>] —</small> <strong>ועלי בהא מילתא</strong> <small>[בדבר זה</small><small>],</small> ולא היה זה אלא פירוש לדבריו, אף שב"ואני" לבד היה מתחייב בכל. <strong>דאי</strong> <small>[שאם</small><small>]</small> <strong>לא תימא הכי</strong> <small>[תאמר כך</small><small>]</small> באופן זה, אם כן <strong>דקתני סיפא</strong> <small>[</small>מה ששנוי בסוף, במשנה הבאה<small>]</small> שאם אמר אדם <strong>"הרי עלי לגלח חצי נזיר" ושמע חבירו ואמר "ואני עלי לגלח חצי נזיר", התם מי איכא תרתין מילי</strong> <small>[שם האם יש שני דברים</small><small>]?</small> הרי יש רק התחייבות אחת. <strong>אלא מאי קאמר</strong> <small>[מה הוא אומר</small><small>]</small> <strong>"עלי"</strong> — <strong>בהא מילתא</strong> <small>[בדבר זה</small><small>],</small> <strong>הכא נמי</strong> <small>[כאן גם כן</small><small>]</small> במשנתנו, <strong>כי קאמר</strong> <small>[כאשר הוא אומר</small><small>]</small> <strong>"עלי" —</strong> <strong>בהא מילתא</strong> <small>[בדבר זה</small><small>]</small> אמר.
 <strong>אמר ליה</strong> <small>[לו</small><small>]</small> <strong>רבא: הכי השתא</strong> <small>[כך אתה משווה</small><small>]?!</small> <strong>אי אמרת בשלמא רישא צריכא סיפא לא צריכא</strong> <small>[נניח אם אתה אומר</small> שההתחלה נחוצה והסוף איננו נחוץ<small>],</small> שבמשנתנו היה צריך לשם הענין לומר "ואני... ועלי", שכל אחד מהם מתייחס לחצי הדיבור של חבירו, ואילו במשנה הבאה אין בדבר צורך, אפשר לומר כי <strong>תני סיפא דלא צריכא</strong> <small>[שנה</small> את סופה של המשנה שאינו נחוץ<small>]</small> <strong>משום רישא דצריכא</strong> <small>[ראשה שנחוץ</small><small>]</small> שכך דרך המשנה ששני חלקיה באותו סגנון. <strong>אלא אי אמרת רישא לא צריכא סיפא לא צריכא</strong> <small>[אם אומר אתה ש</small>גם ראשה של המשנה אינו נחוץ וגם סופה אינו נחוץ<small>]</small> ולא היה צריך אף בראשה לפרש "ועלי", ובמלה "ואני" כבר קיבל עליו את כל דברי חבירו, וכי <strong>תני רישא דלא צריכא ותני סיפא דלא צריכא</strong> <small>[שנה ראשה שאינו נחוץ וסופה שאינו נחוץ</small><small>]?</small> אלא, ודאי אם במשנה הבאה אין התוספת "ועלי" נחוצה, חייבים לומר שהיא נחוצה בחלק הראשון, והדיוק שדייקנו הוא משום כך מקויים.
 <big>ג</big> ולאחר שביררנו את משנתנו לגופה, מביאה הגמרא מה שיש בה לברר בעניינים אחרים. <strong>אמר ר' יצחק בר יוסף אמר ר' יוחנן: האומר לשלוחו</strong>
## דף יב.
 <strong>"צא וקדש לי אשה" סתם,</strong> שלא פירש לו איזו אשה יקדש עבורו — מאותה שעה <strong>אסור</strong> המשלח <strong>בכל הנשים שבעולם</strong> עד שידע איזו אשה קידש השליח. כי <strong>חזקה</strong> ש<strong>שליח עושה שליחותו</strong> וקידש לו אשה, <strong>וכיון</strong> ש<strong>לא פריש ליה</strong> <small>[פירש לו</small><small>]</small> את מי קידש, <strong>הא לא ידע הי ניהו קדיש ליה</strong> <small>[הרי אינו יודע איזו</small> אשה קידש לו<small>]</small> ואם רוצה הוא לקדש עתה אשה אחרת — יש לחשוש שמא היא קרובתה — בתה או אחותה או אמה — של זו שקידש לו השליח, ואסורה לו.
 <strong>איתיביה</strong> <small>[הקשה לו</small><small>]</small> <strong>ריש לקיש לר' יוחנן:</strong> שנינו, טמא (זב, זבה, יולדת ומצורע) הבא להיטהר והפריש <strong>קן סתומה,</strong> שני תורים ("קן") או שני בני יונה לקרבן, שאחד מהם צריך להיות עולה ואחד חטאת, וסתם ולא פירש עדיין איזה לעולה ואיזה לחטאת. במקרה <strong>שפרחה גוזל אחד מהן לאויר העולם</strong> וברח לו, <strong>או שפרחה לבין חטאות המתות,</strong> שנתערב בין גוזלים אחרים של קרבנות חטאת שנפסלו, שמשום כך צריכים להמיתם, <strong>או שמת אחד מהן</strong> מן הגוזלים שבקן הסתומה, בכל אחד מן המקרים הללו, מה יעשה — <strong>יקח</strong> (יקנה) ויביא בעל הקרבן בן <strong>זוג לשני</strong> שנשאר, ואחר כך יחליט איזה מהם יהיה חטאת ואיזה עולה.
 <strong>ואילו</strong> אם קרה מקרה כזה ב<strong>קן מפורשת,</strong> שכבר פירש בעל הקרבן איזה מהם עולה ואיזה חטאת, ואחר כך ברח או מת אחד מהם ואינו יודע איזה ברח — <strong>אין לו תקנה</strong> עוד, שהרי אינו יודע מה עליו להקריב כבן זוג — עולה או חטאת.
  ומכל מקום <strong>ואילו שאר קינין בעלמא</strong> <small>[סתם</small><small>],</small> של שאר האנשים הם <strong>מיתקנן</strong> <small>[מתוקנים</small><small>]</small> ואין בהם חשש. ואם כדבריך, ר' יוחנן, שצריך לחשוש לכל אשה שמא היא קרובת זו שקידש השליח, <strong>ואמאי</strong> <small>[ומדוע</small><small>]</small> יהיה הדין כך בשאר הקינים? <strong>לימא</strong> <small>[נאמר</small><small>]</small> גם כן ש<strong>כל חדא וחדא</strong> <small>[אחד ואחד</small><small>]</small> מן הגוזלות בכל קן בעולם <strong>דלמא האי ניהו</strong> <small>[שמא</small> זה הוא<small>]</small> הגוזל שהיה כבר מוקדש לשם עולה או לשם חטאת, וברח, וכיצד מתכפר בו אותו אדם!
 <strong>אמר ליה</strong> <small>[לו</small><small>]</small> ר' יוחנן לריש לקיש: <strong>קאמינא אנא</strong> <small>[אומר אני</small><small>]</small> את שיטתי זו וחושש לאיסור, דווקא לגבי <strong>אשה</strong> <strong>דלא ניידא</strong> <small>[שאינה ניידת</small><small>]</small> והיא קבועה במקומה, בביתה, וכלל הוא בידינו: שאף על פי שבדרך כלל מניחים אנו שכל דבר המגיע אלינו הריהו מן הרוב, מכל מקום אם הדבר האסור קבוע במקומו, אפילו כאשר הוא מיעוט קטן — דינו כמחצה על מחצה, ואין הולכים אחר הרוב. ומשום כך יש לאסור כל הנשים בעולם. <strong>ואמרת</strong> <small>[ואומר</small><small>]</small> <strong>לי את</strong> <small>[אתה</small><small>]</small> בקושייתך זו <strong>איסורא דנייד</strong> <small>[איסור שנע</small><small>]</small> ממקומו ואינו קבוע? שהרי הגוזל נודד ממקום למקום, ובמקרה כזה הולכים אחר הרוב, ואין חוששים למיעוט.
 <strong>וכי תימא</strong> <small>[ואם תאמר</small><small>]:</small> <strong>הכא נמי נייד</strong> <small>[כאן גם כן</small> באשה הרי זה איסור נודד<small>],</small> כי <strong>אימור בשוקא אשכח וקדיש</strong> <small>[אמור שבשוק מצא</small> השליח את האשה וקידש<small>]</small> אותה למשלח, מכל מקום <strong>התם</strong> <small>[שם</small><small>]</small> בסופו של דבר <strong>הדרא לניחותא</strong> <small>[חוזרת למנוחתה,</small> לביתה<small>]</small> ונמצאת שוב במקום קבוע, ולכן יש לדון בה כבאיסור קבוע, ואילו <strong>גבי</strong> <small>[אצל</small><small>]</small> <strong>קן, מי הדרא</strong> <small>[האם חוזר</small><small>]</small> הגוזל לנוח במקום קבוע מסויים? ולכן הולכים בו אחרי הרוב.
 <strong>אמר רבא: ומודה ר' יוחנן</strong> שהמשלח מותר <strong>באשה שאין לה לא בת, ולא בת בת, ולא בת בן, ולא אם, ולא אם אם, ולא אחות,</strong> שהיו פנויות באותה שעה, שהרי אין לחשוש באשה זו שמא קידש השליח אחת מקרובותיה האוסרות אותה. <strong>ואף על פי שהיתה לה,</strong> לאותה אשה שהוא רוצה לקדש, <strong>אחות</strong> (או בת, וכדומה) נשואה בשעה שמינה את השליח <strong>ונתגרשה לאחר מכאן,</strong> מודה ר' יוחנן <strong>דההיא</strong> <small>[שאותה</small><small>]</small> אשה שהוא רוצה עכשיו לקדש <strong>שריא</strong> <small>[מותרת</small><small>].</small>
 <strong>מאי טעמא</strong> <small>[מה טעם</small><small>]</small> הדבר — <strong>דבההיא שעתא דקאמר ליה, הוה נסיבן לגברי</strong> <small>[שבאותה שעה שאמר לו</small> לשליח לקדש אשה, <small>היו נשואות</small> קרובותיה <small>לגברים]</small> ואנו אומרים: <strong>כי משוי</strong> <small>[כאשר</small> אדם עושה<small>]</small> <strong>שליח,</strong> הרי זה דווקא <strong>במילתא דקיימא קמיה</strong> <small>[בדבר העומד לפניו</small><small>],</small> כלומר, שדעתו למנותו שליח רק על מה שהוא אפשרי, מצוי, באותה שעה. אבל <strong>במילתא דלא קיימא קמיה</strong> <small>[בדבר שאינו עומד לפניו</small><small>] —</small> <strong>לא משוי</strong> <small>[עושה</small><small>]</small> אדם <strong>שליח,</strong> ולפיכך, הואיל ולא נתמנה לכך, אף אם קידש השליח אחת מקרובותיה של אותה אשה — אין הקידושין חלים, וממילא מותר המשלח באשה זו.
  על סברה אחרונה זו מקשים ממשנתנו, <strong>תנן</strong> <small>[שנינו</small><small>]:</small> האומר <strong>"הריני נזיר ועלי לגלח נזיר" ושמע חבירו ואמר "ואני</strong> נזיר <strong>ועלי לגלח נזיר", אם היו פקחין —</strong> <strong>מגלחין זה את זה, ואם לאו</strong> <small>[לא</small><small>] —</small> <strong>מגלחין נזירים אחרים.</strong> ולפי הסברה שאמרנו שאין אדם חושב אלא על מה שמצוי ואפשרי לו באותה שעה יש להקשות: <strong>בשלמא בתראה איכא קדמאה קמיה</strong> <small>[נניח</small> הנודר האחרון, הרי יש את הראשון לפניו<small>]</small> שנדר בנזיר, ואפשר לומר שהיה בדעתו להתנדב עבורו לשלם את קרבנותיו. <strong>אלא קדמאה מי איכא בתראה קמיה</strong> <small>[הראשון, האם האחרון ישנו לפניו</small><small>]?</small> שהרי בשעה שנדר הראשון בנזיר לא היה האחרון עוד נזיר, ולפי שיטה זו לא נתכוון להתנדב עבורו, וכיצד יכול הוא להקריב עבורו את קרבנותיו?
## דף יב:
 <strong>אלא</strong> ודאי יש לפרש כי <strong>הכי קאמר</strong> <small>[כך אמר</small><small>],</small> זו היתה כוונתו של הראשון: <strong>אי משכחנא דהוי</strong> <small>[אם אמצא</small> מישהו <small>שיהיה]</small> <strong>נזיר, אגלחיה</strong> <small>[אגלח אותו</small><small>].</small> ואם כן <strong>הכא נמי הכי קאמר ליה</strong> <small>[כאן גם כן</small> בקידושין, יש לומר ש<small>כך אומר לו]</small> המשלח: <strong>אי משכחת דמיגרשה, קדיש</strong> <small>[</small>גם אם אתה מוצא אשה שנתגרשה בינתיים, קדש<small>]</small> אותה <strong>לי.</strong>  ואם כן יהיה אסור לו לשאת את אחותה, וקשה לרבא!
  ודוחים:  <strong>אמרי</strong> <small>[אומרים</small><small>]:</small> יש להבחין בין נזיר שמקבל על עצמו דבר מה לעתיד, לבין שליחות, שבה אנו אומרים: <strong>לא משוי איניש</strong> <small>[אין אדם עושה</small><small>]</small> <strong>שליח אלא במילתא דמצי עביד השתא</strong> <small>[בדבר ש</small>הוא עצמו יכול לעשות עכשיו<small>]</small> בשעה שהוא ממנה אותו, אבל <strong>במילתא דלא מצי עביד ליה השתא</strong> <small>[בדרב שאינו יכול לעשותו עכשיו</small><small>]</small> — <strong>לא משוי</strong> <small>[אינו עושה</small> שליח<small>]</small>  ואין זה תלוי בדעתו של המשלח, אלא במהות השליחות, שאינה חלה אלא במה שאפשרי בשעת מינוי השליח. ומשום כך אין קידושי השליח תופסים במי שהיתה נשואה בזמן מינוי השליחות. ולכן, במקרה זה של אחות שהתגרשה, יכול המשלח לשאת את אחותה, וכדברי רבא.
  ושואלים:  <strong>ו</strong>כי <strong>לא</strong> יכול למנות שליח באופן זה? <strong>תא שמע</strong> <small>[בוא</small> ושמע<small>]</small> שלא כדבריך ממה ששנינו: <strong>האומר לאפוטרופוס שלו</strong> (ממונה על ביתו): <strong>"כל נדרים שתדור אשתי מכאן עד שאבוא ממקום פלוני הפר לה" והפר לה</strong> האפוטרופוס, <strong>יכול יהו מופרין —</strong> <strong>תלמוד לומר: "אישה יקימנו ואישה יפרנו"</strong> (במדבר ל, יד), אלו <strong>דברי ר' יאשיה.</strong> כלומר, כיון שחזר וכפל "אישה" למדנו שגזירת הכתוב היא שרק הבעל רשאי להפר נדרי אשתו. <strong>ור' יונתן אומר: מצינו</strong> (מצאנו) <strong>בכל מקום ששלוחו של אדם כמותו</strong> ואף האפוטרופוס הריהו שליחו של הבעל ויכול להפר נדרי אשתו.
  אם כן, אפילו לדעת ר' יאשיה שאין אפוטרופוס יכול להפר <strong>טעמא</strong> <small>[הטעם,</small> דווקא<small>]</small> משום <strong>דאמר רחמנא</strong> <small>[שאמרה תורה</small><small>]</small> בגזירת הכתוב <strong>"אישה יקימנו ואישה יפרנו", הא לאו הכי</strong> <small>[הרי לולא כן</small><small>]</small> <strong>אפוטרופוס</strong> היה <strong>מיפר</strong> גם באופן כזה שהבעל מינה אותו להפר נדרים שתידור אשתו להבא. <strong>ואילו גבי דידיה</strong> <small>[אצל</small> בעל עצמו<small>]</small> <strong>תניא</strong> <small>[שנויה</small> ברייתא<small>]:</small> בעל <strong>האומר לאשתו "כל נדרים שתדורי מכאן ועד שאבא ממקום פלוני יהו קיימין" —</strong> <strong>לא אמר כלום.</strong> ואילו בעל האומר לאשתו <strong>"</strong>כל נדרים שתדורי מכאן ועד שאבוא ממקום פלוני <strong>הרי הן מופרין", ר' אליעזר אומר: מופר, וחכמים אומרים: אינו מופר.</strong>
 ומבארים: <strong>קא סלקא דעתין</strong> <small>[עלה בדעתנו</small><small>]</small> לפרש <strong>כי</strong> <small>[כאשר</small><small>]</small> <strong>אמר ר' יאשיה</strong> את דבריו שאפוטרופוס אינו מיפר — <strong>אליבא דרבנן</strong> <small>[על פי</small> דברי חכמים<small>]</small> הוא <strong>דאמרי לא מצי מיפר</strong> <small>[שאומרים ש</small>בעל אינו יכול להפר<small>]</small> נדרים מראש, <strong>ו</strong>אף לשיטתם <strong>אי לאו דאמר רחמנא</strong> <small>[אם לא שאמרה תורה</small><small>]</small> וגזרה <strong>"אישה יקימנו ואישה יפרנו", אפוטרופוס הוה</strong> <small>[היה</small><small>]</small> <strong>מיפר</strong>  נדרים שכאלה. ואם כן נובע מכאן שאדם יכול להתמנות כשליח אף על דבר שכזה שהמשלח לא יכול לעשותו בזמן שמינה אותו לשליח, וקשה לרבא.
  ודוחים:  <strong>ודלמא</strong> <small>[ושמא</small><small>]</small> אמר ר' יאשיה זאת <strong>אליבא</strong> <small>[על פי שיטתו</small><small>]</small> של <strong>ר' אליעזר,</strong> ש<strong>אמר מצי מיפר</strong> <small>[יכול</small> הבעל להפר<small>]</small> מראש ולכן יכול גם למנות שליח באותה שעה! ודוחים: <strong>אי הכי</strong> <small>[אם כך</small><small>]</small> <strong>למה לי,</strong> כלומר, לו, <strong>לשוויי</strong> <small>[לעשות</small><small>]</small> <strong>שליח? ליפר</strong> <small>[שיפר</small><small>]</small> <strong>לה איהו</strong> <small>[הוא</small> עצמו<small>]</small> מעכשיו! ומשיבים: <strong>קסבר</strong> <small>[סבור</small> הוא<small>]</small> <strong>דלמא משתלינא</strong> <small>[שמא אשכח</small><small>],</small> <strong>או רתחנא</strong> <small>[אכעס</small><small>],</small> <strong>או מיטרידנא</strong> <small>[אהיה טרוד</small><small>]</small> ולא אפר בשעה שאצא ממש לדרך, ולכן הוא ממנה שליח לעשות זאת. ואם כן אין להוכיח מכאן דבר.
 <big>א משנה</big> מי שאמר <strong>"הרי עלי לגלח חצי נזיר",</strong> כלומר, אני מקבל על עצמי חובה לשלם עבור חצי קרבנותיו של נזיר, <strong>ושמע חבירו ואמר "ואני עלי לגלח חצי נזיר" —</strong> <strong>זה מגלח נזיר שלם, וזה מגלח נזיר שלם,</strong> אלו <strong>דברי ר' מאיר,</strong> שלדבריו אין נזיר למחצה. <strong>וחכמים אומרים:</strong> יכולים הם לעשות כנדרם, שיביאו שניהם קרבנותיו של נזיר אחד, <strong>זה מגלח חצי נזיר, וזה מגלח חצי נזיר.</strong>
 <big>ב גמרא</big> בהגדרת המחלוקת בין ר' מאיר לחכמים <strong>אמר רבא: הכל מודים, כל היכא</strong> <small>[היכן,</small> מקום<small>]</small> ש<strong>אמר</strong> בנדרו <strong>"חצי קרבנות נזיר עלי" —</strong> <strong>חצי קרבן מייתי</strong> <small>[מביא</small><small>],</small> שהרי נדב רק סכום מסויים. וכמו כן הכל מודים שאם אמר <strong>"קרבנות חצי נזיר עלי" —</strong> <strong>כוליה קרבן בעי איתויי</strong> <small>[כל הקרבן צריך להביא</small><small>].</small> <strong>מאי טעמא</strong> <small>[מה טעם</small><small>]</small> הדבר — <strong>דהא</strong> <small>[שהרי</small><small>]</small> <strong>לא אשכחן</strong> <small>[מצאנו</small><small>]</small> <strong>נזירות לפלגא</strong> <small>[למחצה</small><small>],</small> ומי שאמר "הריני חצי נזיר" — הריהו נוהג נזירות שלימה.
 <strong>וכי פליגי</strong> <small>[וכאשר נחלקו</small><small>],</small> דווקא כאשר אמר זאת <strong>בלישנא דמתניתין פליגי</strong> <small>[בלשון של משנתנו נחלקו</small><small>];</small> <strong>ר' מאיר סבר: כיון</strong> ש<strong>אמר "הרי עלי" —</strong> <strong>איחייב אכוליה</strong> <small>[התחייב על כל</small><small>]</small> <strong>קרבן נזירות, וכי קאמר</strong> <small>[וכאשר</small> הוא אומר<small>]</small> לאחר מכן <strong>חצי נזירות —</strong> <strong>לאו כל כמיניה</strong> <small>[לא הכל בכוחו</small><small>],</small> אין ביכולתו לעקור דבר שהתחייב בו. <strong>ורבנן סברי</strong> <small>[סבורים</small><small>]:</small> <strong>נדר ופתח עמו הוא,</strong> כלומר, התיר לעצמו את נדר הנזירות במה שאומר שאין כוונתו מתחילה אלא להביא מחצית קרבנות נזירות.
 <big>ג משנה</big> אמר <strong>"הריני נזיר לכשיהיה לי בן" ונולד לו בן —</strong> <strong>הרי זה נזיר.</strong> ואם <strong>נולד לו בת,</strong> או <strong>טומטום,</strong> או <strong>אנדרוגינוס —</strong> <strong>אינו נזיר,</strong> שהרי לא נולד לו בן. אבל <strong>אם אמר "כשיהיה לי ולד" —</strong> <strong>אפילו נולד לו בת,</strong> או <strong>טומטום,</strong> או <strong>אנדרוגינוס</strong> — <strong>הרי זה נזיר.</strong>
## דף יג.
 <strong>הפילה אשתו —</strong> <strong>אינו נזיר,</strong> שהרי "ולד" אמר והתכוון לוולד גמור. <strong>ר' שמעון אומר:</strong> הואיל ויש ספק בדבר, אם היה אותו הוולד שהפילה בן קיימא מצד עצמו (ומחמת סיבה אחרת הפילתו אמו), או שהיה נפל מצד עצמו, לכן, אין הנודר נפטר בוודאות מחובת נזירותו. ומה יעשה איפוא? — <strong>יאמר</strong> כך <strong>"אם היה</strong> הנפל הזה בעצם <strong>בן קיימא</strong> מבחינת התפתחותו, אלא תאונה היא שאירעה לו — <strong>הרי אני נזיר חובה</strong> כפי שנדרתי, <strong>ואם לאו</strong> <small>[לא</small><small>] —</small> <strong>הרי אני נזיר נדבה",</strong> ונוהג בנזירות מכל מקום.
  ומחלוקת נוספת במשנתנו: <strong>חזרה</strong> אשתו <strong>וילדה —</strong> <strong>הרי זה נזיר,</strong> שאז חל עליו הנדר לשיטת סתם משנתנו. <strong>ר' שמעון אומר</strong> לשיטתו: במקרה שכזה יחזור ויקבל עליו נזירות נוספת ו<strong>יאמר "אם</strong> היה הוולד <strong>הראשון בן קיימא</strong> — הנזירות על הוולד <strong>הראשון</strong> היתה נזירות <strong>חובה, וזו</strong> שאני נודר כעת היא נזירות <strong>נדבה. ואם לאו</strong> <small>[לא</small><small>],</small> שלא היה בן קיימא — הנזירות על <strong>הראשון</strong> היתה נזירות <strong>נדבה, וזו</strong> נזירות <strong>חובה".</strong>
 <big>א גמרא</big> על האמור במשנה שאם נדר שיהיה נזיר לכשיוולד לו בן ונולד לו בן — הרי הוא נזיר, שואלים: <strong>האי מאי למימרא</strong> <small>[זה מה</small> בא לומר<small>]?</small> מובן מאליו שכן הוא! ומשיבים: <strong>משום סיפא</strong> <small>[סופה</small><small>]</small> של אותה הלכה נאמר הדבר, שאם נולדו לו <strong>בת,</strong> או <strong>טומטום,</strong> או <strong>אנדרוגינוס —</strong> <strong>אינו נזיר.</strong> ותוהים: גם זה <strong>פשיטא</strong> <small>[פשוט</small><small>],</small> שהרי "בן" אמר! ומשיבים: <strong>מהו דתימא</strong> <small>[שתאמר</small><small>]</small> כשאמר "כשיהיה לי בן" — לא התכוון לבן ממש, אלא <strong>"לכשאבנה" הוא דקאמר</strong> <small>[הוא שאמר</small><small>]</small> וכוונתו היתה לכל ילד שיוולד לו, ואף אלו בכלל דבריו, על כן <strong>קא משמע לן</strong> <small>[השמיע לנו</small><small>]</small> ש<strong>לא</strong> התכוון אלא לבן.
 <big>ב</big> עוד שנינו במשנה <strong>"ואם אמר כשיהיה לי ולד" כו'</strong> — הרי אף בת, טומטום ואנדרוגינוס בכלל זה. ותוהים: <strong>פשיטא</strong> <small>[פשוט</small><small>]</small> שכן הוא! ומשיבים: <strong>מהו דתימא</strong> <small>[שתאמר</small><small>]</small> דווקא <strong>ולד דמיחשב ביני אינשי בעינן</strong> <small>[ולד הנחשב בין האנשים אנו צריכים</small><small>],</small> שזאת היתה כוונתו כשנדר, ולכן אלה אינם נחשבים, על כן <strong>קא משמע לן</strong> <small>[השמיע לנו</small><small>]</small> שלא.
 <big>ג</big> שנינו במשנה: <strong>"הפילה אשתו</strong> — <strong>אינו נזיר",</strong> אף שכדברי ר' שמעון יש צד ספק בדבר. ומבררים: <strong>מאן קתני לה</strong> <small>[</small>לשיטת מי שנה אותה<small>]?</small> ומשיבים: שיטת <strong>ר' יהודה</strong> בענין <strong>כרי</strong> (ערימת תבואה) <strong>הוא.</strong> שמי שנדר נזירות על מנת שיש בכרי כמות מסויימת של תבואה, ויש ספק אם אכן התקיים תנאו, מבואר שם שר' יהודה סבור שפוסקים להקל.
 <big>ד</big> עוד שנינו במשנה ש<strong>ר' שמעון אומר: יאמר</strong> הנוזר: <strong>"אם</strong> וולד זה <strong>היה בן קיימא —</strong> <strong>הריני נזיר חובה, ואם לאו</strong> <small>[לא</small><small>] —</small> <strong>הריני נזיר נדבה".</strong> ומביאים: <strong>בעא מיניה</strong> <small>[שאל אותו</small><small>]</small> <strong>ר' אבא מרב הונא:</strong> אם אמר <strong>"הריני נזיר לכשיהיה לי בן" והפילה אשתו, והפריש קרבן</strong> לנזירותו ולא הקריבו, <strong>וחזרה</strong> אשתו <strong>וילדה</strong> בן, <strong>מהו</strong> דינו של אותו קרבן שהפריש?
 ושואלים: <strong>אליבא דמאן</strong> <small>[לפי</small> שיטת מי<small>]</small> שאלה זו של ר' אבא? <strong>אי אליבא</strong> <small>[אם לפי</small><small>]</small> שיטתו של <strong>ר' שמעון, מאי תיבעי ליה</strong> <small>[מה נסתפק לו</small><small>]?</small> <strong>הא</strong> <small>[הרי</small><small>]</small> <strong>אמר ר' שמעון: ספק נזירות להחמיר,</strong> ואף כאן, מספק שמא הוולד שהפילה היה בר קיימא, צריך להפריש קרבן מיד לאחר שהפילה, ואפילו אם לא ילדה אחרי כן בן שלם. <strong>ואלא</strong> תאמר שהשאלה היתה <strong>אליבא</strong> <small>[לפי</small> שיטת<small>]</small> <strong>ר' יהודה</strong> ש<strong>אמר ספק נזירות להקל,</strong> וזו היא עצם השאלה: <strong>מאי</strong> <small>[מה</small><small>]</small> יהא הדין, האם כבר <strong>קדוש</strong> הקרבן ואין צריך להקדישו שוב, <strong>או לא קדוש</strong>  ועליו להקדישו עכשיו מחדש?
  ושואלים:  <strong>מאי נפקא מינה</strong> <small>[מה יוצא מזה</small><small>]</small> להלכה, שהרי ודאי עתה חלה עליו נזירות וחייב הוא בקרבן! ומשיבים: השאלה היתה <strong>לגיזתו ולעבוד בו,</strong> שאם הוא כבר קדוש משעה שהקדישו בתחילה — אסור לגזוז את צמרו ולעבוד בו, כבכל בהמת קדשים. ואם עדיין אינו קדוש מותר הדבר. שאלה זו לא נפתרה, ולכן <strong>תיקו</strong> <small>[תעמוד</small><small>]</small> במקומה.
 <big>ה</big> ובענין שעוסקת בו משנתנו, בנזירות שאדם מקבל על עצמו לכשיהיה לו בן, <strong>בעא מיניה</strong> <small>[שאל אותו</small><small>]</small> החכם <strong>בן רחומי מאביי:</strong> אם אמר אדם <strong>"הריני נזיר לכשיהא לי בן" ושמע</strong> אותו <strong>חבירו ואמר "ועלי" מהו</strong> דינו של השני, מה היתה כוונתו באמירת "ועלי"? האם <strong>אדיבורה</strong> <small>[על דיבורו</small><small>]</small> של הראשון <strong>משמע,</strong> שכוונתו לקבל על עצמו נזירות, כשיהיה אף לחבירו בן, <strong>או אגופיה</strong> <small>[על עצמו</small><small>]</small> <strong>משמע,</strong> שכוונתו לקבל על עצמו נזירות כשיהיה לו עצמו בן?
  ומוסיפים עוד על השאלה: גם <strong>אם תמצי</strong> <small>[תרצה</small><small>]</small> <strong>לומר</strong> ש"עלי" <strong>אגופיה</strong> <small>[על עצמו</small><small>]</small> <strong>משמע,</strong> אם <strong>אמר</strong> אדם <strong>"הריני נזיר לכשיהא לי בן" ושמע חבירו ואמר "ואני" מהו,</strong> מה היתה כוונתו של השני באמירה זו? האם אף כאן נפרש ש<strong>אנפשיה קאמר</strong> <small>[על עצמו הוא אומר</small><small>]</small> וכוונתו לומר: אהיה נזיר כשיהיה לי עצמי בן, <strong>או דילמא הכי קאמר</strong> <small>[שמא כך הוא אומר</small><small>]:</small> <strong>רחימנא לך כותיך</strong> <small>[אוהב אני אותך כמוך</small><small>],</small> שגם אני שמח כשיהיה לך בן כמו שאתה תשמח בו, ואף אני אהיה נזיר כשיוולד לך בן. <strong>אם תמצי</strong> <small>[תרצה</small><small>]</small> <strong>לומר,</strong> ש<strong>כל</strong> דבר שהוא אומר לחבירו <strong>באנפיה</strong> <small>[בפניו</small><small>]</small> 
## דף יג:
 <strong>כסיפא ליה מילתא</strong> <small>[מבייש אותו,</small> את הראשון, <small>הדבר],</small> שאין חבירו שותף לשמחתו שלו, וחושב הוא על הולדת בנו שלו, ולכן יש לומר שהשני התכוון באומרו "ואני" ללידת בנו של הראשון, יש מקום לשאול: אם <strong>אמר</strong> אדם <strong>"הריני נזיר לכשיהא לפלוני בן" ושמע חבירו ואמר "ואני", מהו? מי אמרינן</strong> <small>[האם אנו אומרים</small><small>]</small> שכיון שנדר השני <strong>שלא בפניו</strong> של אותו פלוני חבירו המצפה לבן, <strong>אנפשיה קאמר</strong> <small>[על עצמו</small> הוא אומר<small>]</small> כשאמר "ואני" ורצונו לומר כשיוולד לו עצמו בן יהא נזיר, <strong>או דילמא הכי קאמר ליה</strong> <small>[שמא כך</small> הוא אומר לו השני לראשון<small>],</small> שזו היתה כוונתו כשאמר "ואני": <strong>רחימנא ליה כוותיך</strong> <small>[אוהב אני אותו</small> פלוני כמותך<small>]</small> וכשיהא לאותו פלוני בן אהיה גם אני נזיר. לשאלה זו, כמו לשאלות הקודמות, לא נמצאה תשובה, והרי עדיין <strong>תיבעי</strong> <small>[תישאל</small><small>]</small> השאלה.
 <big>א משנה</big> אמר אדם <strong>"הריני</strong> מקבל עלי עתה להיות <strong>נזיר, ו</strong>גם אני מקבל על עצמי להיות <strong>נזיר כשיהיה לי בן", התחיל מונה את שלו,</strong> כלומר, את נדר הנזירות שנדר תחילה, <strong>ואחר כך</strong> בתוך זמן נזירותו <strong>נולד לו בן —</strong> <strong>משלים את</strong> נדר הנזירות <strong>שלו ואחר כך מונה</strong> מתחילתו <strong>את</strong> נדר הנזירות שקיבל ב<strong>של בנו.</strong> אבל אם אמר <strong>"הריני נזיר כשיהיה לי בן, ו</strong>גם הריני <strong>נזיר",</strong> אם <strong>התחיל מונה את שלו ואחר כך</strong> בתוך זמן נזירותו זו <strong>נולד לו בן —</strong> <strong>מניח את</strong> הנזירות <strong>שלו ומונה את של בנו</strong> שהרי הנדר על בנו קדם, <strong>ואחר כך משלים את</strong> הנזירות <strong>שלו.</strong>
 <big>ב גמרא</big> בעקבות האמור במשנה <strong>בעי</strong> <small>[שאל</small><small>]</small> <strong>רבא: אמר "הריני נזיר</strong> נזירות רגילה של שלושים יום <strong>לאחר עשרים יום, ו</strong>כן הריני נזיר <strong>מעכשיו מאה יום", מהו</strong> הדין? מן הצד האחד, <strong>כיון דהלין</strong> <small>[שאלה</small><small>]</small> <strong>מאה</strong> הימים של הנזירות "מעכשיו" <strong>ב</strong>תוך <strong>עשרין</strong> הימים הראשונים <strong>לא שלמין</strong> <small>[מושלמים</small><small>] —</small> <strong>לא חיילין</strong> <small>[חלים</small><small>]</small> עליו כלל ימי הנזירות עד לאחר עשרים יום, <strong>או דילמא</strong> <small>[שמא</small><small>]</small> אף אם הוא מפסיק בנזירות אחרת, <strong>כיון דאית ליה</strong> <small>[שיש לו</small><small>]</small> שלושים יום של <strong>גידול שער לבסוף,</strong> שהרי נותרו לו עוד שמונים ימים לנזירות זו לאחר שימנה את הנזירות השניה, נאמר ש<strong>חיילין</strong> <small>[חלים</small><small>]</small>  עליו מעכשיו ימי הנזירות הארוכה, וימנה עשרים יום, ואחר כך ימנה את הנזירות השניה שהיא בת שלושים יום, ואחר כך יגלח, וישלים עוד שמונים יום לנזירות הארוכה.
  ושואלים:  <strong>ותיבעי ליה</strong> <small>[ושתישאל לו</small> לרבא<small>]</small> השאלה ב<strong>נזירות מועטת,</strong> לאו דווקא במאה ימים אלא בנזירות סתם, באופן שלא ייוותרו לו שלושים יום מן הנזירות הראשונה לאחר שישלים את השניה! ומשיבים: <strong>חדא מגו חדא קא מיבעיא ליה</strong> <small>[אחת מתוך אחת נשאלה לו</small><small>],</small> כלומר, שאלתו זו של רבא נשאלה מתוך שאלה אחרת, ואף ממנה משתלשלת שאלה אחרת, והמבנה השלם של שאלה זו צריך להיות כך:
## דף יד.
 <strong>אם תמצי</strong> <small>[תרצה</small><small>]</small> <strong>לומר</strong> במקרה שקיבל עליו נזירות לאחר עשרים יום וחזר וקיבל עליו <strong>נזירות מועטת</strong> של שלושים יום מעכשיו, <strong>כיון</strong> ש<strong>עשרה יומין</strong> <small>[ימים</small><small>]</small> <strong>הוא דיתרין</strong> <small>[שנשארים</small><small>]</small> לבסוף <strong>לא סליק ליה הלין</strong> <small>[יעלו לו אותם</small><small>]</small> <strong>עשרה</strong> אחרונים לכלל נזירות שלימה, שכן אין בהם כדי גידול שיער. ועליו לנהוג נזירות שלימה של שלושים יום לאחר הנזירות השניה, ומשום כך אין הנזירות חלה בעשרים יום הראשונים, יש לשאול: <strong>ודאי נזיר מאה יום, כיון דאית ליה</strong> <small>[שיש לו</small><small>]</small> עוד <strong>תמנין יומין</strong> <small>[שמונים יום</small><small>]</small> <strong>לבסוף,</strong> האם <strong>סלקין ליה</strong> <small>[עולים לו</small><small>]</small> עשרים הימים הראשונים לכלל נזירות המאה, <strong>או לא?</strong>
 ומתוך שאלה זו עולה שאלה אחרת: <strong>ואם תמצי</strong> <small>[תרצה</small><small>]</small> <strong>לומר</strong> כי <strong>חיילי</strong> <small>[חלים</small><small>]</small> ימי הנזירות הראשונה, ומשלימים אותם בשמונים ימים לאחר ימי נזירות שניה, יש לשאול: אם <strong>אמר "הריני נזיר לאחר עשרים יום ומעכשיו</strong> אני <strong>נזיר עולם", מהו</strong> הדין? <strong>מי חיילא עליה</strong> <small>[האם חלה עליו</small><small>]</small> נזירות עולם באותם עשרים יום, <strong>או לא?</strong> שהרי לנזירות עולם אין כלל גבול מוגדר, שנוכל לומר שישלים את מותר ימיה לאחר הנזירות השניה, ואם כן יש לומר שאינו מקבל על עצמו נזירות באותם ימים.
 <strong>אם תמצי</strong> <small>[תרצה</small><small>]</small> <strong>לומר: הכא</strong> <small>[כאן</small><small>]</small> במקרים שמקבל על עצמו נזירות סתם לאחר עשרים יום <strong>כיון</strong> ש<strong>אפשר לאיתשולי</strong> <small>[להישאל</small><small>]</small> על הנזירות השניה ואם כן יהיה מקום לנזירות הראשונה לחול בשלימותה — <strong>חיילא</strong> <small>[חלה</small><small>]</small> הנזירות באותם עשרים יום, יש לשאול: <strong>אמר "הריני נזיר שמשון</strong> <strong>לאחר עשרים יום ומעכשיו</strong> אני <strong>נזיר סתם", מהו</strong> הדין? <strong>הכא</strong> <small>[כאן</small><small>]</small> הרי <strong>לא אפשר לאיתשולי</strong> <small>[להישאל</small><small>]</small> לנזירות שמשון, ונמצא שאין שום אפשרות להשלים את הנזירות הראשונה, ואם כן <strong>מי חיילא</strong> <small>[האם חלה</small><small>]</small> הנזירות הראשונה, <strong>או לא?</strong> ועוד שואלים: אם <strong>אמר</strong> <strong>"</strong>הריני <strong>כמשה בשבעה באדר", מאי</strong> <small>[מה</small> הדין<small>]?</small>  האם לומר שיש כאן לשון נזירות, שכשם שמשה נפטר ולא שתה עוד יין מאז, כך הוא מקבל על עצמו נזירות, או שמא אין כאן משמעות של נזירות?
  ומעירים:  <strong>פשוט מינייהו קדמייתא</strong> <small>[פתור מהן,</small> מכל השאלות הללו, לפחות את השאלה <small>הראשונה]</small> שהובאה בראש הסוגיה, ששנינו במפורש בברייתא: <strong>"הריני נזיר לאחר עשרים יום ומעכשיו מאה יום" —</strong> <strong>מונה עשרים</strong> יום של נזירותו מעכשיו, <strong>ואחר כך מונה שלשים</strong> יום של הנזירות שחלה אחר כך, <strong>ואחר כך מונה שמונים</strong> יום <strong>כדי להשלים</strong> את ימי ה<strong>נזירות</strong> ה<strong>ראשונה.</strong>
 <big>א</big> וחוזרים לנושא שדובר עליו במשנה, כשנדר נזירות כשיהיה לו בן, ונזירות סתם, שצריך להתחיל נזירותו, ואם נולד לו בן בינתיים — מתחיל למנות ימי נזירות עבור בנו, ואחר כך משלים ימי נזירותו שלו. מבואר בתורה שנזיר שנטמא תוך נזירותו סותר את נזירותו לגמרי, וחוזר ומונה מתחילה נזירות חדשה. ויש לשאול: מה יקרה אם <strong>נטמא בימי</strong> נזירותו על <strong>בנו,</strong> כלומר, לאחר שהשלים כבר את נזירותו שלו? <strong>ר' יוחנן אמר: סותר</strong> הכל, וצריך לחזור ולנהוג שתי נזירויות שלימות. <strong>ריש לקיש אמר: אינו סותר</strong> אלא נזירות שניה (שנדר עבור בנו), אבל הימים שנהג נזירות עבור עצמו נחשבים לו.
  ומסבירים את השיטות: <strong>ר' יוחנן אמר: סותר,</strong> כי לדעתו <strong>חדא נזירות אריכתא</strong> <small>[נזירות אחת ארוכה</small><small>]</small> <strong>היא, ריש לקיש אמר: אינו סותר,</strong> כי <strong>נזירות דידיה</strong> <small>[שלו</small><small>]</small> <strong>לחוד, ודבריה</strong> <small>[ושל בנו</small><small>]</small> <strong>לחוד.</strong>
## דף יד:
 <strong>נטמא</strong> למת <strong>בימי צרעתו,</strong> שימי הצרעת עצמם אינם סותרים את ימי הנזירות להצריכו למנות מחדש נזירות שלימה, אבל גם אינם נמנים עמהם — <strong>ר' יוחנן אמר: סותר</strong> את הימים הקודמים שנהג בהם נזירות קודם שנצטרע, ולאחר שיטהר מצרעתו עליו למנות מחדש נזירות שלימה שנדר. <strong>ריש לקיש אמר: אינו סותר,</strong> ואין עליו אלא להשלים את ימי נזירותו לאחר שיטהר מצרעתו.
  ומסבירים את השיטות, <strong>ר' יוחנן אמר: סותר, דהא</strong> <small>[שהרי</small><small>]</small> <strong>בנזירות קאי</strong> <small>[</small>הוא עומד, נמצא<small>],</small> אף כשהוא מצורע, שכן צרעתו אינה סותרת את נזירותו. <strong>ריש לקיש אמר: אינו סותר</strong> כי לדעתו <strong>צרעת לחוד ונזירות לחוד,</strong>  שהרי ימי הצרעת אינם נחשבים במנין ימי הנזירות.
  ומעירים:  <strong>וצריכא</strong> <small>[וצריכה</small><small>]</small> מחלוקת זו להיאמר בשני המקרים, <strong>דאי איתמר בהך קמייתא</strong> <small>[שאילו היה נאמר</small> רק בזו הראשונה<small>],</small> שנטמא בימי הנזירות על הולדת בנו, היינו אומרים: דווקא <strong>בההיא אמר ר' יוחנן</strong> ש<strong>סותר</strong> גם את ימי נזירותו כי <strong>שם נזירות אחת היא,</strong> אף כי מקורה בשני נדרים שונים. <strong>אבל בהא</strong> <small>[בזו</small><small>]</small> בנצטרע ונטמא למת <strong>אימא</strong> <small>[אמור</small><small>]</small> ש<strong>מודה ליה</strong> <small>[לו</small><small>]</small> <strong>לריש לקיש</strong> שאינו סותר את נזירותו, שכן <strong>נזיר לחוד וצרעת לחוד.</strong>
 ומן הצד השני: <strong>ואי איתמר בהא</strong> <small>[ואילו היה נאמר</small> רק בזו<small>],</small> בנטמא בימי צרעתו, היינו אומרים דווקא <strong>בהא קאמר</strong> <small>[בזו אמר</small><small>]</small> <strong>ריש לקיש</strong> שאינו סותר את נזירותו, <strong>אבל בהך</strong> <small>[בזו</small><small>]</small> שנטמא בימי בנו <strong>אימא</strong> <small>[אמור</small><small>]</small> ש<strong>מודה ליה</strong> <small>[לו</small><small>]</small> <strong>לר' יוחנן</strong> שסותר, שהרי שם נזירות אחד הוא, על כן <strong>צריכא</strong> <small>[צריך</small><small>]</small> שתיאמר המחלוקת ביניהם בשני המקרים.
  בעקבות מחלוקת ר' יוחנן וריש לקיש נדונה השאלה הבאה: <strong>נטמא ביום גידול שער,</strong> כגון שנצטרע בימי נזירותו, ונטהר מצרעתו וגילח תגלחת המצורע, ואחר כך צריך להמתין עוד שלושים יום עד שיגדל שערו כדי שיוכל לגלח לנזירותו, ובמשך ימים אלה שנוספו על ימי נזירותו, בהם עליו להשלים גידול שערו — נטמא. <strong>רב אמר: אינו סותר</strong> את הימים שמנה קודם לכן לנזירותו. ומסבירים: <strong>אפילו ל</strong>דעת <strong>ר' יוחנן דאמר</strong> <small>[שאומר</small><small>]</small> שאם נטמא בימי נזירות בנו <strong>סותר</strong> הכל — <strong>הני מילי היכא דקאי</strong> <small>[דברים אלה</small> אמורים דווקא <small>היכן ש</small>הוא <small>עומד]</small> עדיין <strong>בנזירות,</strong> אבל זמן <strong>גידול שער מישלם</strong> <small>[השלמת</small><small>]</small> <strong>נזירות הוא</strong> ואינו חלק מן הנזירות עצמה.
 <strong>ושמואל אמר: סותר.</strong> ומסבירים: ו<strong>אפילו ל</strong>דעת <strong>ריש לקיש דאמר</strong> <small>[שאומר</small><small>]</small> שאם נטמא בימי נזירות בנו <strong>אין סותר</strong> את ימי נזירותו — <strong>התם</strong> <small>[שם</small><small>]</small> מדובר דווקא ב<strong>שתי נזירות</strong> (נזירויות) שונות, שלו ושל בנו, אבל <strong>הכא</strong> <small>[כאן</small><small>]</small> <strong>חדא נזירותא</strong> <small>[נזירות אחת</small><small>]</small> היא, שימי גידול השיער משלימים את נזירותו.
 <big>א</big> <strong>אמר רב חסדא: הכל מודים שאם קדש שער בדם,</strong> שנזיר שהשלים ימי נזירותו והביא קרבנותיו, ונזרק הדם ועדיין לא גילח שערו, ונטמא — <strong>אין לו תקנה,</strong> שאינו יכול להיות מותר בשתיית יין ובגילוח. שכן לא הותר על ידי הקרבנות שהקריב — מאחר שנטמא, וקרבן אחר להתירו אינו יכול להביא —  שהרי כבר הביא קרבנות על נזירותו זו, ואין מביאים פעמיים קרבנות על נזירות אחת.
  ושואלים:  <strong>אליבא דמאן</strong> <small>[לפי שיטת מי</small><small>]</small> אמר רב חסדא הלכה זו? <strong>אי אליבא</strong> <small>[אם לשיטת</small><small>]</small> <strong>ר' אליעזר</strong> — אין הלכה כן, שהרי <strong>כיון דאמר</strong> <small>[שאומר</small><small>]</small> ר' אליעזר ש<strong>תגלחת מעכבת</strong> השלמת נזירותו, ואם כן טומאה של <strong>תוך מלאת היא</strong> בתוך זמן הנזירות, ומדוע אין לו תקנה? <strong>ולסתור</strong> <small>[ושיסתור</small><small>]</small> ימי הנזירות וינהג נזירות נוספת במקומם, ואחר כך יגלח כדין! <strong>אלא</strong> תאמר <strong>אליבא דרבנן</strong> <small>[לשיטת חכמים</small><small>]</small> אמר רב חסדא הלכה זו — <strong>האמרי</strong> <small>[הרי אומרים</small> הם<small>]</small> <strong>תגלחת לא מעכבת,</strong> והרי זה כמי שנטמא לאחר ששלמה נזירותו! ומשיבים: <strong>לעולם</strong> תאמר שהוא <strong>אליבא דרבנן</strong> <small>[לשיטת חכמים</small><small>],</small> <strong>ומאי</strong> <small>[ומה</small> פירוש<small>]</small> <strong>"אין לו תקנה"</strong> — הכוונה <strong>אין לו תקנה למצות גילוח</strong> שאינו יכול לקיים מצוות גילוח בטהרה כדינה.
 <big>ב</big> <strong>אמר ר' יוסי בר' חנינא: נזיר שכלו לו ימיו,</strong> כלומר, ימי נזירותו, ועדיין לא הביא את קרבנותיו — אם נטמא למתים הרי זה <strong>לוקה על הטומאה</strong> כדין כל נזיר שנטמא, אבל <strong>אינו לוקה על התגלחת</strong> אם התגלח <strong>ולא על היין</strong> אם שתה. ושואלים: <strong>מאי שנא</strong> <small>[במה שונה</small><small>]</small> <strong>טומאה דלקי</strong> <small>[שלוקה</small> עליה<small>]</small> — ש<strong>אמר קרא</strong> <small>[הכתוב</small><small>]</small> <strong>"כל ימי הזירו לה'</strong> על נפש מת לא יבוא<strong>"</strong> (במדבר ו, ו), ולמדו מריבוי הלשון "כל" <strong>לרבות</strong> (להוסיף) <strong>ימים שלאחר מלאת</strong> השלמת הנזירות, <strong>כימים שלפני מלאת</strong> שאסור לו להיטמא בהם במת, ולוקה על כך.
  אולם <strong>אי הכי</strong> <small>[אם כך</small><small>]</small> על ה<strong>תגלחת נמי ליחייב</strong> <small>[גם כן שיתחייב</small><small>]</small> מלקות, <strong>דהא אמר רחמנא</strong> <small>[שהרי אמרה תורה</small><small>]</small> <strong>"כל ימי נדר נזרו תער לא יעבר על ראשו"</strong> (במדבר ו, ה) וגם שם לשון "כל" באה לרבות, <strong>לעשות ימים שלאחר מלאת כימים שלפני מלאת! ותו</strong> <small>[ועוד</small><small>],</small> גם לענין שתיית יין, הלוא נאמר <strong>"כל ימי נזרו מכל אשר יעשה מגפן היין...</strong> לא יאכל<strong>"</strong> (במדבר ו, ד), וריבוי זה של "כל" בא <strong>לעשות ימים שלאחר מלאת כימים שלפני מלאת</strong> לענין איסור שתיית יין, ואם כן מה טעם ההבדל בדין בין טומאה ובין תגלחת ושתיית יין?
## דף טו.
 <strong>שאני הכא</strong> <small>[שונה כאן</small><small>]</small> בענין טומאה <strong>דאמר רחמנא</strong> <small>[שאמרה תורה</small><small>]:</small> <strong>"וטמא ראש נזרו"</strong> (במדבר ו, ט), לומר, כל <strong>מי שנזרו</strong> (שערו) <strong>תלוי לו בראשו</strong> אף שכלו ימי נזירותו — הריהו חייב על הטומאה. <strong>מיתיבי</strong> <small>[מקשים</small><small>]</small> על כך ממה ששנינו: <strong>נזיר שכלו לו ימיו</strong> — <strong>אסור לגלח ולשתות יין ולטמא למתים, ואם גילח</strong> או <strong>שתה יין ונטמא למתים —</strong> <strong>הרי זה סופג</strong> (לוקה) <strong>את הארבעים</strong> מלקות שלוקה בהם העובר על "לאו" מן התורה. משמע שעל כולם לוקה, והרי זו <strong>תיובתא</strong> <small>[קושיה חמורה</small><small>]</small> לדברי ר' יוסי בר' חנינא, ונדחו דבריו.
 <big>א משנה</big> אמר אדם: <strong>"הריני נזיר לכשיהא לי בן" ו</strong>חזר ואמר <strong>"</strong>הריני <strong>נזיר</strong> מעכשיו <strong>מאה יום"</strong> והתחיל למנות את מאה ימי נזירותו, אם <strong>נולד לו בן עד שבעים</strong> יום מתחילת ימי נזירותו — <strong>לא הפסיד כלום,</strong> שמניח את נדר נזירותו למאה הימים, ומונה שלושים ימים לנזירות עבור בנו, שכן קבלת נזירות בנו קדמה לקבלת נזירותו שלו, וחוזר ומשלים שלושים יום (או יותר) לנזירותו שלו. אבל אם נולד הבן <strong>לאחר שבעים</strong> יום — <strong>סותר</strong> את <strong>שבעים</strong> הימים הראשונים, שצריך להתחיל את הנזירות עבור בנו, ולאחר שיגלח על נזירות בנו ינהג מאה ימי נזירותו. וטעם הדבר, שאינו יכול להשלים את מותר ימי נזירותו שלו לאחר שגילח על נזירות בנו, <strong>ש</strong>הרי <strong>אין תגלחת פחות משלשים יום.</strong>
 <big>ב גמרא</big> <strong>אמר רב: יום שבעים</strong> עצמו <strong>עולה</strong> (נחשב) <strong>לכאן ולכאן,</strong> הן לסוף שבעים יום של נזירותו שלו והן לתחילת נזירות בנו. ומקשים על כך, <strong>תנן</strong> <small>[שנינו</small> במשנה<small>]:</small> <strong>נולד לו עד שבעים —</strong> <strong>לא הפסיד כלום,</strong> ומשמע בכלל זה יום שבעים עצמו. <strong>ואי סלקא דעתך</strong> <small>[ואם עולה על דעתך</small><small>]</small> לומר ש<strong>עולה לכאן ולכאן,</strong> נמצא שלא זו בלבד שלא הפסיד בכך אלא הוא עוד <strong>איתגורי מיתגר</strong> <small>[מרויח</small><small>]</small> יום אחד, ומה מקום לנקוט במשנה לשון "לא הפסיד"! ומשיבים: <strong>אלא בדין הוא,</strong> מן הדין ראוי היה ש<strong>לא ליתני</strong> <small>[לשנות</small><small>]</small> במשנה <strong>"עד שבעים</strong> לא הפסיד כלום <strong>"</strong>, שהרי כאמור, אם מדובר ביום שבעים עצמו הוא אפילו מרויח מכך, <strong>ו</strong>אולם <strong>משום דקתני סיפא</strong> <small>[ששונה בסוף</small><small>]</small> <strong>"אחר שבעים סותר שבעים"</strong> ועניינו שהוא מפסיד משום כך, <strong>קתני רישא</strong> <small>[הריהו שונה בתחילת</small> המשנה<small>]</small> בלשון ניגוד "עד <strong>שבעים</strong> לא הפסיד".
  ומקשים עוד: <strong>תא שמע</strong> <small>[בוא</small> ושמע<small>]</small> <strong>מסיפא</strong> <small>[מסופה</small><small>]</small> של המשנה שלא כדעת רב: <strong>נולד אחר שבעים —</strong> <strong>סותר שבעים,</strong> ואם יום שבעים ואחד עולה לו, הרי נשארו לו עוד שלושים ימים שלמים, ולמה יסתור הראשונים? ודוחים: <strong>מאי</strong> <small>[מה</small> פירוש<small>]</small> <strong>"אחר" —</strong> <strong>אחר אחר,</strong>  כלומר, ביום השבעים ושניים, שהם יום אחר יום מיום השבעים.
  ומקשים: ולדבריך,  <strong>אבל אחר ממש</strong> ביום השבעים ואחד <strong>מאי</strong> <small>[מה</small><small>]</small> יהיה דינו — <strong>הכי נמי דלא סתר</strong> <small>[כך גם כן שאינו סותר</small><small>]?</small> <strong>אי הכי מאי איריא דתני</strong> <small>[אם כך, מה שייך,</small> מדוע דווקא שונה<small>]</small> <strong>נולד עד שבעים לא הפסיד כלום? אפילו</strong> ביום של <strong>אחר שבעים נמי הא אמרת לא סתר</strong> <small>[גם כן, הרי אמרת שאינו סותר</small><small>]!</small> <strong>אלא שמע מינה</strong> <small>[למד מכאן</small><small>]</small> ש<strong>"אחר"</strong> פירושו אחר <strong>ממש,</strong> כלומר, ביום שבעים ואחד. <strong>וכן מתניתין</strong> <small>[משנתנו</small><small>]</small> קשה <strong>לרב, שמע מינה</strong> <small>[למד מכאן</small><small>]</small> שאין התנא של משנתנו סבור כרב.
 <big>ג</big> ושואלים: אם כן, <strong>ורב כמאן</strong> <small>[כ</small>דעת מי<small>]</small> <strong>אמרה לשמעתיה</strong> <small>[את הלכתו</small> זו<small>],</small> שאם אינה כדברי משנתנו, על איזה תנא סמך שאמר שמקצת היום נחשב ככולו? <strong>אילימא</strong> <small>[אם תאמר</small><small>]</small> <strong>כ</strong>דעת <strong>אבא שאול, דתנן</strong> <small>[ש</small>כן שנינו במשנה<small>]</small> במסכת מועד קטן: <strong>הקובר את מתו שלשה ימים קודם לרגל —</strong> <strong>בטלה ממנו גזירת שבעה</strong> (כלומר, האיסורים והמנהגים של שבעת ימי האבל הראשונים) שכיון שהתאבל שלושה ימים קודם הרגל, הרי הרגל מבטל ממנו את אבילות שאר השבעה.
  אם קבר את מתו <strong>שמנה ימים קודם לרגל —</strong> <strong>בטלה ממנו</strong> גם <strong>גזירת שלשים</strong> (דיני אבילות שנוהג שלושים יום אחר המוות) שהרי כבר נהג יום אחד באבילות שלושים, ושוב אינו צריך להשלים. <strong>ומותר לספר</strong> את שערו <strong>ערב הרגל</strong> משום כבוד הרגל, <strong>ואם לא סיפר ערב הרגל —</strong> <strong>אסור לספר</strong> את השיער <strong>אחר הרגל</strong> עד שיימלאו שלושים יום לאבילות.
## דף טו:
 <strong>אבא שאול אומר: אפילו לא סיפר</strong> שערו <strong>קודם הרגל —</strong> <strong>מותר לספר אחר הרגל,</strong> וטעמו: <strong>שכשם שמצות שלשה</strong> שאם נהג שלושה ימים של אבילות לפני החג <strong>מבטלת</strong> את <strong>גזירת שבעה</strong> ואינו צריך להשלים לשבעה ימי אבילות לאחר הרגל — <strong>כך מצות שבעה</strong> שנהג אבילות ביום השביעי <strong>מבטלת גזירת שלשים.</strong>
 ומציעים: <strong>מאי טעמא</strong> <small>[מה הטעם</small><small>]</small> של <strong>אבא שאול? —</strong> <strong>לאו</strong> <small>[האם לא</small><small>]</small> <strong>משום דקסבר</strong> <small>[ש</small>הוא סבור<small>]</small> שיום <strong>שביעי עולה לכאן ולכאן,</strong> שנחשב כסוף שבעה, והתחלת שלושים וכדברי רב? ודוחים: אין זו ראיה לשיטתו, שכן <strong>דלמא</strong> <small>[שמא</small><small>]</small> <strong>עד כאן לא</strong> שמענו כי <strong>קאמר</strong> <small>[אמר</small><small>]</small> <strong>אבא שאול</strong> שניתן להחשיב יום לכאן ולכאן <strong>אלא באבילות שבעה</strong> שחיובה הוא <strong>דרבנן</strong> <small>[מ</small>דברי סופרים<small>],</small> <strong>אבל בנזיר</strong> שחיובו <strong>דאורייתא</strong> <small>[מן התורה</small><small>] —</small> <strong>לא!</strong>
 <strong>אלא רב</strong> ש<strong>אמר —</strong> <strong>כ</strong>שיטת <strong>ר' יוסי</strong> אמר, <strong>דתניא</strong> <small>[ש</small>כן שנינו בברייתא<small>],</small> <strong>ר' יוסי אומר: שומרת יום כנגד יום,</strong> אשה שראתה דם יום אחד (או שניים) בימי זיבתה (שלא בזמן נידתה), ושומרת עצמה בטהרה יום שלאחר מכן, ואם לא תראה דם טובלת וטהורה, <strong>ששחטו וזרקו עליה</strong> (עבורה) דם קרבן פסח <strong>ב</strong>יום <strong>שני שלה</strong> (יום ששמרה כטהרה)
 <strong>ואחר כך ראתה</strong> דם — <strong>הרי זו אינה אוכלת</strong> את קרבן הפסח, שטמאה היא, <strong>ו</strong>אולם <strong>פטורה</strong> היא <strong>מלעשות פסח שני</strong>  (כדין מי שלא הקריב פסח ראשון), כיון שבזמן ששחטו את קרבן הפסח עליה טהורה היתה, אף שלאחר מכן נטמאה ולא היתה יכולה לאכול בפסח, מכל מקום קיימה את מצוות ההקרבה.
  ונברר:  <strong>מאי טעמא</strong> <small>[מה הטעם</small><small>]</small> של <strong>ר' יוסי, לאו</strong> <small>[האם לא</small><small>]</small> <strong>משום דקסבר</strong> <small>[ש</small>הוא סבור<small>]</small> ש<strong>מקצת היום ככולו?</strong> שאותו חלק מן היום שהיתה טהורה בו נחשב כיום שלם, וכאילו היתה טהורה כל היום. ודוחים: <strong>ממאי</strong> <small>[ממה,</small> מנין<small>]</small> יודע אתה שזה טעמו? ודוחים: אין מכאן ראיה לשיטת רב, שכן <strong>ודלמא</strong> <small>[ושמא</small><small>]</small> <strong>משום דקסבר</strong> <small>[ש</small>ר' יוסי סבור<small>]</small> <strong>מכאן ולהבא הוא מטמא,</strong> שכך הוא דין הזבה: שטומאתה ביום השני אינה מתחילה אלא מזמן שראתה דם, וקודם לכן אינה טמאה, ולכן באותו זמן ששחטו את הקרבן טהורה היתה.
  על כך מקשים: <strong>ומי סבר</strong> <small>[והאם סבור</small><small>]</small> <strong>ר' יוסי הכי</strong> <small>[כך</small><small>],</small> שסיבת הדבר שפטורה מפסח שני הריהי משום שרק מכאן ולהבא היא מטמאת?
 <strong>והתניא</strong> <small>[והרי שנינו</small> בברייתא אחרת<small>],</small> <strong>ר' יוסי אומר: זב בעל שתי ראיות,</strong> שלאחר שתי ראיות הוא מטמא, וצריך להמתין שבעה ימים נקיים עד שיטהר, <strong>ששחטו וזרקו עליו</strong> (עבורו) דם קרבן הפסח <strong>ב</strong>יום ה<strong>שביעי</strong> לימים הנקיים, <strong>וכן שומרת יום כנגד יום ששחטו וזרקו עליה</strong> (עבורה) את קרבן הפסח, <strong>ואחר כך ראו</strong> הזב — זוב, והאשה — דם נידה, <strong>אף על פי שמטמאין משכב ומושב למפרע —</strong> <strong>פטורין מלעשות פסח שני.</strong>  הרי מפורש לדעת ר' יוסי שטומאה זו חלה למפרע, ולא מכאן ולהבא. ואם כן מוכרחים לומר שהטעם שפוטרם מקרבן פסח שני הוא מפני שמקצת היום ככולו, וחלק היום לפני שנטמאו, בו זרקו עליהם כהלכה את הדם, נחשב להם כיום שלם.
  ודוחים:  <strong>מאי</strong> <small>[מה</small><small>]</small> שאמר ר' יוסי בברייתא שמטמאים <strong>למפרע</strong> — הוא רק <strong>מדרבנן</strong> <small>[מדברי חכמים</small><small>],</small> ואולם לדעתו מדין תורה טומאתם היא רק מזמן הראיה ולהבא. ומעירים: <strong>הכי נמי מיסתברא</strong> <small>[כך גם כן מסתבר</small><small>]</small> לומר כדעת ר' יוסי, ומדוע, <strong>דאי סלקא דעתך מדאורייתא</strong> <small>[שאם עולה על דעתך</small> לומר שטמאים למפרע מדין תורה<small>]</small> <strong>אמאי</strong> <small>[מדוע</small><small>]</small> <strong>פטורין מלעשות פסח שני?</strong>  הלא טמאים היו!
  ומשיבים: אין מכאן ראיה, כי  <strong>לעולם אימא</strong> <small>[אומר</small><small>]</small> <strong>לך</strong> ש<strong>טומאה</strong> זו למפרע <strong>דאורייתא</strong> <small>[מן התורה</small><small>]</small> היא, אלא אפשר להסביר באופן אחר: טומאת <strong>תהום</strong> של <strong>זיבה התירו.</strong> שכן למדנו שבפסח הותרה טומאה בלתי ידועה ("טומאת תהום") של מת — שאם הביא אדם קרבן ולאחר מכן נודע שנטמא במת, בטומאה שלא היתה ידועה לאיש (כמו התהום, המכוסה מעין כל) אינו צריך להביא שוב קרבן פסח. ואפשר לומר שר' יוסי סבור שהוא הדין גם לטומאת זיבה, שכיון שבשעת ההקרבה היה המקריב טהור ואי אפשר היה לדעת שתבוא שוב זיבה ותטמאנו — הרי גם זה בגדר טומאת התהום, ולכן יצאו ידי חובתם.
 <big>א</big> ומעירים: <strong>ואף ר' אושעיא סבר</strong> שלדעת ר' יוסי טומאת זוב <strong>למפרע מדרבנן</strong> <small>[מדברי סופרים</small><small>]</small> היא, <strong>דתניא</strong> <small>[ש</small>כן שנינו בברייתא<small>],</small> <strong>ר' אושעיא אמר: (אבל) הרואה זב</strong> (זיבה) <strong>בשביעי שלו,</strong> ביום השביעי משבעת הימים הנקיים שמנה — <strong>סותר את</strong> שבעת הימים הנקיים <strong>ש</strong>מנה <strong>לפניו</strong> וצריך למנות שוב שבעה נקיים. <strong>ואמר ליה</strong> <small>[לו</small><small>]</small> <strong>ר' יוחנן: לא נסתור</strong> <small>[יסתור</small><small>]</small> <strong>אלא יומו,</strong> שאינו צריך למנות אלא יום נקי אחד נוסף.
  על דברי ר' יוחנן תוהים: <strong>מה נפשך</strong> <small>[מה רצונך,</small> דעתך, לומר<small>]</small> בענין זה? <strong>אי סתר</strong> <small>[אם</small> הוא סותר<small>]</small> על ידי ראיה זו, כדין זב שרואה ראיה בתוך שבעה נקיים, אם כן צריך להיות ש<strong>כולהו סתר</strong> <small>[את</small> כל הימים כולם סותר<small>],</small> ולא יום זה בלבד. <strong>אי לא סתר</strong> <small>[אם אינו סותר</small><small>]</small> שאין זה נחשב כראיית זוב בתוך שבעה נקיים, אלא כראיה ראשונה של זיבה חדשה — <strong>לא נסתור</strong> <small>[יסתור</small><small>]</small> כלל <strong>ו</strong>גם <strong>לא</strong> את <strong>יומו!</strong> ומה טעם לדברי ר' יוחנן שיסתור רק יום אחד? <strong>אלא אימא</strong> <small>[אמור</small><small>],</small> תקן את דברי ר' יוחנן, שכך אמר: <strong>לא נסתור</strong> <small>[יסתור</small><small>]</small> כלל <strong>ו</strong>אף <strong>לא</strong> את <strong>יומו,</strong> שתיחשב לו ראיה זו כראיה ראשונה של זוב אחר.
## דף טז.
 <strong>ואמר ליה</strong> <small>[לו</small><small>]</small> ר' אושעיא: <strong>ר' יוסי קאי כותיך</strong> <small>[עומד בשיטתך</small><small>]</small> <strong>דאמר</strong> <small>[שאומר</small><small>]</small> גם הוא <strong>מכאן ולהבא מטמא,</strong> ולכן אין טומאה לאחר תחילת יום השביעי סותרת. ולכאורה קשה על ר' אושעיא: <strong>והא</strong> <small>[והרי</small><small>]</small> <strong>ר' יוסי למפרע הוא דאמר</strong> <small>[שאומר</small><small>]</small> כמו שהבאנו קודם! אלא ודאי יש לפרש שר' אושעיא סבור: <strong>מאי</strong> <small>[מה</small><small>]</small> <strong>למפרע</strong> שאמר ר' יוסי — כוונתו רק <strong>מדרבנן</strong> <small>[מדברי סופרים</small><small>]</small> ולא מן התורה.
  על עצם שיטתו של ר' יוסי שואלים: <strong>ור' יוסי, מכדי סבר</strong> <small>[הרי סבור</small><small>]</small> הוא <strong>מקצת היום ככולו,</strong> אם כן <strong>זבה גמורה דמייתא</strong> <small>[שמביאה</small><small>]</small> <strong>קרבן היכי משכחת לה</strong> <small>[איך אתה מוצא אותה</small><small>]?</small> שהרי <strong>כיון דחזיא בפלגיה דיומא</strong> <small>[שהיא רואה</small> דם בחצי היום<small>],</small> אם מקצת היום ככולו, אם כן <strong>אידך פלגיה דיומא סליק</strong> <small>[חצי היום האחר הולך</small><small>]</small> <strong>לה לשימור,</strong> שהרי בכל פעם אנחנו רואים את מקצת היום ככולו! ומשיבים: <strong>איבעית אימא</strong> <small>[אם תרצה אמור</small><small>]</small> <strong>דקא שפעה</strong> <small>[ש</small>היא שופעת דם<small>]</small> בלי הפסק <strong>תלתא תלתא יומי בהדי הדדי</strong> <small>[שלושה ימים יחד,</small> רצופים<small>].</small> <strong>ואיבעית אימא</strong> <small>[ואם תרצה אמור</small><small>]:</small> <strong>דחזיא תלתא יומי</strong> <small>[שרואה</small> דם שלושה ימים<small>]</small> <strong>סמוך לשקיעת החמה</strong> ונמצא שנטמאת בכל יום בסוף היום ובראשית היום הבא ש<strong>לא הואי</strong> <small>[היתה</small><small>]</small> לה <strong>שהות</strong> ביום הבא להיטהר <strong>דסליק ליה למניינא</strong> <small>[שתעלה לה למנין</small><small>]</small> של יום טהרה כנגד יום הטומאה.
 
 <big>א משנה</big> <strong>מי שאמר "הריני נזיר"</strong> סתם, ולא פירש כמה ימים יהיה נזיר — <strong>מגלח</strong> את שערו ב<strong>יום שלשים ואחד</strong> לתחילת הנזירות, <strong>ואם גילח ליום שלשים —</strong> <strong>יצא.</strong> אם אמר במפורש <strong>"הריני נזיר שלשים יום" —</strong> <strong>אם גילח ליום שלשים לא יצא,</strong> אלא חייב להשלים שלושים יום בנזירות ולגלח ביום שלושים ואחד.
 <strong>מי שנזר שתי נזירות</strong> שקיבל על עצמו בנדר לנהוג שתי נזירויות — <strong>מגלח את</strong> שערו על הנזירות <strong>הראשונה</strong> ב<strong>יום שלשים ואחד, ואת השניה</strong> ב<strong>יום ששים ואחד</strong> שכיון שנזירותו החלה כבר ביום השלושים ואחד לאחר שגילח, נמצא מגלח לאחר שלושים יום. <strong>ואם גילח את הראשונה</strong> ב<strong>יום שלשים —</strong> <strong>מגלח את השניה</strong> ב<strong>יום ששים</strong> (שהוא יום שלושים ואחד לתחילת הנזירות השניה), <strong>ואם גילח</strong> את השניה ב<strong>יום ששים חסר אחד</strong> — גם הוא <strong>יצא,</strong> שהרי בדיעבד אם גילח ביום שלושים לנזירות — יצא.
 <strong>וזו עדות העיד ר' פפייס,</strong> שקיבל מרבותיו <strong>על מי שנזר שתי נזירות, שאם גילח את הראשונה</strong> ב<strong>יום שלשים מגלח את השניה ליום ששים, ואם גילח</strong> את השניה <strong>ליום ששים חסר אחד יצא,</strong> משום <strong>שיום של שלשים</strong> של מנין ראשון <strong>עולה לו מן המנין</strong> לנזירות השניה.
 <big>ב</big> <strong>מי שאמר "הריני נזיר"</strong> סתם, אם <strong>נטמא</strong> ב<strong>יום שלשים —</strong> <strong>סותר את הכל,</strong> וצריך לחזור ולנהוג נזירות שלימה מתחילה. <strong>ר' אליעזר אומר: אינו סותר אלא שבעה</strong> ימים, וצריך למנות שבעה ימים אחרים עד שיטהר, ויביא קרבנותיו לאחר מכן. אמר <strong>"הריני נזיר שלשים יום",</strong> שבמקרה כזה אם גילח ביום שלושים לא יצא כמבואר לעיל, אם <strong>נטמא יום שלשים</strong> לכל הדעות <strong>סותר את הכל.</strong> אמר <strong>"הריני נזיר מאה יום",</strong> אם <strong>נטמא</strong> ב<strong>יום מאה —</strong> <strong>סותר את הכל. ר' אליעזר אומר: אינו סותר אלא שלשים</strong> יום, שצריך לחזור ולמנות שלושים יום בלבד. אם <strong>נטמא</strong> ב<strong>יום מאה ואחד</strong> אבל עדיין לא הביא את קרבנותיו — <strong>סותר</strong> רק <strong>שלשים יום</strong> ולא את כל זמן נזירותו. <strong>ר' אליעזר אומר: אינו סותר אלא שבעה.</strong>
 <big>ג גמרא</big> שנינו במשנה: <strong>מי שאמר "הריני נזיר" ונטמא</strong> ב<strong>יום</strong> ה<strong>שלשים —</strong> <strong>סותר את הכל, ר' אליעזר אומר: אינו סותר אלא שבעה.</strong> 
## דף טז:
 <strong>קסבר</strong> <small>[סבור</small><small>]</small> <strong>ר' אליעזר: כל</strong> שנטמא <strong>אחר מלאת</strong> ימי נזירותו רק <strong>שבעה</strong> ימים <strong>סותר,</strong> ולדעתו יום שלושים אחר מלאת הוא. עוד שנינו במשנה שאם אמר <strong>"הריני נזיר שלשים יום" ונטמא</strong> ב<strong>יום שלשים —</strong> <strong>סותר את הכל,</strong> על כך <strong>לא פליג</strong> <small>[חלק</small><small>]</small> <strong>ר' אליעזר,</strong> כי מדובר כאן כאשר <strong>אמר</strong> במפורש שמקבל עליו נזירות שלושים יום <strong>שלימין,</strong> ובמקרה זה נחשב הדבר שנטמא בתוך הנזירות.
 עוד שנינו שאם אמר <strong>"הריני נזיר מאה יום" ונטמא</strong> ב<strong>יום מאה —</strong> <strong>סותר את הכל, ר' אליעזר אומר: אינו סותר אלא שלשים. ו</strong>את המשנה <strong>כולה</strong> יש להמשיך ולפרש <strong>כדהוינן</strong> <small>[כפי שעסקנו</small><small>]</small> <strong>בה אליבא</strong> <small>[על פי שיטתם</small><small>]</small> של <strong>בר פדא ורב מתנא</strong> בפרק ראשון בדפים ה-ו.
 <big>א משנה</big> <strong>מי שנזר</strong> נדר נזירות <strong>והוא</strong> נמצא אז <strong>בבית הקברות, אפילו היה שם שלשים יום</strong> שלמים ולא יצא — <strong>אין</strong> ימים אלה שהיה בבית הקברות <strong>עולין</strong> (נחשבים) <strong>לו מן המנין</strong> של הנזירות, <strong>ו</strong>לפיכך <strong>אינו מביא קרבן טומאה,</strong> לפי שנדר הנזירות לא חל עליו עדיין. אם <strong>יצא</strong> מבית הקברות <strong>ונכנס</strong> אליו שנית — <strong>עולין לו</strong> הימים הללו <strong>מן המנין,</strong> כלומר, שחלה עליו הנזירות, <strong>ו</strong>לפיכך <strong>מביא</strong> <strong>קרבן טומאה</strong> לאחר שנכנס שוב.
 <strong>ר' אליעזר אומר: לא</strong> נאמרה הלכה זו אם נכנס לבית הקברות <strong>בו ביום</strong> שיצא משם, <strong>שנאמר</strong> בקשר להלכות הנזיר שנטמא: <strong>"והימים הראשנים יפלו"</strong> (במדבר ו, יב), ולמדים אנו מלשון זו: <strong>עד שיהו לו ימים ראשונים</strong> של טהרה שנהג בהם נזירות, אבל אם לא היו ימים ראשונים של טהרה לא חלים עליו דינים אלה.
 <big>ב גמרא</big> <strong>איתמר</strong> <small>[נאמר</small><small>]</small> שנחלקו בענין <strong>מי שנזר והוא</strong> נמצא אותה שעה <strong>בבית הקברות, ר' יוחנן אמר: נזירות חלה עליו, וריש לקיש אמר: אין נזירות חלה עליו.</strong> ומסבירים את השיטות, <strong>ר' יוחנן</strong> ש<strong>אמר</strong> ש<strong>נזירות חלה עליו, סבר</strong> <small>[סבור</small><small>]:</small> משעה שקיבל על עצמו נזירות <strong>מיתלא תליא וקיימא</strong> <small>[תלויה</small> היא ועומדת<small>],</small> <strong>כיון דמשכחא</strong> <small>[שהיא מוצאת</small><small>]</small> מצב שבו האדם נמצא ב<strong>טהרה</strong> (אם יצא מבית הקברות), הריהי <strong>חיילא</strong> <small>[חלה</small><small>]</small> עליו מיד. שבעצם הנדר חל עליו משעה שנדר, אלא שאין לו אפשרות לחול בפועל בהיותו במקום טמא. <strong>וריש לקיש אמר: אין נזירות חלה עליו</strong> כל עיקר. ומשום כך <strong>אי הדר ואמר</strong> <small>[אם</small> הוא חוזר ואומר<small>]</small> לאחר שיצא משם שהוא מקבל על עצמו נזירות — <strong>חיילא עליה</strong> <small>[חלה עליו</small><small>],</small> <strong>ואי</strong> <small>[ואם</small><small>]</small> <strong>לא</strong> חוזר ואומר — <strong>לא</strong> חלה עליו.
 <strong>איתיביה</strong> <small>[הקשה לו</small><small>]</small> <strong>ר' יוחנן לריש לקיש</strong> ממשנתנו: <strong>מי שנזר והוא בבית הקברות, אפילו היה שם שלשים יום —</strong> <strong>אין עולין</strong> לו <strong>מן המנין, ואינו מביא קרבן טומאה.</strong> ונדייק: <strong>קרבן טומאה הוא</strong> ש<strong>לא מייתי</strong> <small>[מביא</small><small>],</small> <strong>הא מיחל</strong> <small>[הרי לחול</small><small>] —</small> <strong>חיילא עליה</strong> <small>[חלה עליו</small><small>]!</small> <strong>אמר ליה</strong> <small>[לו</small><small>]</small> הכוונה היא: <strong>אינו בתורת טומאה, ו</strong>משום כך <strong>אינו בתורת קרבן,</strong> שאינו נזיר כלל.
  ועוד <strong>איתיביה</strong> <small>[הקשה לו</small><small>]</small> ר' יוחנן לריש לקיש, ממה ששנינו בברייתא: <strong>מי שהיה טמא ונזר,</strong> שקיבל עליו נזירות בעודו טמא, מכל מקום הרי זה נוהג כנזיר בדיניו, ש<strong>אסור לגלח ולשתות יין וליטמא למתים. ואם גילח, ו</strong>כן אם <strong>שתה יין, ו</strong>כן אם <strong>נטמא למתים —</strong> <strong>הרי זה סופג</strong> (לוקה) <strong>את הארבעים,</strong> מלקות שלוקה בהם העובר על איסור לא תעשה מן התורה. ומעתה נברר: <strong>אי אמרת בשלמא חיילא</strong> <small>[נניח אם אתה אומר</small> שהנזירות חלה<small>]</small> עליו באותה שעה — <strong>היינו טעמא</strong> <small>[זה הטעם</small><small>]</small> ש<strong>סופג את הארבעים</strong> ככל העובר על נזירותו, <strong>אלא אי אמרת</strong> <small>[אם אומר אתה</small><small>]</small> שהנזירות מעיקרה <strong>לא חיילא</strong> <small>[חלה</small><small>],</small> <strong>אמאי</strong> <small>[מדוע</small><small>]</small> <strong>סופג את הארבעים?</strong>
## דף יז.
 <strong>הכא במאי עסקינן</strong> <small>[כאן</small> בברייתא זו במה אנו עוסקים<small>] —</small> <strong>ביוצא ונכנס,</strong> שיצא ממקום הטומאה ונטהר כדין, וקיבל עליו שוב נזירות, וחלה עליו נזירות, ואחר כך חזר ונכנס למקום טמא.
 <strong>איתיביה</strong> <small>[הקשה לו</small><small>]</small> עוד ר' יוחנן לריש לקיש ממה ששנינו: <strong>אין בין טמא שנזר לנזיר טהור שנטמא אלא</strong> דבר זה בלבד: <strong>טמא שנזר</strong> — יום <strong>שביעי שלו</strong> שנטהר בו מטומאתו <strong>עולה</strong> (נחשב) <strong>לו למנין</strong> הימים, שמיד כשנטהר מתחיל למנות את ימי נזירותו, <strong>ו</strong>אילו <strong>נזיר טהור שנטמא —</strong> <strong>אין</strong> יום <strong>שביעי שלו עולה לו למנין,</strong> אלא מתחיל למנות את ימי נזירותו מיום הבאת קרבנותיו, שהוא למחרת, ביום השמיני. <strong>ואי סלקא דעתך</strong> <small>[ואם עולה על דעתך</small><small>]</small> לומר ש<strong>לא חיילא</strong> <small>[חלה</small><small>]</small> הנזירות על הטמא עד שידור שוב, <strong>אמאי</strong> <small>[מדוע</small><small>]</small> אומרת הברייתא כי <strong>עולה לו</strong> היום השביעי <strong>מן המנין,</strong> ומשמע — מאליו, כטהור שנטמא?
 <strong>אמר מר בר רב אשי:</strong> לא כך היתה המחלוקת בין ר' יוחנן לריש לקיש, ולענין <strong>מיחל</strong> <small>[חלות</small><small>]</small> הנזירות — <strong>כולי עלמא לא פליגי דחיילא</strong> <small>[הכל אינם חלוקים ש</small>היא חלה<small>]</small> משעה שקיבל עליו בבית הקברות, <strong>אלא כי פליגי</strong> <small>[כאשר נחלקו</small><small>]</small> היה זה <strong>למלקי</strong> <small>[ל</small>ענין ללקות<small>].</small> ובזאת נחלקו: <strong>ר' יוחנן סבר</strong> <small>[סבור</small><small>]:</small> <strong>כיון דחיילא</strong> <small>[שחלה</small><small>]</small> הנזירות — <strong>לקי</strong> <small>[לוקה</small><small>]</small> על הטומאה. <strong>וריש לקיש סבר</strong> <small>[סבור</small><small>]:</small> <strong>לא לקי</strong> <small>[אינו לוקה</small><small>]</small> על הטומאה, <strong>ו</strong>אולם <strong>חיילא</strong> <small>[וחלה</small><small>]</small> הנזירות לעניינים אחרים.
  ואף על הסבר זה של מחלוקת <strong>איתיביה</strong> <small>[הקשה לו</small><small>]</small> <strong>ר' יוחנן לריש לקיש</strong> ממשנתנו: <strong>מי שנזר והוא בבית הקברות, אפילו היה שם שלשים יום —</strong> <strong>אין עולין לו</strong> הימים ששהה שם <strong>מן המנין, ואינו מביא קרבן טומאה.</strong> ונדייק: <strong>קרבן טומאה הוא</strong> ש<strong>לא מייתי</strong> <small>[מביא</small><small>],</small> ומכלל הדברים אתה מדייק: <strong>הא מילקי, לקי</strong> <small>[הרי</small> לענין ללקות, הוא לוקה<small>]</small> <strong>עליה</strong>  ושלא כדעת ריש לקיש!
  ומשיבים: אל תדייק כן, משום ש<strong>בדין הוא דליתני</strong> <small>[שישנה</small><small>]</small> גם <strong>"אינו לוקה", אלא משום דקא בעי למיתנא סיפא</strong> <small>[שרוצה לשנות</small> בסוף<small>]</small> בדין שאחר כך <strong>"יצא ונכנס —</strong> <strong>עולה לו מן המנין,</strong> <strong>ומביא קרבן טומאה"</strong> — על כן <strong>תנא רישא</strong> <small>[שנה</small> גם בתחילה<small>]</small> באותו סגנון <strong>"אינו מביא קרבן טומאה",</strong> ולא מיצה בתחילת המשנה את כל הבדלי ההלכה. ואין להקשות ממנה על ריש לקיש.
  ומציעים עוד ראיה לשיטת ר' יוחנן, <strong>תא שמע</strong> <small>[בוא</small> ושמע<small>]</small> ממה ששנינו: <strong>אין בין טמא שנזר לנזיר טהור שנטמא, אלא שטמא שנזר —</strong> יום <strong>שביעי שלו,</strong> לטומאתו, <strong>עולה לו מן המנין, ונזיר טהור שנטמא —</strong> <strong>אין שביעי שלו עולה לו מן המנין.</strong> ונדייק: <strong>הא</strong> <small>[הרי</small><small>]</small> <strong>למלקות —</strong> <strong>זה וזה שוין! אמר ליה</strong> <small>[לו</small><small>]</small> ריש לקיש לר' יוחנן: <strong>לא</strong> כך יש לדייק, אלא יש לדייק מכאן כי <strong>ל</strong>ענין <strong>תגלחת</strong> ביום השביעי לטהרתם <strong>זה וזה שוין,</strong>  שאף טמא שנזר צריך לגלח.
  ושואלים: אם כן, לדברי ריש לקיש  <strong>אבל לענין מלקות מאי</strong> <small>[מה</small><small>]</small> יהיה הדין — <strong>זה</strong> (טהור שנטמא) <strong>לוקה, וזה</strong> (טמא שנזר) <strong>אינו לוקה? ליתנייה</strong> <small>[שישנה אותו</small><small>]</small> את ההבדל הזה גם כן, ומדוע שנו בברייתא רק הבדל אחד ביניהם? ומשיבים: <strong>בתקנתיה קא מיירי, בקלקוליה לא קא מיירי</strong> <small>[בתקנתו עוסקת</small> הברייתא הזו, בקלקולו אינה עוסקת<small>]</small>  ולכן אינה דנה בעונשיו, אלא באופן שבו הוא צריך לעשות את הדברים כראוי.
  ומציעים:  <strong>תא שמע</strong> <small>[בוא</small> ושמע<small>]</small> ממה ששנינו בברייתא: <strong>מי שהיה טמא ונזר —</strong> <strong>אסור לגלח ולשתות יין, ואם גילח,</strong> או <strong>שתה יין,</strong> או <strong>נטמא למתים —</strong> <strong>הרי זה סופג</strong> (לוקה) <strong>את הארבעים</strong> מלקות שלוקה בהם העובר על "לאו" מן התורה! ומסכמים, הרי זו <strong>תיובתא</strong> <small>[קושיה חמורה</small><small>]</small> לריש לקיש ונדחו דבריו.
 <big>א</big> על סמך מסקנה זו, כר' יוחנן, שמי שנזר בהיותו בבית הקברות, לוקה על הטומאה אם התרו בו, <strong>בעי</strong> <small>[שאל</small><small>]</small> <strong>רבא:</strong> מי שנדר נדר <strong>נזיר והוא בבית הקברות, מהו</strong> דינו? והשאלה היא: האם <strong>בעי</strong> <small>[צריך</small><small>]</small> <strong>שהייה</strong> (משך זמן מסויים שישהה בבית הקברות) על מנת <strong>ל</strong>התחייב על כך <strong>מלקות,</strong> כמו מי שנטמא במקדש, שאינו לוקה משום כך אלא אם כן שהה שם, <strong>או לא?</strong>
 ומבררים: <strong>היכי דמי</strong> <small>[כיצד בדיוק היה הדבר</small><small>]?</small> <strong>אילימא דאמרי ליה</strong> <small>[אם תאמר שאמרו לו</small><small>]</small> בהתראה <strong>"לא תינזור",</strong> אל תקבל על עצמך כאן את נדר הנזירות, ועבר וקיבל על עצמו, אם כן <strong>למה לי שהייה? נזיר</strong> שנכנס לבית הקברות <strong>מאי טעמא לא בעי</strong> <small>[מה טעם אינו צריך</small><small>]</small> <strong>שהייה</strong> על מנת ללקות, אלא לוקה על עצם הכניסה — משום <strong>דקא מתרי ביה</strong> <small>[שמתרים בו</small><small>]</small> שלא יכנס, ואם נכנס הרי הוא עושה מעשה עבירה, ולוקה. <strong>הכי נמי קא מתרי ביה</strong> <small>[כאן גם כן מתרים בו</small><small>]</small> שלא ינזור, ואם נזר — ילקה מיד!
## דף יז:
 <strong>אלא</strong> כך יש להסביר את שאלת רבא: <strong>כגון שנכנס</strong> הנזיר לבית הקברות <strong>בשידה תיבה ומגדל</strong> (ארון) שהם כלי עץ גדולים מאד שאינם מקבלים טומאה, ואם אדם נמצא בתוכם והם נמצאים בבית הקברות — אינו נטמא, <strong>ובא חבירו ופרע</strong> (גילה) <strong>מעליו</strong> את ה<strong>מעזיבה</strong> (הגג) של הכלים הללו, ואז הוא נטמא בטומאת המת, והתרו בו שיצא.
  והשאלה היא: <strong>כי גמירין</strong> <small>[כאשר למודים אנו</small> במסורת<small>]</small> דין זה של חיוב מלקות על <strong>שהייה</strong> בטומאה, הרי זה רק <strong>בבית המקדש, אבל אבראי</strong> <small>[בחוץ</small><small>],</small> שלא במקדש, כגון נזיר בבית הקברות — <strong>לא,</strong> וחייב מלקות אף אם לא שהה בבית הקברות. <strong>או דלמא לא שנא</strong> <small>[שמא אינו שונה</small><small>]?</small> ואף נזיר בבית הקברות אינו לוקה אם לא שהה שם שהות מסויימת. לשאלה זו לא נמצאה תשובה ולכן <strong>תיקו</strong> <small>[תעמוד</small><small>]</small> במקומה.
 <big>א</big> <strong>בעי</strong> <small>[שאל</small><small>]</small> <strong>רב אשי:</strong> מי ש<strong>נזר והוא</strong> באותה שעה היה <strong>בבית הקברות,</strong> מה דינו? האם <strong>טעון</strong> (חייב) <strong>גילוח</strong> לפני שינהג נזירות טהרה, <strong>או לא?</strong> וצדדי השאלה: <strong>כי בעי</strong> <small>[כאשר</small> זה שנזיר טמא צריך<small>]</small> <strong>תגלחת</strong> הרי זה דווקא ב<strong>טהור שנטמא, דקא</strong> <small>[שהוא</small><small>]</small> <strong>מטמא לנזירותיה</strong> <small>[את נזירותו</small><small>],</small> <strong>אבל טמא שנזר,</strong> שעדין לא חלה עליו נזירות טהרה — <strong>לא. או דלמא</strong> <small>[שמא</small><small>]</small> <strong>לא שנא</strong> <small>[שונה</small><small>]?</small>
 ומציעים: <strong>תא שמע</strong> <small>[בוא</small> ושמע<small>]</small> תשובה לשאלה, ממה ששנינו: <strong>מי שנזר והוא בבית הקברות, אפילו היה שם שלשים יום —</strong> <strong>אינו עולה לו מן המנין, ואינו מביא קרבן טומאה.</strong> ונדייק מכאן: <strong>קרבן טומאה הוא</strong> ש<strong>לא מייתי</strong> <small>[מביא</small><small>],</small> <strong>אבל גלוחי בעי</strong> <small>[לגלח צריך</small><small>]!</small> ודוחים: אפשר לומר כי בסגנון של <strong>"מה טעם" קאמר</strong> <small>[אומר,</small> נשנתה ההלכה<small>]</small> וכך יש להבין: <strong>מה טעם</strong> נזיר זה <strong>אינו מביא קרבן טומאה —</strong> <strong>משום</strong> ש<strong>לא בעי גלוחי</strong> <small>[צריך לגלח</small><small>].</small>
 ומציעים: <strong>תא שמע</strong> <small>[בוא</small> ושמע<small>]</small> ראיה אחרת ממקור אחר: <strong>אין</strong> הבדל <strong>בין טמא שנזר לנזיר טהור שנטמא אלא</strong> ש<strong>טמא שנזר —</strong> <strong>שביעי שלו</strong> (של ימי טהרתו מן המת) <strong>עולה לו מן המנין</strong> של ימי נזירות טהרתו שעליו למנות, <strong>ונזיר טהור שנטמא —</strong> <strong>אין שביעי שלו עולה לו מן המנין</strong> החדש של ימי נזירותו שעליו למנות. ונדייק מכאן: <strong>מאי לאו</strong> <small>[האם לא</small><small>]</small> <strong>הא</strong> <small>[הרי</small><small>]</small> <strong>לתגלחת —</strong> <strong>זה וזה שוין,</strong> שמכל מקום צריך לגלח? ודוחים: <strong>לא,</strong> אפשר לומר: <strong>הא</strong> <small>[הרי</small><small>]</small> <strong>למלקות זה וזה שוין.</strong>
 ושואלים: <strong>אבל תגלחת מאי</strong> <small>[מה</small><small>]</small> יהא הדין לפי זה — <strong>זה</strong> (נזיר שנטמא) <strong>מגלח, וזה</strong> (טמא שנזר) <strong>אינו מגלח?</strong> אם כן <strong>ליתנייה</strong> <small>[שישנה אותו</small><small>]</small> הבדל זה גם כן! ומשיבים: <strong>תנא</strong> <small>[שנה</small><small>]</small> <strong>שביעי שלו וכל מילי</strong> <small>[הדברים</small><small>]</small>  הקשורים בו. ואף דין תגלחתו נכלל בו, שכן ההלכה ששביעי עולה לו הריהי משום שאינו מגלח ואינו מביא קרבן.
  ומציעים:  <strong>תא שמע</strong> <small>[בוא</small> ושמע<small>]</small> ראיה ממה ששנינו במדרש ההלכה: <strong>אין לי אלא ימי טומאתו</strong> של נזיר שנטמא <strong>שאין עולין לו מן המנין</strong> של ימי הנזירות, <strong>ימי חלוטו</strong> של נזיר, שנעשה בתוך נזירותו מצורע מוחלט, <strong>מנין</strong> שאינם עולים לו למנין נזירותו? ולכאורה <strong>ודין</strong> (סברה על פי הגיון) <strong>הוא: מה ימי טומאתו</strong> של הנזיר, בסופם <strong>מגלח ומביא קרבן —</strong> <strong>אף ימי חלוטו</strong> של מצורע הלכה היא שבסופם <strong>מגלח ומביא קרבן</strong> לצרעתו, <strong>ו</strong>מדמיון זה של הדברים, נלמד: <strong>מה ימי טומאתו אין עולין לו מן המנין —</strong> <strong>אף ימי חלוטו אין עולין לו מן המנין.</strong>
 ודוחים: <strong>לא, אם אמרת בימי טומאתו, שכן מבטל בהן את הקודמין</strong> אף ימים שנהג קודם לכן נזירותו בטהרה — <strong>לפיכך אין עולין לו מן המנין, תאמר בימי חלוטו שאינו מבטל את הקודמין,</strong> שאם נותרו שלושים ימים לגידול שיער אינו צריך לחזור ולמנות את הימים שלפני צרעתו, <strong>לפיכך</strong> אפשר לומר ש<strong>עולין לו מן המנין.</strong>
 כנגד זה טוענים: <strong>אמרת, ומה נזיר</strong> שהיה <strong>בקבר</strong> (במקום טמא) <strong>ששערו ראוי לתגלחת</strong> של נזירות — <strong>אין עולין לו מן המנין, ימי חלוטו שאין ראוי לתגלחת</strong> של נזירות, שהרי עליו לגלח תגלחת מצורע קודם לכן, <strong>לא כל שכן שאין עולין לו מן המנין?</strong> עד כאן לשון הברייתא.
  וממנה נסיק: <strong>מאי לאו</strong> <small>[האם לא</small><small>]</small> מדובר שם במי שנזר בבית קברות, ועליו אומרת הברייתא ששערו ראוי ל<strong>תגלחת טומאה?</strong> ונלמד מכאן שמי שנזר בהיותו בבית הקברות צריך לגלח שערו! ודוחים: <strong>לא,</strong> מדובר ב<strong>תגלחת טהרה,</strong> שאם נטהר אחר כך והשלים את ימי נזירותו — מגלח לבסוף את שערו בטהרה, ובכלל זה גם השיער שצמח בימי טומאתו הקודמים. ומעירים: <strong>הכי נמי מסתברא</strong> <small>[כך גם כן מסתבר</small><small>]</small> לומר,
## דף יח.
 <strong>דאי סלקא דעתך</strong> <small>[שאם עולה על דעתך</small><small>]</small> לומר שב<strong>תגלחת טומאה</strong> מדובר, וכי מצורע בסוף <strong>ימי חלוטו מי לא בעי</strong> <small>[האם אינו צריך</small><small>]</small> <strong>תגלחת?</strong> שהרי בסוף ימי חלוטו, כשנרפא הנגע, מתגלח המצורע, ואם כן אף בו יש תגלחת טומאה. ואיך אפשר לומר בו שאינו ראוי לתגלחת? אלא בוודאי מדובר בתגלחת טהרה. ודוחים: <strong>לא,</strong> מכאן אין ראיה, כי אין מדובר פה בתגלחת של צרעת, אלא <strong>תגלחת</strong> של <strong>נזירות קתני</strong> <small>[שנה</small><small>].</small> שהמצורע צריך קודם להתגלח לצרעתו, ואינו ראוי לתגלחת נזיר.
  ומביאים ראיה אחרת, <strong>תא שמע</strong> <small>[בוא</small> ושמע<small>]</small> ממה ששנינו על הכתוב <strong>"וטמא ראש נזרו</strong> וגלח ראשו ביום טהרתו ביום השביעי יגלחנו<strong>"</strong> (במדבר ו, ט), ונאמר שם בדרך מדרש הלכה: <strong>ב</strong>נזיר <strong>טהור שנטמא הכתוב מדבר, שהוא טעון</strong> (חייב) <strong>העברת שער</strong> (גילוח) <strong>והבאת ציפרין</strong> ("וביום השמיני יביא שתי תורים". במדבר ו, י), <strong>ו</strong>בא הדבר <strong>לפטור את הנזיר</strong> שנזר <strong>בקבר</strong> (בבית הקברות), כלומר, במקום טומאה — <strong>שאין טעון העברת שער והבאת ציפרין.</strong>
 שהיה מקום לטעון כנגד זה: <strong>והלא</strong> לכאורה <strong>דברים</strong> אלו שאתה משמיענו לפטור, יש ללומדם לחייבו בדרך <strong>קל וחומר: ומה</strong> נזיר <strong>טהור</strong> מתחילה <strong>שנטמא</strong> הריהו <strong>טעון העברת שער והבאת ציפרין, מי שהיה טמא מתחלה</strong> כאשר קיבל עליו נזירותו — <strong>אינו דין שיהא טעון העברת שער והבאת ציפרין?</strong>
 <strong>תלמוד לומר: "וטמא ראש נזרו",</strong> דווקא <strong>במי שהיה</strong> נזיר <strong>טהור ונטמא</strong> אחר כך <strong>הכתוב מדבר,</strong> שהוא מטמא עכשיו את השיער שהקדיש לנזירות, <strong>שיהא טעון העברת שער והבאת ציפרין, ו</strong>בא הלימוד בכתוב <strong>לפטור את הנזיר בקבר</strong> שהוא מתחילתו טמא. <strong>שמע מינה</strong> <small>[למד מכאן</small><small>]</small> תשובה לשאלה, שנזיר טמא מעיקרו אינו צריך לגלח.
 <big>א</big> בעיה זו נפתרה, אלא שבאים מעתה לברר דינים אחרים הנוגעים לטמא שנזר. ושואלים: <strong>מאן תנא הא</strong> <small>[מי שנה זו</small><small>]</small> שהובאה מקודם, <strong>דתנו רבנן</strong> <small>[ששנו חכמים</small><small>]</small> במהלך הדיון: <strong>אין בין טמא שנזר לנזיר טהור שנטמא, אלא שטמא שנזר —</strong> <strong>שביעי שלו</strong> (של ימי טהרתו מן המת) <strong>עולה לו מן המנין</strong> של ימי נזירות הטהרה שעליו למנות מחדש, <strong>ונזיר טהור שנטמא —</strong> <strong>אין שביעי שלו עולה לו מן המנין,</strong> ונזירות טהרתו נמנית מיום המחרת?
 <strong>אמר רב חסדא:</strong> זו שיטת <strong>רבי היא,</strong> ש<strong>אמר רבי: אין נזירות טהרה חלה אלא עד שמיני,</strong> כלומר, יום אחד לאחר שנטהר הנזיר מטומאתו. <strong>דאי תימא</strong> <small>[שאם תאמר</small><small>]</small> ששיטת <strong>ר' יוסי בר' יהודה היא —</strong> <strong>האמר</strong> <small>[הרי אמר</small><small>]</small> <strong>נזירות</strong> של <strong>טהרה משביעי הוא דחיילא</strong> <small>[שחלה</small><small>].</small>
 ומסבירים: <strong>מאי</strong> <small>[מה</small> היא<small>]</small> שיטת <strong>רבי, ומאי</strong> <small>[ומה</small> היא<small>]</small> שיטת <strong>ר' יוסי בר' יהודה</strong> שהזכיר רב חסדא — <strong>דתניא</strong> <small>[ש</small>כן שנינו בברייתא<small>]:</small> נאמר בנזיר שנטמא ונטהר <strong>"וקדש את ראשו ביום</strong> <strong>ההוא"</strong> (במדבר ו, יא) — והכוונה היא: <strong>ביום הבאת קרבנותיו</strong> שהוא ביום השמיני לטהרתו, מקדש מחדש את ראשו בנזירות, אלו <strong>דברי רבי. ר' יוסי בר' יהודה אומר: ביום תגלחתו</strong> שהוא היום השביעי לטהרתו הוא מקדש ראשו בנזירות.
 <big>ב</big> ובאותו ענין מביאים עוד: <strong>והא דתנן</strong> <small>[וזו ששנינו</small> במשנה<small>]:</small> <strong>נזיר שנטמא טומאות הרבה</strong> רצופות, זו אחר זו — <strong>אינו מביא אלא קרבן אחד, מאן תנא</strong> <small>[מי שנה</small><small>]</small> ברייתא זו? <strong>אמר רב חסדא:</strong> דעת <strong>ר' יוסי בר' יהודה היא, דאמר</strong> <small>[שאומר</small><small>]:</small> <strong>נזירות טהרה</strong> מיום <strong>שביעי חיילא</strong> <small>[חלה</small><small>]</small> <strong>ו</strong>לפיכך <strong>משכחת לה</strong> <small>[יכול אתה למצוא אותה</small><small>]</small> הלכה של טומאות רבות רצופות שנזיר נטמא בהן <strong>כגון שנטמא בשביעי, וחזר ונטמא בשביעי. ומני</strong> <small>[ו</small>כשיטת מי היא<small>]</small> שיטת <strong>ר' יוסי בר' יהודה היא,</strong> שלדעתו <strong>כיון</strong> ש<strong>לא יצא</strong> (הגיעה) עדיין <strong>שעה הראויה להביא קרבן</strong> (שהרי מביא קרבנו רק ביום השמיני), אם חזר ונטמא — <strong>אינו חייב אלא קרבן אחד.</strong>
 <strong>דאי תימא</strong> <small>[שאם תאמר</small><small>]</small> ששיטת <strong>רבי היא,</strong> כיצד נעמיד הלכה זו: <strong>אי</strong> <small>[אם</small><small>]</small> מדובר כאן ש<strong>נטמא בשביעי וחזר ונטמא בשביעי וחזר ונטמא בשביעי</strong> — הרי לשיטת רבי חלה עליו נזירות שניה רק מן היום השמיני והלאה, ואם כן <strong>כולהו</strong> <small>[</small>כל הטומאות כולן<small>]</small> <strong>טומאה</strong> אחת <strong>אריכתא</strong> <small>[ארוכה</small><small>]</small> <strong>היא,</strong> שהרי עדיין לא יצא מכלל טומאה שבה, ואין כאן טומאות הרבה. <strong>ואי</strong> <small>[ואם</small><small>]</small> מדובר ש<strong>נטמא בשמיני וחזר ונטמא בשמיני —</strong> <strong>הרי</strong> ביום השמיני כבר <strong>יצתה</strong> (יצאה) <strong>שעה שראויה להביא</strong> בה <strong>קרבן,</strong> שביום השמיני כבר חל עליו החיוב להביא קרבן נזיר, ואם נטמא אז — צריך להביא קרבן אחר.
  ושואלים לעיקר הדברים: <strong>מאי טעמא</strong> <small>[מה הטעם</small><small>]</small> של <strong>רבי</strong> שמונה מן היום השמיני? ומשיבים: <strong>אמר קרא</strong> <small>[הכתוב</small><small>]</small> <strong>"</strong>ועשה הכהן (תור) אחד לחטאת ואחד לעולה <strong>וכפר עליו מאשר חטא על הנפש"</strong> (במדבר ו, יא), <strong>והדר</strong> <small>[וחזר</small><small>]</small> ואמר מיד אחר כך <strong>"וקדש את ראשו",</strong> ומכאן שאין נזירות טהרה מתחילה אלא לאחר שהביא קרבנותיו. <strong>ור' יוסי בר' יהודה</strong> אומר על כך: <strong>אם כן,</strong> אם זו כוונת הכתוב, שנזירותו מתחילה רק ביום השמיני — <strong>לימא קרא</strong> <small>[שיאמר הכתוב</small><small>]</small> רק <strong>"וקדש את ראשו",</strong> ולא יוסיף דבר, שהרי אותו פסוק מדבר בהבאת הקרבנות, שהיא ביום השמיני.
## דף יח:
 <strong>"ביום ההוא" למה לי?</strong> אלא, <strong>אם אינו ענין ל</strong>יום ה<strong>שמיני,</strong> שאין צורך לומר "ביום ההוא" שהרי בו מדובר, <strong>תנהו ענין ל</strong>יום ה<strong>שביעי</strong> והכוונה: "ביום ההוא" — ביום שהשלים ימי טהרתו. ושואלים: <strong>ו</strong>לדעת <strong>רבי נמי</strong> <small>[גם כן</small><small>]</small> <strong>הכתיב</strong> <small>[הרי נאמר</small><small>]</small> <strong>"ביום ההוא"</strong> ומה למד הוא ממילים נוספות אלה? ומשיבים: <strong>אמר</strong> <small>[</small>יכול היה לומר<small>]</small> <strong>לך רבי:</strong> הכתוב <strong>ההוא להכי</strong> <small>[לכך</small><small>]</small> <strong>הוא דאתא</strong> <small>[שבא</small><small>] —</small> <strong>לומר לך: אף על פי</strong> ש<strong>לא הביא קרבנותיו</strong>  מתחיל למנות נזירות טהרה מן היום השמיני. ולכן ההדגשה "וקידש את ראשו ביום ההוא" שהדבר תלוי ביום ולא בקרבן.
  ושואלים:  <strong>ורב חסדא מאי דוחקיה לאוקמיה</strong> <small>[מה דוחקו להעמיד</small><small>]</small> משנה זו דווקא <strong>כר' יוסי בר' יהודה? לוקמה</strong> <small>[שיעמיד אותה</small><small>]</small> שמדובר <strong>כגון</strong> ש<strong>נטמא דחזיא</strong> <small>[שראה</small><small>]</small> כל פעם טומאה <strong>בליל שמיני,</strong> ויש כאן מצד אחד טומאות הרבה, כיון שחלה עליו כבר נזירות טהרה מאותו זמן. ובכל זאת אינו מביא אלא קרבן אחד על כולן משום שבכל פעם היתה הטומאה בלילה, בזמן שאין ראוי עדיין להביא בו קרבן על הטומאה הקודמת, שהרי אין קרבן קרב אלא ביום. <strong>ו</strong>אם כן יתפרש שהמשנה כשיטת <strong>רבי היא!</strong>
 ומציעים: <strong>מ</strong>תוך זה ש<strong>לא מוקים לה</strong> <small>[העמיד אותה</small><small>]</small> <strong>כרבי</strong> ובדרך הסבר זו, <strong>לימא קסבר</strong> <small>[האם לומר ש</small>הוא, רב חסדא, סבור<small>]</small> כי <strong>ליליא לאו</strong> <small>[לילה לא</small><small>]</small> <strong>מחוסר זמן הוא</strong> נחשב, שאף שאינו יכול להביא קרבנו בפועל, אינו נקרא מחוסר זמן, אלא הוא נחשב כחלק מן היום הראוי להבאת קרבן, ולכן הנטמא בערב שלפני יום שמיני דינו כנטמא ביום השמיני עצמו, שצריך להביא קרבן נוסף?
 <strong>אמר רב אדא בר אהבה:</strong> יש לדחות את הדברים, שהרי אף אם היה רב חסדא סבור שלילה מחוסר זמן, לא יכול היה להעמיד את המשנה כרבי, שכן הקרבן והנזירות החדשה <strong>הא בהא תליא</strong> <small>[זה בזה תלוי</small><small>],</small> <strong>אי אמרת</strong> <small>[אם אומר אתה</small><small>]</small> <strong>ליליא</strong> <small>[הלילה</small><small>]</small> <strong>מחוסר זמן,</strong> אם כן <strong>אימת מיחזי</strong> <small>[מתי</small> הוא נעשה ראוי<small>]</small> <strong>לקרבן —</strong> <strong>לצפרא</strong> <small>[בבוקר</small><small>]</small> בלבד, בהתאם לכך <strong>נזירות נמי</strong> <small>[גם כן</small><small>]</small> <strong>לא חיילא</strong> <small>[חלה</small><small>]</small> <strong>עד צפרא</strong> <small>[הבוקר</small><small>].</small> <strong>ואי אמרת</strong> <small>[ואם אומר אתה</small><small>]</small> ש<strong>ליליא</strong> <small>[הלילה</small><small>]</small> <strong>אינו מחוסר זמן</strong> וכבר נתחייב בקרבן — אם כן <strong>נזירות טהרה חיילא מאורתא</strong> <small>[חלה מהערב</small><small>],</small> ובטומאה זו שנטמא בלילה מתחייב בקרבן נוסף. ואם כן, בכל אופן שנדון בהלכה של מחוסר זמן בלילה, אי אפשר להעמיד את המשנה כשיטת רבי, וממילא גם אי אפשר ללמוד מכאן על דעתו של רב חסדא.
 <big>א</big> <strong>גופא</strong> <small>[לגופא</small><small>]</small> של הלכה שהזכרנו, מביאים ברייתא: נזיר שנטמא וחזר ו<strong>נטמא בשביעי</strong> לטהרתו, <strong>וחזר ונטמא בשביעי —</strong> <strong>אינו מביא אלא קרבן אחד. נטמא בשמיני</strong> <strong>וחזר ונטמא בשמיני —</strong> <strong>מביא קרבן על כל אחד ואחד</strong> מהפעמים שנטמא. ומכל מקום <strong>מתחיל ומונה מיד</strong> ביום השמיני לנזירות טהרה, אף שלא הביא קרבנותיו, אלו <strong>דברי ר' אליעזר.</strong>
 <strong>וחכמים אומרים:</strong> אם לא הספיק להביא קרבן ביום השמיני עד שנטמא, הרי זו כטומאה ארוכה, ומביא <strong>קרבן אחד על הכל,</strong> על כל הפעמים שנטמא, <strong>עד שיביא</strong> קרבן <strong>חטאתו</strong> לגמר נזירות הטומאה, שרק אז מתחיל למנות את הנזירות הבאה. לפיכך, <strong>הביא חטאתו ונטמא, והביא חטאתו ונטמא —</strong> <strong>מביא קרבן על כל אחד ואחד. הביא חטאתו ולא הביא אשמו</strong> קרבן אשם שמביא נזיר טמא — <strong>מונה,</strong> מתחיל למנות את מנין הימים של נזירות הטהרה.
 <strong>ר' ישמעאל בנו של ר' יוחנן בן ברוקה אומר: כשם שחטאתו עיכבתו</strong> מלהתחיל מנין ימי נזירות שניה, <strong>כן אשמו מעכבו,</strong>  ואם נטמא שוב עד שלא הביא אשם — מביא קרבן אחד על הכל.
  שואלים:  <strong>בשלמא</strong> <small>[נניח</small><small>]</small> <strong>ל</strong>דעת <strong>ר' אליעזר</strong> טעמו כי <strong>אמר קרא</strong> <small>[הכתוב</small><small>]</small> <strong>"וקדש את ראשו ביום ההוא"</strong> (במדבר ו, יא), לומר: <strong>אף על פי</strong> ש<strong>לא הביא קרבנותיו,</strong> שהיום השמיני הוא הקובע לתחילת נזירות הטהרה, ולא הבאת הקרבנות. <strong>ורבנן</strong> <small>[וחכמים</small><small>]</small> סבורים כי הכתוב <strong>"</strong>ביום <strong>ההוא"</strong> בא למעט, ולומר <strong>אף על פי</strong> ש<strong>לא הביא אשמו</strong> מונה מן היום ההוא, אבל קרבן חטאת חייב להביא.
 <strong>אלא</strong> לדעת <strong>ר' ישמעאל</strong> הכתוב <strong>"</strong>ביום <strong>ההוא" למה לי?</strong> הרי לשיטתו הדבר תלוי בקרבן ולא ביום! ומשיבים: <strong>אמר</strong> <small>[יכול היה לומר</small><small>]</small> <strong>לך</strong> ר' ישמעאל: <strong>"</strong>ביום <strong>ההוא"</strong> בא ללמד ש<strong>אף על פי</strong> ש<strong>לא הביא עולתו,</strong> מתחיל למנות ואין העולה מעכבת. <strong>ורבנן</strong> <small>[וחכמים</small><small>]</small> אומרים על כך: <strong>עולה לא בעי מיעוטא</strong> <small>[צריכה מיעוט</small><small>]</small> מיוחד בכתוב להודיע שאינה מעכבת, ומדוע — <strong>דורון</strong> (מתנה) <strong>בעלמא</strong> <small>[בלבד</small><small>]</small> <strong>הוא</strong> ואיננה חלק מכפרתו.
  ומסבירים עוד: <strong>מאי טעמייהו דרבנן</strong> <small>[מה טעמם של חכמים</small><small>]</small> שסבורים שרק הבאת החטאת מעכבת ממנין חדש של ימי נזירות? <strong>דתניא</strong> <small>[ש</small>כן שנינו בברייתא<small>]:</small> נאמר בנזיר שנטמא <strong>"והזיר לה' את ימי נזרו והביא כבש בן שנתו לאשם"</strong> (במדבר ו, יב), <strong>מה תלמוד לומר?</strong> והרי נוהג הוא בנזירות חדשה רק לאחר שיקריב את כל קרבנותיו! אלא, <strong>לפי שמצינו שכל אשמות שבתורה שהן מעכבין</strong> את הכפרה, ולפני שהביא את האשם עדיין הוא מחוסר כפרה ואינו יכול לאכול בקדשים, <strong>יכול אף</strong> אשם <strong>זה מעכבו</strong> ממנין חדש לנזירותו — 
## דף יט.
 <strong>תלמוד לומר: "והזיר... והביא"</strong> (במדבר ו, יב), לומר: <strong>אף על פי</strong> ש<strong>לא הביא</strong> את אשמו — כבר <strong>הזיר,</strong> ומתחיל למנות נזירות הטהרה. ואת טעמו של <strong>ר' ישמעאל בנו של ר' יוחנן בן ברוקה</strong> כך יש לומר, הכתוב <strong>אומר: "והזיר... והביא"</strong> ופירושו: <strong>אימתי הזיר,</strong> מתי נחשבת לו נזירות חדשה — <strong>בזמן שהביא</strong>  כבר את אשמו.
  ושואלים:  <strong>מאן תנא להא דתנו רבנן</strong> <small>[מי שנה את זו ששנו חכמים</small><small>]:</small> <strong>אשה שנדרה בנזיר ונטמאה,</strong> שצריכה להביא חטאת העוף, עולת העוף ואשם, <strong>ואחר כך הפר לה בעלה</strong> את נדר הנזירות — <strong>מביאה חטאת העוף, ואינה מביאה עולת העוף.</strong>
 <strong>אמר רב חסדא:</strong> שיטת <strong>ר' ישמעאל</strong> בנו של ר' יוחנן בן ברוקא <strong>היא.</strong> שקרבן עולה בלבד אינו מעכב קבלת הנזירות, וכיון שבטלה נזירותה על ידי הפרת הבעל —  לא תביאנו כלל.
  ושואלים:  <strong>מאי קסבר</strong> <small>[מה סבור</small><small>]</small> תנא זה? <strong>אי קסבר</strong> <small>[אם סבור</small> הוא<small>]</small> שה<strong>בעל</strong> בהפרתו <strong>מיעקר עקר</strong> <small>[עוקר</small><small>]</small> את הנדר מעיקרו, ונחשב כאילו לא נזרה אשתו כלל — אם כן <strong>חטאת העוף נמי</strong> <small>[גם כן</small><small>]</small> <strong>לא לייתי</strong> <small>[תביא</small><small>],</small> שהרי לא היתה נזירה כלל ואינה חייבת בחטאת. ומצד שני, <strong>אי קסבר</strong> <small>[אם סבור</small><small>]</small> הוא שה<strong>בעל</strong> בהפרתו <strong>מיגז גייז</strong> <small>[גוזז</small><small>]</small> את הנדר, כלומר, שהנדר בטל משעת ההפרה והלאה, אבל היתה לו חלות כלשהי מעיקרה, אם כן, אם נטמאה האשה בזמן נזירותה <strong>עולת העוף נמי לייתי</strong> <small>[גם כן תביא</small><small>]</small> על מה שנהגה נזירות! ומשיבים: <strong>לעולם</strong> תפרש כי <strong>קסבר</strong> <small>[סבור</small> הוא<small>]</small> ש<strong>בעל מיעקר עקר</strong> <small>[עוקר</small> את הנדר מעיקרו<small>],</small> <strong>ו</strong>מדוע עליה להביא חטאת? <strong>ר' ישמעאל סבר לה</strong> <small>[סבור</small> בענין זה<small>]</small> <strong>כ</strong>שיטת <strong>ר' אלעזר הקפר.</strong>
 <strong>דתניא</strong> <small>[ש</small>כן שנינו בברייתא<small>],</small> <strong>ר' אלעזר הקפר ברבי</strong> (הגדול) <strong>אומר: מה תלמוד לומר</strong> בנזיר <strong>"וכפר עליו מאשר חטא על</strong> <strong>הנפש"</strong> (במדבר ו, יא)? <strong>וכי באיזו נפש חטא זה</strong> בנזירותו? <strong>אלא</strong> מפני <strong>שציער</strong> את <strong>עצמו מן היין</strong> — הרי זה חוטא בנפשו של עצמו, ולכן צריך להביא קרבן חטאת על עצם הנזירות, שציער את גופו. <strong>ו</strong>יש ללמוד מכאן ב<strong>קל וחומר: ומה זה</strong> ש<strong>לא ציער עצמו אלא מן היין נקרא חוטא, המצער עצמו</strong> בסיגופים ותעניות <strong>מכל דבר —</strong> <strong>על אחת כמה וכמה</strong> שנקרא חוטא. ולדרך זו סבור ר' ישמעאל שאף אשה זו כיון שבפועל ציערה עצמה בנזירות שנהגה — עליה להביא את קרבן החטאת, אף שלא היתה נזירה ממש, בגלל הפרת בעלה.
  ולעצם דברי ר' אלעזר הקפר שואלים: <strong>והא</strong> <small>[והרי</small><small>]</small> <strong>בנזיר טמא כתיב</strong> <small>[נאמר</small><small>]</small> פסוק זה <strong>ואנן</strong> <small>[ואנו</small><small>]</small> <strong>אפילו נזיר טהור קאמרינן</strong> <small>[אומרים אנו</small><small>]</small> שגם הוא מביא קרבן חטאת! משיבים: <strong>קסבר</strong> <small>[סבור</small><small>]</small> <strong>ר' אלעזר הקפר נזיר טהור נמי</strong> <small>[גם כן</small><small>]</small> <strong>חוטא הוא, והיינו טעמא דכתיב</strong> <small>[וזה הטעם שנאמר</small><small>]</small> ביטוי זה ("מאשר חטא על הנפש") דווקא <strong>בנזיר טמא</strong> ולא בנזיר טהור — <strong>הואיל ושנה בחטא,</strong> שבמה שנטמא ונתחייב שוב נזירות — נמצא מצער עצמו פעם נוספת, והיה עליו להיזהר ביותר שלא ישוב ויצער עצמו.
 <big>א</big> שנינו במשנה שנזיר שנדר בבית הקברות, אם <strong>יצא ונכנס —</strong> <strong>עולין לו</strong> אותם ימים ששהה בחוץ <strong>מן המנין</strong> של נזירות טהרה, ולפיכך אם נכנס שוב חייב בקרבן טומאה. <strong>קתני</strong> <small>[שנה</small><small>]</small> <strong>עולין לו מן המנין,</strong> ותוהים: <strong>משום</strong> שרק <strong>יצא</strong> ממקום טמא <strong>חל עליה</strong> <small>[חלה עליו</small><small>]</small> <strong>נזירות?</strong> הרי עדיין טמא הוא! <strong>אמר שמואל:</strong> מדובר כאן <strong>כגון שיצא ו</strong>נטהר כדין: <strong>הזה</strong> שהיזו עליו מי פרה אדומה ביום השלישי, <strong>ושנה</strong> שהיזו עליו שנית ביום השביעי, כדי להיטהר מטומאת מת, <strong>וטבל,</strong> ואחר כך נכנס שוב לבית הקברות. שכיון שנטהר חלה עליו הנזירות.
  ועוד שואלים: לפי דיוק דברי המשנה, שהזכירה דווקא מקרה שחזר ונכנס לבית הקברות, <strong>אלא</strong> רק אם חזר ו<strong>נכנס</strong> למקום טמא <strong>הוא</strong> ש<strong>עולין לו מן המנין, לא נכנס —</strong> <strong>אין עולין לו מן המנין?!</strong> ומשיבים: בלשון <strong>לא מיבעיא</strong> <small>[נצרכה</small><small>]</small> <strong>קאמר</strong> <small>[הוא אומר</small><small>],</small> וכך משמעות הדברים: <strong>לא מיבעיא</strong> <small>[נצרכה</small><small>]</small> לומר אם <strong>יצא</strong> ונהג נזירותו כרגיל שעולים לו הימים למנין נזירותו, <strong>אלא אפילו נכנס</strong> מיד לאחר טהרתו למקום טומאה גם כן <strong>עולין</strong> (נחשב) <strong>לו</strong> אותו זמן קודם שנכנס <strong>מן המנין,</strong>  ויתחייב בקרבן טומאה אם נכנס שוב.
  מסופר:  <strong>אמרו ליה</strong> <small>[לו</small><small>]</small> <strong>רב כהנא ורב אסי לרב: מאי טעמא לא מפרשת לן כהלין מילי</strong> <small>[מה טעם,</small> משום מה אין אתה מפרש לנו כאותם הדברים<small>]</small> שאמר שמואל, שהסביר ופירש את משמעות המשנה? <strong>אמר להון</strong> <small>[להם</small><small>]:</small> <strong>אמינא דלמא לא צריכיתו</strong> <small>[אמרתי</small> בלבי, שמא אין אתם צריכים לכך<small>],</small> שהיה נראה לי שדבר זה פשוט, ואין צריך לאומרו.
 <big>ב</big> שנינו במשנה ש<strong>ר' אליעזר אומר: לא בו ביום,</strong> שאם נטמא שוב ביום הראשון שנטהר בו — אינו סותר את נזירותו ואינו מביא קרבן טומאה, <strong>שנאמר</strong> בנזיר שמביא קרבן טומאה: <strong>"והימים הראשנים יפלו"</strong> (במדבר ו, יב), ללמד: <strong>עד שיהיו ימים ראשונים. אמר עולא: לא אמר ר' אליעזר</strong> דין זה <strong>אלא בטמא שנזר</strong> שלא חלה עליו נזירות מתחילה, <strong>אבל בנזיר טהור</strong> ש<strong>נטמא —</strong> <strong>אפילו</strong> היה נזיר רק <strong>יום אחד —</strong> <strong>סותר</strong> את היום האחד של נזירותו, ומביא קרבן טומאה, ומתחיל במנין נזירות חדשה.
## דף יט:
 <strong>אמר רבא: מאי טעמא</strong> <small>[מה הטעם</small><small>]</small> של <strong>ר' אליעזר</strong> לפי שיטת עולא? — <strong>אמר קרא</strong> <small>[הכתוב</small><small>]</small> בנזיר טמא: <strong>"</strong>והימים הראשונים יפלו <strong>כי טמא נזרו"</strong> (במדבר ו, יב), והוא מפרש: מדוע יפלו הימים הראשונים — <strong>משום</strong> ש<strong>בטומאה נזר,</strong> שכבר מתחילה היתה נזירותו בטומאה.
 <strong>איתיביה</strong> <small>[הקשה לו</small><small>]</small> <strong>אביי</strong> לרבא, שהלך בשיטת עולא, ממה ששנינו: האומר <strong>"הריני נזיר מאה יום" ונטמא</strong> מיד <strong>בתחלת</strong> מנין ה<strong>מאה, יכול יהא סותר</strong> נזירותו ומונה מחדש? <strong>תלמוד לומר: "והימים הראשנים יפלו"</strong> (במדבר ו, יב), לומר: <strong>עד שיהו לו ימים ראשונים, וזה אין לו</strong> ימים <strong>ראשונים.</strong>
 <strong>נטמא בסוף מאה,</strong> כלומר, ביום המאה, <strong>יכול יהא סותר? תלמוד לומר: "והימים הראשנים יפלו" —</strong> <strong>מכלל</strong> שאמר "ראשונים" משמע <strong>דאיכא</strong> <small>[שיש</small><small>]</small> ימים אחרים שהם <strong>אחרונים, וזה אין לו אחרונים,</strong> שהרי כבר השלים נזירותו. <strong>נטמא ביום מאה חסר אחת, יכול לא יהא סותר —</strong> <strong>תלמוד לומר: "והימים הראשנים יפלו"</strong> — <strong>מכלל דאיכא</strong> <small>[שיש</small><small>]</small> <strong>אחרונים, וזה יש לו ראשונים ואחרונים.</strong>
 <strong>והא</strong> <small>[ו</small>דבר זה<small>]</small> ששנו בברייתא, <strong>בטמא שנזר לא מצית אמרת</strong> <small>[אין אתה יכול לומר</small><small>],</small> <strong>מדקתני</strong> <small>[ממה ש</small>הוא שונה<small>]</small> <strong>"הריני נזיר מאה" ונטמא בתחלת מאה,</strong> הרי מדובר במי שהחל בנזירות ואחר כך נטמא, <strong>וקתני</strong> <small>[ושנה</small><small>]</small> <strong>"עד שיהו לו ימים ראשונים"</strong> ומכאן שלדעת ר' אליעזר נאמר דין זה אפילו בנזיר טהור שנטמא, והרי זו <strong>תיובתא</strong> <small>[קושיה חמורה</small><small>]</small> לעולא ונדחו דבריו.
 <strong>אמר ליה</strong> <small>[לו</small><small>]</small> <strong>רב פפא לאביי: הלין</strong> <small>[אותם</small><small>]</small> <strong>ימים דקאמרינן</strong> <small>[שאמרנו</small><small>]</small> לשיטת ר' אליעזר, שצריך שיהו ימים ראשונים בטהרה, האם הכוונה היא <strong>דנפק חד ומתחילין תרין</strong> <small>[שיוצא,</small> שנגמר, יום אחד, ומתחילים שניים<small>]</small> ואם נטמא ביום השני סותר, <strong>או דלמא דנפקין תרין ומתחילין תלתא</strong> <small>[שמא שיוצאים,</small> נגמרים, שניים ומתחילים שלושה<small>],</small> שרק אם נטמא לאחר שהחל היום השלישי סותר? <strong>לא הוה בידיה</strong> <small>[היתה בידו</small><small>]</small> של אביי תשובה, <strong>אתא שייליה</strong> <small>[הלך</small> רב פפא ושאל<small>]</small> את <strong>רבא. אמר ליה</strong> <small>[לו</small><small>]:</small> <strong>"יפלו" כתיב</strong> <small>[נאמר</small><small>]</small> לשון רבים, ומיעוט רבים שניים.
 ומעירים: <strong>ואיצטריך למיכתב</strong> <small>[והוצרך לכתוב</small><small>]</small> <strong>"ימים" ואיצטריך למיכתב</strong> <small>[והוצרך לכתוב</small><small>]</small> <strong>"יפלו", דאי כתב רחמנא</strong> <small>[שאם היתה כותבת התורה</small><small>]</small> רק <strong>"ימים" ולא כתב</strong> <small>[היתה כותבת</small><small>]</small> <strong>"יפלו", הוה אמינא</strong> <small>[הייתי אומר</small><small>]:</small> <strong>עד דנפקין תרין ועיילין תלתא</strong> <small>[שיוצאים שניים ונכנסים שלושה</small><small>],</small> לכן <strong>כתב רחמנא</strong> <small>[כתבה תורה</small><small>]</small> <strong>"יפלו". ואי כתב</strong> <small>[ואם היתה</small> התורה כותבת<small>]</small> רק <strong>"יפלו" ולא כתב</strong> <small>[היתה כותבת</small><small>]</small> <strong>"ימים", הוה אמינא</strong> <small>[הייתי אומר</small><small>]</small> <strong>אפילו</strong> יום <strong>חד</strong> <small>[אחד</small><small>],</small> כלומר, אפילו אם נטמא ביום הראשון, לכן <strong>כתב רחמנא</strong> <small>[כתבה תורה</small><small>]</small> <strong>"ימים",</strong> שמיעוט רבים שניים, שדי ביום אחד ומקצת השני בלבד.
 <big>א משנה</big> <strong>מי ש</strong>היה בחוצה לארץ, ו<strong>נזר נזירות הרבה,</strong> כלומר, יותר משלושים יום. <strong>והשלים את נזירותו, ואחר כך בא לארץ</strong> (ארץ ישראל) להביא קרבנותיו ולסיים את נזירותו, <strong>בית שמאי אומרים:</strong> אף שנהג נזירות בחוץ לארץ כפי שנדר, מכל מקום הוא צריך להיות <strong>נזיר שלשים יום</strong> בארץ ישראל כדי שתהיה לו נזירות בטהרת ארץ ישראל, <strong>ובית הילל אומרים:</strong> הריהו צריך להיות <strong>נזיר בתחלה,</strong> כלומר, צריך להתחיל את כל ימי נזירותו מתחילתה.
  ומסופר בענין זה: <strong>מעשה בהילני המלכה שהלך בנה למלחמה, ואמרה: אם יבוא בני מן המלחמה בשלום —</strong> <strong>אהא נזירה שבע שנים. ובא בנה מן המלחמה, והיתה נזירה שבע שנים. ובסוף שבע שנים עלתה לארץ, והורוה בית הלל</strong> כשיטתם <strong>שתהא נזירה עוד שבע שנים אחרות. ובסוף שבע שנים</strong> אלה <strong>נטמאת</strong> ונהגה עוד שבע שנים של נזירות, כדין נזיר שנטמא — שסותר ומונה מחדש את נזירותו. <strong>ונמצאת</strong> שהיתה <strong>נזירה עשרים ואחת שנה. אמר ר' יהודה: לא היתה נזירה אלא ארבע עשרה שנה</strong> ולא עשרים ואחת.
 <big>ב גמרא</big> <strong>קתני רישא</strong> <small>[שנה בראשה</small><small>]</small> של המשנה: <strong>בית שמאי אומרים: נזיר שלשים יום, ובית הלל אומרים: נזיר בתחלה.</strong> ומציעים הסבר לשיטותיהם: <strong>לימא בהא קמיפלגי</strong> <small>[האם לומר</small> שבבעיה זו הם חלוקים<small>]</small> ש<strong>בית שמאי סברי</strong> <small>[סבורים</small><small>]</small> בענין <strong>ארץ העמים</strong> שגזרו עליה חכמים טומאה, ש<strong>משום גושה גזרו עליה,</strong> כלומר, העפר של ארץ העמים הוא טמא, אבל האויר, החלל, של ארץ העמים אינו טמא. ואם כן טומאת ארץ העמים אינה טומאה חמורה, ולכן אין לומר שיהא הנזיר שנהג נזירות בחוץ לארץ נחשב כטמא ממש ולהצריכו בשל כך לנהוג מחדש את כל ימי נזירותו.
## דף כ.
 <strong>ובית הלל סברי</strong> <small>[סבורים</small><small>]:</small> ארץ העמים <strong>משום אוירא</strong> <small>[האויר,</small> החלל<small>]</small> <strong>גזרו עליה,</strong> ולכן טומאתה חמורה, ומשום כך צריך להתחיל את כל נזירותו מתחילה? ודוחים: <strong>לא,</strong> אפשר לומר <strong>דכולי עלמא</strong> <small>[שלדעת הכל</small><small>]</small> <strong>משום גושה גזרו עליה</strong> ואין כאן טומאה חמורה, אלא שנחלקו בפרטי הקנס, <strong>ובית שמאי סברי</strong> <small>[סבורים</small><small>]</small> <strong>בסתם נזירות</strong> שהיא של שלושים יום <strong>קניסנא</strong> <small>[אנו קונסים</small><small>],</small> <strong>ובית הלל סברי</strong> <small>[סבורים</small><small>]:</small> <strong>כי קניסנא</strong> <small>[כאשר אנו קונסים</small><small>] —</small> <strong>בתחילת נזירות,</strong> שצריך לחזור ולנהוג נזירות כמתחילת ימי הנזירות שקיבל על עצמו.
 <big>א</big> שנינו במשנה: <strong>מעשה בהילני המלכה</strong> שנדרה נזירות שבע שנים, ועלתה לארץ והורוה בית הלל שתנהג נזירות עוד שבע שנים, ובסוף אותן שבע שנים נטמאה והיתה צריכה להיות נזירה עוד שבע שנים אחרות, ונהגה בסך הכל עשרים ואחת שנות נזירות. ואילו ר' יהודה סבור שנהגה נזירות רק ארבע עשרה שנה. <strong>איבעיא להו</strong> <small>[נשאלה להם</small> ללומדים<small>]:</small> כיצד להבין את דברי ר' יהודה? האם לדעתו היה המעשה <strong>בשנטמאת</strong> בארץ ישראל, אבל לא בסוף שבע שנים, אלא בסוף שלושים יום, "ביום מלאת", <strong>ו</strong>ר' יהודה אמר את דבריו <strong>אליבא</strong> <small>[על פי שיטת</small><small>]</small> <strong>בית שמאי</strong> שלא היתה צריכה למנות עוד שבע שנים בארץ ישראל, אלא רק שלושים יום, ומפני שנטמאה היו בסך הכל ארבע עשרה שנות נזירות. <strong>או דלמא</strong> <small>[שמא</small><small>]</small> <strong>ב</strong>ש<strong>לא נטמאת,</strong> שכך היה המעשה — שלא נטמאת בסוף אותן שבע שנים, <strong>ו</strong>מכל מקום אמר את דבריו <strong>אליבא</strong> <small>[על פי שיטת</small><small>]</small> <strong>בית הלל</strong>  שהיה עליה לנהוג שבע שנים נוספות משעלתה לארץ.
  ומציעים:  <strong>תא שמע</strong> <small>[בוא</small> ושמע<small>]</small> פתרון לדבר ממה ששנינו: <strong>עלתה לארץ, והורוה בית הלל שתהא נזירה עוד שבע שנים אחרות וכו'</strong> ונטמאה בסוף אותן שבע שנים שנתחייבה בהם בעלייתה לארץ. <strong>ואי סלקא דעתך</strong> <small>[ואם עולה על דעתך</small> לומר<small>]</small> שדברי ר' יהודה הם <strong>בשנטמאת</strong> בסוף שלושים יום של נזירות לאחר שעלתה לארץ <strong>ואליבא</strong> <small>[על פי שיטת</small><small>]</small> <strong>בית שמאי,</strong> <strong>אי הכי</strong> <small>[אם כך</small><small>]</small> מדוע <strong>ר' יהודה אומר לא היתה נזירה אלא ארבע עשרה שנה?</strong> והלא <strong>ארבע עשרה שנה ושלשים יום מיבעי ליה</strong> <small>[צריך היה לו</small> לומר<small>],</small> שאם כשיטת בית שמאי הרי הם אומרים שבארץ ישראל צריך הנזיר לנהוג עוד שלושים ימי נזירות!
 ומעירים: <strong>תניא נמי הכי</strong> <small>[שנויה</small> ברייתא גם כן כך<small>],</small> שלא ניתן להעמיד את דעת ר' יהודה לשיטת בית שמאי, <strong>ר' יהודה אומר משום ר' אליעזר:</strong> זה ש<strong>אמר קרא</strong> <small>[הכתוב</small><small>]</small> "ו<strong>זאת תורת הנזיר</strong> ביום מלאת ימי נזרו" וגו' (במדבר ו, יג), <strong>התורה אמרה: כי</strong> <small>[כאשר</small><small>]</small> <strong>נטמא ביום מלאת</strong> נזירותו, ואף אם היתה זו נזירות ארוכה — <strong>תן לו תורת נזיר</strong> סתם, שהם שלושים יום נוספים. ולפי זה אם מדובר בשנטמאת בסוף אותם שלושים יום (ב"יום מלאת"), היתה צריכה להיות נזירה שלושים יום נוספים בלבד, ולא לנהוג נזירות מלאה של שבע שנים נוספות. אלא ודאי סבור הוא כבית הלל, אלא שלדעתו לא נטמאה כלל.
 <big>ב משנה</big> <strong>מי שהיו שתי כיתי עדים מעידות אותו</strong> (עליו) עדויות שונות על נזירותו, <strong>אלו מעידים שנזר שתים</strong> (שתי נזירויות), <strong>ואלו מעידים שנזר חמש, בית שמאי אומרים: נחלקה העדות,</strong> וכיון שיש כאן עדויות סותרות — <strong>אין כאן</strong> עדות כלל, ואינו נזיר. <strong>ובית הלל אומרים:</strong> אין כאן סתירה גמורה בין העדויות כי <strong>יש בכלל חמש שתים,</strong> ולפיכך יעשה מה שהכל מודים בו <strong>שיהא נזיר שתים.</strong>
 <big>ג גמרא</big> מעירים: <strong>מתניתין</strong> <small>[משנתנו</small><small>]</small> ש<strong>לא כי האי תנא</strong> <small>[כמו,</small> כשיטת תנא זה<small>],</small> <strong>דתניא</strong> <small>[ששנויה</small> ברייתא<small>]</small> <strong>ר' ישמעאל בנו של ר' יוחנן בן ברוקא אומר: לא נחלקו בית שמאי ובית הלל על שתי כיתי עדים,</strong> ו<strong>אחת</strong> מהן <strong>אומרת שתים, ואחת אומרת חמש, ש</strong>לדעת הכל <strong>יש בכלל חמש שתים. על מה נחלקו</strong> — <strong>על כת אחת</strong> של שני עדים, ש<strong>אחד</strong> מהם <strong>אומר שתים, ואחד אומר חמש, שבית שמאי אומרים:</strong> באופן שכזה אנו אומרים ש<strong>נחלקה עדותן,</strong> כיון שאין שני העדים מסכימים בעדותם אין כאן עדות כלל. <strong>ובית הלל אומרים:</strong> מכל מקום מסכימים הם בדבר אחד, ו<strong>יש בכלל חמש שתים.</strong>
 על העמדה זו של המחלוקת, בכת אחת של עדים, <strong>אמר רב: הכל מודים במונה</strong> שיש בכך הכחשת עדות. <strong>אמר ליה</strong> <small>[לו</small><small>]</small> <strong>רב חמא לרב חסדא: מאי קאמר</strong> <small>[מה אמר</small><small>],</small> מה כוונת דבריו אלה של רב? <strong>אילימא</strong> <small>[אם תאמר</small><small>]</small> שעד <strong>אחד אומר: חמש ולא שתים, ואחד אומר: שתים ולא חמש</strong> — במקרה כזה <strong>הא קא מכחשי אהדדי</strong> <small>[הרי</small> הם מכחישים זה את זה<small>]</small> ובודאי אין לסמוך על אף אחת מן העדויות! <strong>אלא:</strong> עד <strong>אחד אומר</strong> שאמר בקבלת נזירותו <strong>"</strong>הריני מקבל עלי נזירות <strong>אחת ושתים", ואחד אומר:</strong> שאמר <strong>"</strong>הריני מקבל עלי נזירות <strong>שלש, ארבע, חמש"</strong> — 
## דף כ:
 <strong>הא</strong> <small>[זו</small><small>]</small> <strong>למה לי</strong> לומר כלל? שכן <strong>השתא</strong> <small>[עכשיו</small><small>]</small> הרי <strong>יש לומר</strong> <strong>חמירתא</strong> <small>[ב</small>הלכה חמורה<small>]</small> <strong>אמר רב</strong> שגם אם היו שתי כתי עדים שכל אחת מהן דיה לחייבו בנזירות, נחלקה עדותן, <strong>קילתא</strong> <small>[</small>בהלכה קלה<small>]</small> בשני עדים של כת אחת, שאין בכל אחד מהם לחייבו בנזירות, אלא רק כשהם יחד <strong>לא אמר?!</strong> ומובן שבכת אחת הרי זו כהכחשת עדות! <strong>אמרי במערבא</strong> <small>[אומרים בארץ ישראל</small><small>]:</small> <strong>אין הכחשה במונה.</strong> שכיון שאחד מונה מספר מסויים, והשני מספר גדול יותר — אין כאן דין הכחשה, אלא ודאי נכלל המספר הקטן במספר הגדול.
 
 <big>א משנה</big> <strong>מי שאמר "הריני נזיר" ושמע</strong> זאת <strong>חבירו ואמר</strong> אחריו <strong>"ואני",</strong> והיה שם עוד אחד ואמר אחריו <strong>"ואני"</strong> — הרי <strong>כולם נזירים.</strong> אם <strong>הותר הראשון</strong> מנדרו על ידי חכם — <strong>הותרו כולן.</strong> ואולם אם <strong>הותר האחרון —</strong> <strong>האחרון מותר וכולם אסורין. אמר</strong> אדם <strong>"הריני נזיר", ושמע חבירו ואמר "פי כפיו ושערי כשערו" —</strong> <strong>הרי זה נזיר.</strong>
 אמר אדם <strong>"הריני נזיר", ושמעה</strong> זאת <strong>אשתו ואמרה "ואני"</strong> — אם רוצה <strong>מיפר</strong> הוא <strong>את</strong> נדר הנזירות <strong>שלה, ו</strong>מכל מקום <strong>שלו קיים,</strong> שהרי אין נדרו תלוי בנדרה. אמרה האשה <strong>"הריני נזירה" ושמע בעלה ואמר "ואני" —</strong> <strong>אינו יכול להפר</strong> את נדרה, שכן על ידי כך נמצא שהוא מיפר גם את נדרו שלו, שהרי תלוי נדרו בשלה. אם אמר לאשתו <strong>"הריני נזיר ואת",</strong> כלומר, גם את תהיי נזירה, <strong>ואמרה "אמן",</strong> שאכן מקבלת היא נדר זה על עצמה — <strong>מיפר את שלה, ושלו קיים.</strong> אבל אם אמרה האשה <strong>"הריני נזירה ואתה" ואמר "אמן" —</strong> <strong>אינו יכול להפר</strong> את נדרה.
 <big>ב גמרא</big> <strong>יתיב</strong> <small>[ישב</small><small>]</small> <strong>ריש לקיש קמיה</strong> <small>[לפני</small><small>]</small> <strong>ר' יהודה נשיאה ויתיב וקאמר</strong> <small>[וישב ואמר</small><small>]</small> בהסבר המשנה: מה ששנינו שכולם נזירים — <strong>והוא</strong> דווקא כ<strong>שהתפיסו כולן</strong> את נדרם <strong>ב</strong>פרק זמן ששיעורו <strong>תוך כדי דיבור</strong> לדברי הקודם להם. ומסבירים: <strong>וכמה</strong> הוא <strong>תוך כדי דיבור —</strong> <strong>כדי שאלת שלום, וכמה</strong> הוא <strong>כדי שאלת שלום —</strong> <strong>כדי שאומר שלום תלמיד לרב,</strong> שאומר לו "שלום עליך רבי".
 <strong>אמר ליה</strong> <small>[לו</small><small>]</small> ר' יהודה נשיאה לריש לקיש: <strong>תוב</strong> <small>[שוב</small><small>]</small> <strong>לא שבקת רווחא לתלמידא</strong> <small>[הנחת רווח לתלמיד</small><small>]</small> שיתפיס בנזירות, כגון שעבר רבו במקום באותה שעה שחבירו קיבל עליו נזירות. שכיון שצריך הוא לומר לו שלום, שוב אינו יכול להיות נזיר, שהרי זה לאחר כדי דיבור, ואילו במשנה אין מחלוקת בזה!
## דף כא.
 <strong>תניא נמי הכי</strong> <small>[שנויה</small> ברייתא גם כן כך<small>]:</small> <strong>מי שאמר "הריני נזיר" ושמע</strong> זאת <strong>חבירו ושהה כדי דבור, ו</strong>אחר כך <strong>אמר "ואני" —</strong> <strong>הוא,</strong> הראשון, <strong>אסור, וחבירו מותר,</strong> שאין נדרו תופס, כיון שהיתה הפסקה מעבר לכדי דיבור בין דבריו לדברי חבירו. <strong>וכמה</strong> הוא שיעור <strong>כדי דבור —</strong> <strong>כדי שאילת שלום תלמיד לרב.</strong>
 ומציעים: <strong>לימא מסייעא ליה</strong> <small>[האם אפשר לומר שמסייע לו</small><small>],</small> לריש לקיש, מה ששנינו במשנתנו: <strong>מי שאמר "הריני נזיר" ושמע חבירו ואמר "ואני"</strong> ועוד אחד שמע ואמר <strong>"ואני",</strong> הרי שהזכירה המשנה רק פעמיים "ואני", <strong>ותו</strong> <small>[ויותר</small><small>]</small> <strong>לא</strong> נזכר במשנה, משמע שאין איש נוסף יכול להחיל עוד נזירות, והטעם — מפני שיש הפסק גדול מדי מן הדיבור הראשון. ודוחים: זו אינה ראיה, וכי ה<strong>תנא כי רוכלא ליחשיב וליזיל</strong> <small>[כרוכל ימנה וילך</small><small>]</small>  ויאמר שוב ושוב "ואני" "ואני"?
  ומקשים: אם כן, שהתנא מקצר בלשונו — <strong>וליתני חד ולשמעינן הני</strong> <small>[ושישנה</small> רק אחד וישמיענו מכאן את אלו האחרים<small>]!</small> ומשיבים: <strong>הכי נמי</strong> <small>[כך גם כן</small><small>]</small> היה צריך להיות, <strong>ו</strong>אולם <strong>משום דקתני סיפא</strong> <small>[ששנה בסוף</small><small>]</small> <strong>הותר הראשון —</strong> <strong>הותרו כולן, הותר האחרון —</strong> <strong>האחרון מותר וכולן אסורין, מכלל</strong> הדברים אנו למדים <strong>דאיכא</strong> <small>[שיש</small><small>]</small> <strong>אמצעי</strong> בין הראשון והאחרון, <strong>ומשום הכי קתני</strong> <small>[כך שנה</small><small>]</small> <strong>"ואני" "ואני"</strong> שביחד עם הראשון הריהם שלושה; ראשון, אחרון ואמצעי.
 <big>א</big> ובאותו ענין <strong>איבעיא להו</strong> <small>[נשאלה להם</small> ללומדים<small>]</small> שאלה זו: האם <strong>חד בחבריה מיתפיס</strong> <small>[אחד בחבירו נתפס</small><small>],</small> כלומר, כל אחד נתפס בנדרו של הקודם לו, <strong>או דלמא בקמא מיתפסי</strong> <small>[שמא בראשון נתפסים</small> כולם<small>]?</small> ושואלים: <strong>למאי נפקא מינה</strong> <small>[למה,</small> לאיזה ענין להלכה יוצא הבדל מזה<small>]</small> אם נאמר כצד זה או כצד זה של הבעיה — <strong>לאתפוסי ומיזל</strong> <small>[להתפיס וללכת</small> הלאה<small>]</small> יותר ויותר אנשים. <strong>אי אמרת חד בחבריה מתפיס</strong> <small>[אם אומר אתה</small> כי אחד בחבירו נתפס<small>] —</small> <strong>מתפסין ואזלין</strong> <small>[נתפסים והולכים</small><small>]</small> <strong>לעולם,</strong> שאם לא היה הפסק זמן בין אחד לחבירו — אפשר להמשיך כך את השרשרת כמה שירצו. <strong>ואי אמרת בקמא מתפסי</strong> <small>[ואם אתה אומר שבראשון</small> הם נתפסים<small>]</small> — <strong>טפי</strong> <small>[יותר</small><small>]</small> <strong>מכדי דבור</strong> מן הראשון <strong>לא מתפסין</strong> <small>[נתפסים</small><small>].</small> ואם כן <strong>מאי</strong> <small>[מה</small><small>]</small>  הדין?
  ומציעים:  <strong>תא שמע</strong> <small>[בוא</small> ושמע<small>]</small> ראיה ממה ששנינו במשנתנו: <strong>"הריני נזיר" ושמע חבירו ואמר "ואני" "ואני",</strong> שרק פעמיים הוזכר "ואני" <strong>ותו</strong> <small>[ויותר</small><small>]</small> <strong>לא</strong> נזכר <strong>מידי</strong> <small>[דבר</small> נוסף<small>],</small> <strong>שמע מינה</strong> <small>[למד מכאן</small><small>]</small> כי <strong>בקמא</strong> <small>[בראשון</small><small>]</small> <strong>הוא דמתפסי</strong> <small>[שנתפסים</small> כולם<small>],</small> <strong>דאי סלקא דעתך חד בחבריה מיתפיס</strong> <small>[שאם עולה על דעתך</small> כל אחד בחבירו נתפס<small>]</small> — <strong>ליתני טובא</strong> <small>[שישנה יותר</small><small>]</small> <strong>"ואני"!</strong> ודוחים: מכאן אין ראיה, וכי ה<strong>תנא כי רוכלא ליחשיב וליזיל</strong> <small>[כרוכל ימנה וילך</small><small>]?</small>  אלא הסתפק רק בשתי דוגמאות.
  ומקשים: אם לא רצה לשנות הרבה,  <strong>וליתני חד ולשמעינן כולהון</strong> <small>[שישנה</small> רק "ואני" אחד וישמיענו מכאן את כולם<small>]!</small> ומשיבים: <strong>איידי דקתני</strong> <small>[מתוך ששנה</small><small>]</small> בהמשך <strong>הותר הראשון —</strong> <strong>הותרו כולן, הותר האחרון —</strong> <strong>האחרון מותר וכולן אסורין, מכלל דאיכא</strong> <small>[שיש</small><small>]</small> <strong>אמצעי, משום הכי קתני</strong> <small>[כך שנה</small><small>]</small> <strong>"ואני" "ואני"</strong> — שיהיו לפחות שלושה, שהם הנודר הראשון ושניים שאחריו. אבל אין מכאן ראיה שאי אפשר שייתפסו יותר.
  ומציעים, <strong>תא שמע</strong> <small>[בוא</small> ושמע<small>]</small> ראיה נוספת ממה ששנינו במשנה: <strong>הותר הראשון —</strong> <strong>הותרו כולן.</strong> ונדייק: דווקא אם הותר <strong>ראשון הוא דשרו</strong> <small>[שהותרו</small><small>]</small> כולם על ידי התרתו, <strong>הא</strong> <small>[הרי</small><small>]</small> אם הותר ה<strong>אמצעי —</strong> <strong>לא</strong> הותרו אלו שאחריו, אם כן <strong>שמע מינה בקמא מתפסין</strong> <small>[למד מכאן שבראשון הם נתפסים</small><small>],</small>  והכל תלוי בו בלבד.
  ודוחים:  <strong>אימא</strong> <small>[</small>יכול אני לומר<small>]</small> <strong>לך: לעולם חד בחבריה מתפיס</strong> <small>[אחד בחבירו נתפס</small><small>],</small> ואף אם הותר האמצעי היו אלו שאחריו מותרים. אלא <strong>ואיידי דבעי מיתנא</strong> <small>[ומתוך שרצה לשנות</small><small>]</small> <strong>"הותרו כולן", דאי תנא</strong> <small>[שאם היה שונה</small><small>]</small> דבר זה ב<strong>אמצעי,</strong> אי אפשר לומר כך, שהרי <strong>איכא</strong> <small>[יש</small><small>]</small> <strong>ראשון</strong> ש<strong>לא משתרי</strong> <small>[מותר</small><small>],</small> שהרי הוא לא התפיס באמצעי, <strong>משום הכי קתני</strong> <small>[כך שנה</small><small>]</small> <strong>ראשון,</strong> ואם כן אין מכאן ראיה.
  ומציעים עוד ראיה מן המשנה: <strong>תא שמע</strong> <small>[בוא</small> ושמע<small>]:</small> <strong>הותר האחרון —</strong> <strong>האחרון מותר וכולן אסורין.</strong> ויש לדייק מכאן: דווקא במקרה זה הוא בלבד מותר, ומדוע? משום <strong>דלא איכא אחרינא בתריה</strong> <small>[שאין אחר אחריו</small><small>],</small> <strong>אבל אמצעי, דאיכא אחרינא בתריה</strong> <small>[שיש אחר אחריו</small><small>]</small> שהותר נדרו — <strong>משתרי</strong> <small>[הותר</small><small>]</small> גם זה שאחריו. <strong>שמע מינה</strong> <small>[למד מכאן</small><small>]</small> כי כל <strong>חד בחבריה מתפיס</strong> <small>[אחד בחבירו נתפס</small><small>].</small>
 ודוחים: <strong>לעולם אימא</strong> <small>[</small>יכול אני לומר<small>]</small> <strong>לך: בקמא מיתפסין</strong> <small>[בראשון נתפסים</small> כולם<small>]</small> <strong>ומאי</strong> <small>[ומה</small> פירוש<small>]</small> <strong>"אחרון" דקתני</strong> <small>[ששנה</small><small>]</small> שכולם אסורים חוץ ממנו — <strong>אמצעי,</strong> ומי שאחריו אכן לא הותר, <strong>ו</strong>מדוע נקרא "אחרון" — <strong>איידי דתנא</strong> <small>[מתוך ששנה</small><small>]</small> קודם לכן במשנה <strong>"ראשון", תנא</strong> <small>[שנה</small><small>]</small> כאן לשון <strong>"אחרון",</strong> אבל אין לדייק מכאן דבר.
  ומציעים עוד: <strong>תא שמע</strong> <small>[בוא</small> ושמע<small>],</small> <strong>דתניא בהדיא</strong> <small>[ששנויה</small> ברייתא בפירוש<small>]:</small> <strong>הותר הראשון —</strong> <strong>הותרו כולן, הותר האחרון —</strong> <strong>האחרון מותר וכולן אסורין, הותר אמצעי</strong> — כל מי שהוא <strong>הימנו ולמטה</strong> (אחריו) <strong>מותר, הימנו ולמעלה</strong> (מלפניו) — <strong>אסור, שמע מינה</strong> <small>[למד מכאן</small><small>]</small> כי <strong>חד בחבריה מתפיס</strong> <small>[אחד בחברו נתפס</small><small>].</small> ומסכמים, אכן <strong>שמע מינה</strong> <small>[למד מכאן</small><small>]</small> שכן הוא.
 <big>ב</big> שנינו במשנה: מי שאמר <strong>"הריני נזיר" ושמע חבירו ואמר "פי כפיו ושערי כשערו" וכו'</strong> — הרי הוא נזיר. ושואלים: <strong>משום</strong> ש<strong>אמר "פי כפיו ושערי כשערו" הרי</strong> הוא <strong>נזיר?</strong>
## דף כא:
 <strong>ורמינהו</strong> <small>[ומשליכים,</small> מראים סתירה לכך<small>]</small> ממה ששנינו: אם אמר <strong>"ידי נזירה" ו</strong>כן אם אמר <strong>"רגלי נזירה" —</strong> <strong>לא אמר כלום,</strong> אבל אם אמר <strong>"ראשי נזירה"</strong> או <strong>"כבדי נזירה" —</strong> <strong>הרי זה נזיר. זה הכלל:</strong> קיבל נזירות על <strong>דבר</strong> (אבר, חלק מן הגוף) <strong>שהנשמה תלויה בו,</strong> כלומר, שאי אפשר לחיות בלעדיו — <strong>הרי זה נזיר.</strong> ואם קיבל נזירות על חלק בגוף שאפשר להתקיים אף בלעדיו — אינו נזיר. ואם כן אף האומר על שערו, שוודאי אין הנשמה תלויה בו — לא היה צריך להיות נזיר!
 <strong>אמר רב יהודה:</strong> יש להבין ש<strong>אמר הכי</strong> <small>[כך</small><small>],</small> שכך היתה כוונתו: <strong>יעשה פי כפיו</strong> להיאסר <strong>מיין, ושערי כשערו מלגוז.</strong>
 <big>א</big> שנינו במשנה אם אמרה אשה <strong>"הריני נזירה", ושמע בעלה ואמר "ואני" —</strong> <strong>אינו יכול להפר</strong> את נדרה. <strong>איבעיא להו</strong> <small>[נשאלה להם</small> ללומדים<small>]</small> שאלה זו: האם <strong>בעל</strong> המפר את נדר אשתו <strong>מיעקר עקר</strong> <small>[עוקר</small><small>]</small> את הנדר מעיקרו כאילו לא היה, <strong>או דלמא</strong> <small>[שמא</small><small>]</small> הוא רק <strong>מיגז גייז</strong> <small>[גוזז</small> אותו<small>],</small> כלומר, עוקר אותו מכאן ולהבא? ומסבירים: <strong>למאי נפקא מינה</strong> <small>[מה</small> הבדל דין יוצא מזה<small>]</small> אם נאמר כצד זה או כצד זה — 
 <strong>לאשה שנדרה בנזיר</strong> (נדר נזירות), <strong>ושמעה חברתה ואמרה "ואני", ושמע בעלה של ראשונה והפר לה.</strong> ומעתה, <strong>אי אמרת מיעקר עקר</strong> <small>[אם אומר אתה שעוקר</small><small>]</small> הבעל את הנדר מעיקרו — <strong>ההיא,</strong> השניה, <strong>נמי אישתראי</strong> <small>[גם כן הותרה</small><small>],</small> שהרי תלתה בנדר שמתברר כעת שלא היה קיים כלל. <strong>ואי אמרת מיגז גייז</strong> <small>[ואם אתה אומר</small> שהוא רק גוזז<small>]</small> מכאן ולהבא — <strong>איהי אשתראי</strong> <small>[היא הותרה</small><small>]</small> אבל <strong>חברתה אסירא</strong> <small>[חברתה</small> עדיין אסורה<small>],</small> שהרי לא נעקר הנדר משעה שתלתה בו את נדרה. ואם כן <strong>מאי</strong> <small>[מה</small><small>]</small>  הפתרון לשאלה זו?
  ומציעים:  <strong>תא שמע</strong> <small>[בוא</small> ושמע<small>]</small> ראיה לדבר ממה ששנינו: אמרה <strong>"הריני נזירה" ושמע בעלה ואמר "ואני" —</strong> <strong>אינו יכול להפר. ואי סלקא דעתך בעל מיגז גייז</strong> <small>[ואם עולה על דעתך</small> שהבעל רק גוזז<small>]</small> את הנדר — <strong>ליפר</strong> <small>[שיפר</small><small>]</small> <strong>לאשתו והוא ליתסר</strong> <small>[ייאסר</small><small>],</small> שהרי לנדרה היה חלות בשעה שתלה בו את נדרו, ולא נעקר למפרע מאותה שעה. <strong>אלא לאו שמע מינה</strong> <small>[האם לא תלמד מכאן</small><small>]</small> כי ה<strong>בעל מיעקר עקר</strong> <small>[עוקר</small><small>]</small> את הנדר מעיקרו, וכיון שעל ידי כך נמצא שעוקר את נדרו שלו —  אינו יכול להפר לה?
  ודוחים:  <strong>לא, לעולם</strong> יכול אתה לומר שהבעל <strong>מיגז גייז</strong> <small>[גוזז</small><small>]</small> את הנדר מכאן ולהבא. <strong>ו</strong>אם רק משום ענין זה, <strong>בדין הוא דליפר</strong> <small>[שיפר</small><small>]</small> <strong>לה. והיינו טעמא דלא מצי מיפר</strong> <small>[ו</small>אולם זה הטעם שאינו יכול להפר<small>],</small> כי <strong>כיון</strong> ש<strong>אמר לה "ואני"</strong> הרי <strong>כמאן</strong> <small>[כמי</small><small>]</small> ש<strong>אמר "קיים ליכי"</strong> <small>[לך</small><small>]</small> <strong>דמי</strong> <small>[נחשב</small><small>]</small> ובעל שקיים את נדר אשתו שוב אינו יכול להפירו. ולכן, <strong>אי מתשיל אהקמתו</strong> <small>[אם הוא נשאל</small> לחכם על הקמתו<small>],</small> שמבקש שיתירו לו בית דין את מה שהקים — <strong>מצי מיפר</strong> <small>[יכול להפר</small><small>],</small> <strong>ואי</strong> <small>[ואם</small><small>]</small> <strong>לא —</strong> <strong>לא מצי מיפר</strong> <small>[יכול להפר</small><small>].</small> ואם כן אין מכאן ראיה.
  ומציעים עוד ראיה: <strong>תא שמע</strong> <small>[בוא</small> ושמע<small>]</small> ראיה לדבר ממה ששנינו: <strong>האשה שנדרה בנזיר</strong> (נדר נזירות), <strong>והפרישה את בהמתה</strong> לקרבן הנזירות, <strong>ואחר כך הפר לה בעלה</strong> את נדרה, ושוב אינה צריכה בהמה זו לקרבן, <strong>אם</strong> מ<strong>שלו היתה הבהמה</strong> ונתן לה לצורך הקרבן בלבד — הרי זה כאילו לא הוקדשה כלל, ו<strong>תצא ותרעה בעדר</strong> עם שאר הבהמות, כבהמת חולין גמורה. <strong>ואם שלה היתה הבהמה,</strong> זו המיועדת לקרבן <strong>החטאת —</strong> <strong>תמות</strong> כדין כל בהמת חטאת שאי אפשר להקריבה, שהיא מומתת.
 <strong>ואי סלקא דעתך</strong> <small>[ואם עולה על דעתך</small><small>]</small> לומר שה<strong>בעל מיעקר עקר</strong> <small>[עוקר</small><small>]</small> את הנדר מעיקרו — <strong>תיפוק</strong> <small>[תצא</small><small>]</small> גם החטאת שהפרישה היא משלה <strong>לחולין,</strong> כדין חטאת נזיר שהתירו חכמים את נדרו (להלן נזיר לא, ב)! <strong>אלא לאו שמע מינה</strong> <small>[האם לא תלמד מכאן</small><small>]</small> כי ה<strong>בעל</strong> רק <strong>מיגז גייז</strong> <small>[גוזז</small><small>]</small>  את הנדר, ובשעה שהפרישה בהמה היתה אכן נזירה, ולא נעקר דבר זה!
  ודוחים:  <strong>לעולם אימא</strong> <small>[</small>יכול אני אומר<small>]</small> <strong>לך</strong> שה<strong>בעל מיעקר עקר</strong> <small>[עוקר</small><small>]</small> את הנדר מעיקרו, <strong>והיינו טעמא</strong> <small>[וזה הטעם</small><small>]:</small> <strong>כיון</strong> ש<strong>לא צריכה כפרה</strong> עוד, שהרי הנדר בטל מעתה, <strong>הות</strong> <small>[הריהי</small><small>]</small> בהמה זו נדונה <strong>כ</strong>דין בהמת <strong>חטאת שמתו בעליה</strong> שאין צורך עוד בכפרתה, <strong>וגמירי</strong> <small>[ולמודים אנו</small> במסורת<small>]</small> ש<strong>חטאת שמתו בעליה</strong> — <strong>תמות.</strong>
 ומציעים עוד: <strong>תא שמע</strong> <small>[בוא</small> ושמע<small>]</small> ראיה לדבר ממה ששנינו במשנה הבאה: <strong>האשה שנדרה בנזיר</strong> (נדר נזירות), <strong>ו</strong>בכל זאת <strong>היתה שותה יין ומטמאה למתים —</strong> <strong>הרי זו סופגת</strong> (לוקה) <strong>את הארבעים</strong> מלקות שלוקה בהם העובר על "לאו" מן התורה. ומעתה נברר, <strong>היכי דמי</strong> <small>[כיצד בדיוק היה הדבר</small><small>]?</small> <strong>אילימא</strong> <small>[אם תאמר</small><small>]</small> ש<strong>לא היפר לה</strong> ה<strong>בעל</strong> — וכי <strong>צריכא למימר</strong> <small>[צריך לומר</small><small>]</small> שהיא לוקה? הרי כל נזיר שעובר על נזרו לוקה!
 <strong>אלא פשיטא</strong> <small>[פשוט</small><small>]</small> שמדובר כש<strong>היפר לה</strong> ה<strong>בעל. ואי סלקא דעתך</strong> <small>[ואם עולה על דעתך</small><small>]</small> לומר שה<strong>בעל מיעקר עקר</strong> <small>[עוקר</small><small>]</small> את הנדר מעיקרו — <strong>אמאי</strong> <small>[מדוע</small><small>]</small> <strong>סופגת ארבעים</strong> מלקות? הלא היא כאילו לא נדרה כלל! <strong>אלא לאו שמע מינה</strong> <small>[האם לא תלמד מכאן</small><small>]</small> שהבעל רק <strong>מיגז גייז</strong> <small>[גוזז</small><small>]</small>  את הנדר, ולכן כיון שחל עליה הנדר במשך זמן מסויים, הריהי לוקה על מה שעברה?
  ודוחים:  <strong>לעולם אימא</strong> <small>[</small>יכול אני לומר<small>]</small> <strong>לך</strong> שה<strong>בעל מיעקר עקר</strong> <small>[עוקר</small><small>]</small> את הנדר מעיקרו, <strong>ו</strong>אולם <strong>משום דקתני סיפא</strong> <small>[ששנה בסוף</small><small>]:</small> <strong>היפר לה בעלה והיא לא ידעה, והיתה שותה יין ומטמאה למתים</strong> — למרות שהיא התכוונה לעבירה, <strong>אינה סופגת את הארבעים</strong> מלקות כיון שלא היתה כאן עבירה בפועל, משום כך
## דף כב.
 <strong>תנא נמי רישא</strong> <small>[שנה גם כן בתחילה</small><small>]</small> <strong>סופגת,</strong> אף על פי שאין בכך חידוש.
  ומציעים עוד: <strong>תא שמע</strong> <small>[בוא</small> ושמע<small>]</small> ראיה ממקום אחר, ששנינו: <strong>האשה שנדרה בנזיר</strong> (נדר נזירות) <strong>ונטמאת, ואחר כך הפר לה בעלה —</strong> <strong>מביאה חטאת העוף, ואינה מביאה עולת העוף. ואי סלקא דעתך</strong> <small>[ואם עולה על דעתך</small><small>]</small> לומר שה<strong>בעל</strong> רק <strong>מיגז גייז</strong> <small>[גוזז</small><small>]</small> את הנדר — <strong>תייתי נמי</strong> <small>[תביא גם כן</small><small>]</small> <strong>עולת העוף</strong> להשלים קרבן לכפר על מה שנטמאה בנזירותה! ואם כן מוכח מכאן שהבעל עוקר את הנדר מעיקרו, ולכן אינה מביאה עולת העוף.
  את הראיה הזו דוחים: <strong>ואלא מאי</strong> <small>[מה</small><small>]</small> אומר אתה שהבעל <strong>מיעקר עקר</strong> <small>[עוקר</small><small>]</small> את הנדר מעיקרו? אם כן <strong>חטאת העוף נמי</strong> <small>[גם כן</small><small>]</small> <strong>לא תייתי</strong> <small>[תביא</small><small>]!</small> ומשיבים: אכן <strong>הכי נמי</strong> <small>[כך גם כן</small><small>]</small> היה צריך להיות, <strong>ו</strong>אולם <strong>הא</strong> <small>[</small>ברייתא זו<small>]</small> כשיטת <strong>מני</strong> <small>[מי היא</small><small>] —</small> <strong>ר' אלעזר הקפר היא.</strong>
 <strong>דתניא</strong> <small>[ש</small>כן שנינו בברייתא<small>],</small> <strong>ר' אלעזר הקפר בר רבי אומר: מה תלמוד לומר</strong> (מה בא ללמדנו) <strong>"מאשר חטא על הנפש"</strong> (במדבר ו, יא), האמור בנזיר, שצריך להביא קרבן לכפר עליו? <strong>וכי באיזו נפש חטא זה</strong> הנזיר? <strong>אלא מפני שציער עצמו</strong> בכך שנמנע <strong>מן היין נקרא</strong> על שום כך <strong>חוטא. והלא דברים קל וחומר: ומה זה שלא ציער עצמו אלא מן היין</strong> בלבד <strong>נקרא חוטא, המצער עצמו</strong> בנדרים וסיגופים <strong>מכל דבר —</strong> <strong>על אחת כמה וכמה</strong> שנקרא חוטא. ולשיטה זו ראוי לה שתביא את החטאת לכפר על עצם נזירותה, אף שהבעל בהפרתו עוקר את הנזירות מעיקרה.
  ולאחר שניסינו לברר ממקורות שונים את השאלה אם בעל עוקר את הנדר מעיקרו או רק מכאן ולהבא, מציעים: <strong>תא שמע דתניא בהדיא</strong> <small>[בוא</small> ושמע ראיה לדבר ממה ששנינו בברייתא במפורש<small>]</small> ועל ידה נפתרה בעיה זו: <strong>האשה שנדרה בנזיר</strong> (נדר נזירות), <strong>ושמעה</strong> זאת <strong>חבירתה ואמרה "ואני", ובא בעלה של ראשונה והפר לה —</strong> <strong>היא מותרת וחבירתה אסורה. שמע מינה</strong> <small>[למד מכאן</small><small>]:</small> שה<strong>בעל מיגז גייז</strong> <small>[גוזז</small><small>]</small> את הנדר, אבל אינו עוקר אותו מעיקרו.
  וממשיכה הברייתא, <strong>ר' שמעון אומר: אם אמרה לה</strong> השניה לאחר ששמעה אותה מקבלת נזירות עליה <strong>"הריני כמותיך"</strong> — במקרה כזה <strong>שתיהן מותרות,</strong> שכיון שתלתה השניה את כל נזירותה בראשונה, ולא נדרה שום נדר משל עצמה, הרי משעה שבטלה נזירותה של הראשונה בטלה עמה גם נזירותה של השניה.
## דף כב:
 <strong>מר זוטרא בריה</strong> <small>[בנו</small><small>]</small> של <strong>רב מרי אמר: האי</strong> <small>[זו</small><small>]</small> השאלה שאנו דנים בה עתה ביחס לאשה שהתפיסה נדרה באשה אחרת, מה יהא הדין אם הופר נדרה של הראשונה <strong>היינו</strong> <small>[זוהי</small><small>]</small> ביסודה שאלתו של <strong>רמי בר חמא</strong> בנושא אחר. <strong>דבעי</strong> <small>[ששאל</small><small>]</small> <strong>רמי בר חמא:</strong> אם אומר אדם על דבר מסויים: <strong>"הרי</strong> זה אסור <strong>עלי כבשר זבח שלמים", מהו</strong> הדין? האם יש כאן נדר האוסר את הדבר, או לא?
  וצדדי השאלה: האם <strong>כי</strong> <small>[כאשר</small><small>]</small> <strong>מתפיס איניש</strong> <small>[אדם</small><small>]</small> בנדר, שאומר "דבר זה יהא כמו זה" <strong>בעיקרא</strong> <small>[בעיקרו</small><small>]</small> הוא <strong>מתפיס.</strong> ואף כאן, כיון שמתחילה, לפני זריקת הדם על המזבח, היה הבשר אסור בהנאה — נמצא שהתפיס בדבר שהוא אסור בהנאה והנדר חל. <strong>או דלמא</strong> <small>[שמא</small><small>]</small> <strong>בצננא</strong> <small>[בצונן =</small> בהיתר<small>]</small> <strong>מתפיס</strong> את נדרו, והרי זבחי שלמים אחר זריקת הדם מותרים באכילה ואין הדבר נאסר עליו? ולכאורה שאלה זו דומה לשאלה בענין נדרה של האשה השניה, האם היא מתפיסה בעיקרו — תחילתו של הנדר הראשון — לפני שהופר, או בצד ההיתר שבו — לאחר מכן.
  את ההצעה הזו דוחים: <strong>מי דמי</strong> <small>[האם דומים</small><small>]</small> הדברים? <strong>התם</strong> <small>[שם</small><small>]</small> <strong>כיון</strong> ש<strong>אמר "הרי עלי כבשר זבח שלמים", אף על גב</strong> <small>[אף על פי</small><small>]</small> ש<strong>לאחר שנזרק דמו מצי אכיל ליה</strong> <small>[יכול לאכול אותו</small><small>]</small> <strong>בחוץ,</strong> מכל מקום עדיין <strong>מיקדש קדיש</strong> <small>[קדוש</small><small>]</small> הוא לעניינים שונים, ויש כאן נדר בדבר שיש בו איסור מסויים. <strong>אבל הכא</strong> <small>[כאן</small><small>]</small> <strong>אי סלקא דעתך</strong> <small>[אם עולה על דעתך</small><small>]</small> לומר שמי שמתפיס — <strong>בצננא קא מתפיס</strong> <small>[בצונן,</small> בהיתר, הוא מתפיס<small>]</small> <strong>הא</strong> <small>[הרי</small><small>]</small> <strong>הפר לה בעלה</strong> ואין כאן צד נדר כלל, ואין משמעות לדברים! <strong>איכא דאמרי</strong> <small>[ויש שאומרים</small><small>]</small> שאין מקבלים את הדחיה הזו. ולדעתם, אכן <strong>היינו</strong> <small>[זו היא</small><small>]</small> השאלה של <strong>רמי בר חמא ודאי.</strong>
 ועוד שואלים: <strong>אמרה לה</strong> לחבירתה שנדרה בנזיר, בנוסח <strong>"הריני נזירה בעיקביך"</strong> ואחרי כן היפר בעלה של הראשונה את נדר אשתו, <strong>מהו</strong> דינה של השניה? וצדדי השאלה: האם <strong>"הריני בעיקביך"</strong> משמעותו <strong>בכולא מילתא</strong> <small>[בכל הדבר</small><small>],</small> <strong>ו</strong>לכן <strong>שריא</strong> <small>[מותרת</small><small>],</small> שהרי לבסוף הותרה אף הראשונה. <strong>או דלמא כמיקמי דליפר</strong> <small>[שמא כלפני שיפר</small><small>]</small> <strong>לה בעלה</strong> משמע, <strong>ו</strong>לכן <strong>אסירא</strong> <small>[אסורה</small><small>]?</small>
 ומציעים: <strong>תא שמע</strong> <small>[בוא</small> ושמע<small>]</small> פתרון לשאלה ממה ששנינו: <strong>האשה</strong> <strong>שנדרה בנזיר</strong> (נדר נזירות) <strong>ושמע בעלה ואמר "ואני" —</strong> <strong>אינו יכול להפר</strong> שנמצא מיפר בכך את נדרו שלו, שהתפיס בשלה, ואינו יכול לעשות זאת. <strong>ואי סלקא דעתך</strong> <small>[ואם עולה על דעתך</small><small>]</small> לומר <strong>כי אמר</strong> <small>[כאשר אומר</small><small>]</small> <strong>לה "הריני בעיקביך"</strong> — <strong>בעיקרא קא</strong> <small>[בעיקר</small> הנדר הריהו<small>]</small> <strong>מתפיס</strong> ואינו תולה את נדרו בנדרה לכל אורך הנזירות, אם כן <strong>ליפר</strong> <small>[שיפר</small><small>]</small> <strong>לה לדידה ולוקים דידיה</strong> <small>[את שלה ויקים</small> את שלו<small>],</small> כלומר, הוא ישאר באיסורו!
 <strong>אלא לאו שמע מינה בכולא דמילתא</strong> <small>[האם לא תלמד מכאן</small> שבכל הדבר<small>]</small> הוא <strong>מתפיס, והלכך</strong> (ולכן) אפשר לדייק כך: דווקא <strong>הוא</strong> ש<strong>לא מצי מיפר</strong> <small>[יכול להפר</small><small>]</small> משום שאם יפר — נמצא כמיפר גם את נדרו שלו, <strong>הא</strong> <small>[הרי</small><small>]</small> <strong>אשה</strong> ש<strong>אמרה "הריני בעיקביך" היא נמי</strong> <small>[גם כן</small><small>]</small> <strong>מותרת</strong>  בהפרת נדר הראשונה?
  ודוחים:  <strong>לא, לעולם</strong> יכול אתה לומר כי <strong>בעיקרא</strong> <small>[בעיקרו</small><small>]</small> של נדר הוא <strong>מתפיס, והכא</strong> <small>[וכאן</small><small>],</small> בבעל, סיבה אחרת יש לכך שאינו יכול להפר, <strong>כיון דאמר</strong> <small>[שאומר</small><small>]</small> <strong>לה "ואני" —</strong> <strong>כאומר "קיים ליכי</strong> (לך) <strong>"</strong><strong>דמי</strong> <small>[נחשב</small><small>],</small> שבקבלת הנדר הוא ממילא גם מקיים את נדרה. <strong>ו</strong>לכן, <strong>אי מתשיל אהקמתו</strong> <small>[אם</small> הוא נשאל לחכם על הקמתו<small>],</small> שרוצה להתחרט על שהקים את נדרה — <strong>מצי מיפר</strong> <small>[יכול להפר</small><small>],</small> <strong>ואי</strong> <small>[ואם</small><small>]</small> <strong>לא</strong> נשאל — <strong>לא.</strong>
 <big>א</big> שנינו במשנה: אמר הבעל <strong>"הריני נזיר ואת" ואמרה</strong> אשתו אחריו <strong>"אמן" —</strong> <strong>מיפר את שלה, ושלו קיים. ורמינהו</strong> <small>[ומשליכים,</small> מראים סתירה<small>]</small> ממה ששנינו בברייתא: מי שאמר לאשתו <strong>"הריני נזיר ואת", ואמרה "אמן" —</strong> <strong>שניהם אסורין, ואם לאו</strong> <small>[לא</small><small>],</small> שלא ענתה "אמן" — <strong>שניהם מותרין, מפני שתלה</strong> את <strong>נדרו בנדרה,</strong> שהתכוון לומר: הריני נזיר אם את תהיי נזירה, ואם היא לא קיבלה על עצמה — אף נדרו בטל. הרי שלפי הברייתא אינו יכול להפר את נדרה אם אמרה "אמן", והרי זה שלא כמשנתנו.
 <strong>אמר רב יהודה: תני</strong> <small>[שנה</small><small>],</small> תקן את הנוסח בברייתא כך: <strong>"מיפר את שלה ושלו קיים"</strong> כמשנתנו, ולא בנוסח "שניהם אסורים". <strong>אביי אמר: אפילו תימא כדקתני</strong> <small>[תאמר כפי ששנויה</small><small>]</small> הברייתא, ועדיין יש לומר שיש הבדל בדרך שבה נאמרו הדברים; ב<strong>ברייתא</strong> מדובר <strong>כגון דקאמר</strong> <small>[שאומר</small><small>]</small> <strong>לה</strong> משפט שלם אחד: <strong>"הריני נזיר ואת" דקא תלי</strong> <small>[שתולה</small><small>]</small> את <strong>נדרו בנדרה,</strong> ומשום כך אם היא אינה נזירה — אף נדרו בטל.
## דף כג.
 <strong>ומתניתין</strong> <small>[ומשנתנו</small><small>]</small> מדברת <strong>כגון דאמר</strong> <small>[שאומר</small><small>]</small> <strong>לה</strong> בלשון שאלה <strong>"הריני נזיר ואת מאי"</strong> <small>[מה</small><small>]?</small> ומדבריו משמע שהוא מקבל על עצמו נזירות גמורה, אלא ששואל אם גם אשתו רוצה להצטרף אליו. <strong>משום הכי</strong> <small>[כך</small><small>],</small> מתוך שאין נדרו תלוי בנדרה, ואין הפרת נדרה גוררת הפרת נדרו — <strong>מיפר את שלה ושלו קיים.</strong>
 <big>א משנה</big> <strong>האשה שנדרה בנזיר</strong> (נדר נזירות), ועברה על נדרה, <strong>והיתה שותה ביין ומטמאה למתים —</strong> <strong>הרי זו סופגת</strong> (לוקה) <strong>את הארבעים</strong> מלקות על כל אחת ממצוות לא תעשה מן התורה שעברה עליהן. <strong>הפר לה בעלה, והיא לא ידעה שהפר לה בעלה, והיתה שותה ביין ומטמאה למתים —</strong> <strong>אינה סופגת את הארבעים</strong> שהרי משהיפר לה שוב אינה נזירה. <strong>ר' יהודה אומר: אם אינה סופגת את הארבעים</strong> מלקות מן התורה — <strong>תספוג מכת מרדות</strong> (מלקות מדברי סופרים), כדי להענישה על שנתכוונה לעבור עבירה במזיד. שהרי למרות שהיה מותר לה לשתות יין, היא לא ידעה על כך ובכל זאת שתתה יין.
 <big>ב גמרא</big> בקשר לאמור במשנה מביאים עוד את מה ש<strong>תנו רבנן</strong> <small>[שנו חכמים</small><small>]</small> על האמור בתורה בפרשת נדרים: <strong>"אישה הפרם וה' יסלח לה"</strong> (במדבר ל, יג) — <strong>באשה שהפר לה בעלה</strong> את נדרה <strong>והיא לא ידעה</strong> שהיפר לה, והתכוונה לעבור עליו במזיד <strong>הכתוב מדבר, שהיא צריכה כפרה וסליחה</strong> אם עשתה מה שאסרה עליה בנדרה.
 <strong>וכשהיה מגיע ר' עקיבא אצל פסוק זה היה בוכה,</strong> ואומר: <strong>ומה מי שנתכוון לעלות בידו</strong> (לקחת) ולאכול <strong>בשר חזיר,</strong> שנתכוון לעשות איסור, <strong>ועלה בידו</strong> ואכל <strong>בשר טלה,</strong> שבפועל לא עשה איסור, כאשה זו שלא ידעה שהיפר לה בעלה, שבפועל לא חטאה אבל התכוונה לאיסור — בכל זאת הוא <strong>טעון</strong> (צריך) <strong>כפרה וסליחה, המתכוון לעלות בידו בשר חזיר ועלה בידו</strong> בפועל <strong>בשר חזיר —</strong> <strong>על אחת כמה וכמה</strong> שהוא טעון כפרה.
 <strong>כיוצא בדבר</strong> לגבי כפרתו של מי שנתכוון לעבירה <strong>אתה אומר:</strong> נאמר בקשר להבאת קרבן אשם תלוי (הבא על ספק עבירה) <strong>"ולא ידע ואשם ונשא עונו"</strong> (ויקרא ה, יז) ואף מכאן יש ללמוד:
 <strong>ומה מי שנתכוון לעלות בידו בשר טלה</strong> שמותר באכילה, <strong>ועלה בידו בשר חזיר,</strong> שעשה איסור שלא בכוונה, <strong>כגון</strong> שלקח <strong>חתיכה</strong> שהיא <strong>ספק של שומן</strong> המותר באכילה, <strong>ספק של חלב</strong> האסור באכילה, ואכלה, שעליה חייב להביא אשם תלוי — עליו <strong>אמר קרא</strong> <small>[הכתוב</small><small>]</small> <strong>"ונשא עונו",</strong> שמוטל עליו חטא ועליו לכפרו בקרבן, <strong>מי שנתכוון לעלות בידו בשר חזיר, ועלה בידו בשר חזיר —</strong> <strong>על אחת כמה וכמה</strong> שצריך כפרה.
 <strong>איסי בן יהודה אומר:</strong> יש לפרש פסוק זה <strong>"ולא ידע ואשם ונשא עונו"</strong> באופן שונה: <strong>ומה מי שנתכוון לעלות בידו בשר טלה ועלה בידו בשר חזיר, כגון</strong> שהיו לפניו <strong>שתי חתיכות אחת של חלב ואחת של שומן,</strong> ולא ידע איזו מהן האסורה ולקח ואכל אחת מהן — עליו נאמר <strong>"ונשא עונו",</strong> שמוטל עליו העוון ועליו לכפרו בקרבן אשם, <strong>המתכוון לעלות בידו בשר חזיר ועלה בידו בשר חזיר על אחת כמה וכמה</strong>  שצריך כפרה!
  ומעירים:  <strong>על דבר זה ידוו</strong> (יצטערו) <strong>הדווים,</strong>  שהרי, נלמד מכאן כמה צריך אדם לסליחה וכפרה.
  ושואלים:  <strong>וכל הני</strong> <small>[אלה</small><small>]</small> <strong>למה לי?</strong> מדוע הוצרך להביא כמה דוגמאות לאותו רעיון עצמו? ומשיבים: <strong>צריכין</strong> <small>[צריכים</small><small>]</small> את כולם, <strong>דאי תנא</strong> <small>[שאם היה שונה</small><small>]</small> רק <strong>לגבי אשה</strong> שנדרה, היינו אומרים <strong>התם</strong> <small>[שם</small><small>]</small> <strong>הוא דבעיא</strong> <small>[שצריכה</small><small>]</small> <strong>כפרה וסליחה —</strong> <strong>משום דמעיקרא לאיסורא איכוון</strong> <small>[שמתחילה לאיסור התכוונה</small><small>],</small> <strong>אבל</strong> מי שלקח <strong>חתיכה ספק של חלב ספק של שומן, דלהיתרא איכוין</strong> <small>[שלהיתר התכוון</small><small>],</small> הייתי אומר ש<strong>לא בעי</strong> <small>[צריך</small><small>]</small> <strong>כפרה וסליחה.</strong>
 <strong>ואי איתמר הדא</strong> <small>[ואם היתה נאמרת</small> רק זו<small>]</small> באוכל חתיכה שהיא ספק חלב, <strong>דאיכא איסורא</strong> <small>[שיש</small> על כל פנים איסור לפניו<small>],</small> שהרי יתכן שאכל איסור ממש, הייתי אומר כי דווקא זה צריך כפרה, <strong>אבל אשה</strong> ש<strong>הפר לה בעלה דהתירא</strong> <small>[ש</small>היה זה היתר<small>]</small> בפועל — <strong>לא תיבעי</strong> <small>[תצטרך</small><small>]</small> <strong>כפרה וסליחה.</strong>
 <strong>ואי איתמר הני תרתי</strong> <small>[ואם היו נאמרים</small> רק אלו השתים<small>],</small> <strong>הוה אמינא</strong> <small>[הייתי אומר</small><small>]:</small> <strong>הני תרתי</strong> <small>[אלה השתים</small><small>]</small> <strong>הוא דסגי להון</strong> <small>[שדי להן</small><small>]</small> <strong>בכפרה וסליחה,</strong> כיון <strong>שלא איקבע איסורא</strong> <small>[נקבע האיסור</small><small>],</small> שאף במקרה שאכל חתיכה שהיא ספק חלב לא היה ברור שיש איסור באותו דבר, <strong>אבל</strong> אם היו לפניו <strong>שתי חתיכות אחת של חלב ואחת של שומן, דאיקבע איסורא</strong> <small>[שנקבע האיסור</small><small>],</small> שהיה ברור לו שיש חתיכה של איסור גמור לפניו, ובכל זאת אכל אחת מהן, יכול הייתי לומר ש<strong>לא סגי ליה</strong> <small>[די לו</small><small>]</small> <strong>בכפרה וסליחה,</strong> על כן <strong>קא משמע לן</strong> <small>[השמיע לנו</small><small>]</small> איסי בן יהודה ש<strong>לא שנא</strong> <small>[שונה</small><small>],</small> ואף הוא בכלל "ונשא עוונו... וכפר עליו הכהן... ונסלח לו" (ויקרא ה, יז-יח).
 <big>ג</big> <strong>אמר רבה בר בר חנה אמר ר' יוחנן: מאי דכתיב</strong> <small>[מהו שנאמר</small><small>]</small> <strong>"כי ישרים דרכי ה' וצדקים ילכו בם ופשעים יכשלו בם"</strong> (הושע יד, י), כיצד אותה דרך יש בה צדדים לכאן לכאן? — <strong>משל לשני בני אדם שצלו את</strong> קרבן <strong>פסחיהן</strong> כדין, בערב פסח, <strong>אחד</strong> מהם <strong>אכלו לשום</strong> (לשם) <strong>מצוה, ואחד אכלו לשום אכילה גסה</strong> שאוכל בדוחק ובאונס, <strong>זה שאכלו לשום מצוה</strong> — נתקיים בו <strong>"וצדקים ילכו בם", וזה שאכלו לשום אכילה גסה — נתקיים בו</strong>
 <strong>"ופשעים יכשלו בם". אמר ליה</strong> <small>[לו</small><small>]</small> <strong>ריש לקיש: האי</strong> <small>[זה</small><small>]</small> <strong>"רשע" קרית ליה</strong> <small>[אתה קורא לו</small><small>]?!</small> <strong>נהי</strong> <small>[אם אמנם</small><small>]</small> ש<strong>לא קא עביד</strong> <small>[אינו עושה</small><small>]</small> <strong>מצוה מן המובחר</strong> באכילת פסח זה, <strong>פסח מיהא קא עביד</strong> <small>[בכל זאת עושה</small><small>]</small> ומצוה היא! <strong>אלא</strong> כך צריך לומר: <strong>משל לשני בני אדם, זה אשתו ואחותו עמו</strong> בבית, <strong>וזה אשתו ואחותו עמו</strong> וכל אחד מהם בא לביתו ובא על אחת מהן ולא ראה מי היא, <strong>לזה נזדמנה לו אשתו ולזה נזדמנה לו אחותו. זה שנזדמנה לו אשתו — נתקיים בו הכתוב</strong> <strong>"צדקים ילכו בם", וזה שנזדמנה לו אחותו —</strong> <strong>"ופשעים יכשלו בם".</strong>
 ומקשים: <strong>מי דמי</strong> <small>[האם דומים</small><small>]</small> הדברים? <strong>אנן קאמרינן חדא דרך</strong> <small>[אנו אמרנו דרך אחת</small><small>],</small> ששני אנשים עושים אותו מעשה, שמהלכים באותה דרך עצמה, ועם כל זה אחד מצליח בה והשני נכשל בה. אולם <strong>הכא</strong> <small>[כאן</small><small>]</small> הלא <strong>שתי דרכים</strong> הן, שהרי כל אחד מהם עשה מעשה אחר, זה בא על אשתו, וזה — על אחותו, ואין להשוות ביניהם. <strong>אלא משל ללוט ושתי בנותיו עמו. הן שנתכוונו</strong> בביאה זו <strong>לשם מצוה,</strong> שחשבו שכל העולם נשמד, ורצו לקיים את המין האנושי — עליהן נאמר <strong>"וצדקים ילכו בם", הוא שנתכוין לשם עבירה</strong> — עליו נאמר <strong>"ופשעים יכשלו בם".</strong>
 ושואלים: <strong>ודלמא</strong> <small>[ושמא</small><small>]</small> <strong>הוא,</strong> לוט, <strong>נמי</strong> <small>[גם כן</small><small>]</small> <strong>לשום</strong> (לשם) <strong>מצוה איכוון</strong> <small>[התכוון</small><small>]</small> בכך? ומשיבים: אי אפשר לומר כן, שהרי בקשר ללוט כבר <strong>אמר ר' יוחנן: כל הפסוק הזה</strong> "וישא לוט את עיניו וירא את כל ככר הירדן כי כולה משקה" (בראשית יג, י) <strong>על שם עבירה</strong> של זנות <strong>נאמר,</strong> ומכאן למדים שלוט עצמו היה בעל תאווה ומן הסתם התכוון לעבירה.
  וכך נרמזים הדברים: <strong>"וישא לוט"</strong> (בראשית יג, י) הריהו רמז לאותה לשון האמורה בנסיונו של יוסף <strong>"ותשא אשת אדניו את עיניה"</strong> (בראשית לט, ז) שהיא נשיאת עינים בעבירה. נאמר בלוט: <strong>["את עיניו"]</strong> — אותה לשון כמו <strong>"כי היא ישרה בעיני"</strong> (שופטים יד, ג), שאמר שמשון כשרצה לשאת בת פלשתים.
 <strong>"וירא"</strong> האמור בלוט הריהו כלשון האמורה בדינה בת יעקב <strong>"וירא אתה שכם בן חמור...</strong> וישכב אותה<strong>"</strong> (בראשית לד, ב). נאמר בלוט <strong>"את כל ככר הירדן",</strong> והוא כמו הלשון <strong>"כי בעד אשה זונה עד ככר לחם"</strong> (משלי ו, כו). נאמר בלוט <strong>"כי כלה משקה"</strong> — בדומה למה שנאמר <strong>"אלכה אחרי מאהבי נתני לחמי ומימי צמרי ופשתי שמני ושקויי"</strong>  (הושע ב, ז).
  ושואלים:  <strong>והא מינס אניס</strong> <small>[והרי אנוס היה</small><small>]</small> לוט, שהרי בשנתו אירע הדבר! ומשיבים: <strong>תנא</strong> <small>[שנה</small><small>]</small> החכם <strong>משום</strong> (בשם) <strong>ר' יוסי בר רב חוני: למה נקוד</strong> בתורה <strong>על</strong> האות <strong>וי"ו</strong> של <strong>"ובקומה" של בכירה</strong> שנאמר "ולא ידע (לוט) בשכבה ובקומה" (בראשית יט, לג) ויש נקודה על הוא"ו, <strong>לומר: שבשכבה</strong> אמנם <strong>לא ידע, אבל בקומה ידע</strong>  מה שעשה, שלאחר זמן הבין מה קרה.
  ושואלים:  <strong>ומאי הוה ליה למיעבד</strong> <small>[ומה היה לו לעשות</small><small>]</small> בענין זה? <strong>מאי דהוה הוה</strong> <small>[מה שהיה היה</small><small>]!</small> ומשיבים: <strong>נפקא מינה, דלפניא אחרינא</strong> <small>[יוצא מזה שבערב האחר,</small> הבא<small>],</small> <strong>לא איבעי למישתי חמרא</strong> <small>[היה צריך</small> שוב לשתות יין<small>],</small> ואם שתה גם בערב השני ומתוך כך בא למעשה שעשה בבתו הצעירה, משמע שרצה בדבר.
 <big>ד</big> ועוד בקשר ללוט <strong>דרש רבא: מאי דכתיב</strong> <small>[מהו שנאמר</small><small>]</small> <strong>"אח נפשע מקרית עז</strong>
## דף כג:
 <strong>ומדינים כבריח ארמון"</strong> (משלי יח, יט)? <strong>"אח נפשע מקרית עז" זה לוט</strong> שנקרא אחי אברהם ("וישמע אברהם כי נשבה אחיו". בראשית יד, יד ועוד) <strong>שפירש מאברהם, "ומדינים כבריח ארמון" שהטיל מדינים</strong> (=מדנים, מריבה) בין ישראל לבני לוט <strong>כבריחין וארמון,</strong> כבריחים שנועלים דלתות ארמון ואין יכולים הנמצאים בחוץ להיכנס פנימה, וכך נאסרו בני עמון ומואב שהם בני לוט מלבוא בקהל ישראל. והוא שנאמר <strong>"לא יבא עמוני ומואבי בקהל ה'"</strong> (דברים כג, ד).
  ובאותו ענין <strong>דרש רבא ואיתימא</strong> <small>[ויש אומרים</small> שדרש זאת<small>]</small> <strong>ר' יצחק: מאי דכתיב</strong> <small>[מהו שנאמר</small><small>]</small> <strong>"לתאוה יבקש נפרד בכל תושיה יתגלע"</strong> (משלי יח, א)? <strong>"לתאוה יבקש נפרד" —</strong> <strong>זה לוט</strong> שנפרד מאברהם, <strong>"ובכל תושיה יתגלע" —</strong> <strong>שנתגלה</strong> לבסוף <strong>קלונו בבתי כנסיות</strong> שקוראים בהם בתורה על מעשיו, <strong>ובבתי מדרשות,</strong> ששונים בהם את דין צאצאיו. <strong>דתנן</strong> <small>[ש</small>כן שנינו במשנה<small>]:</small> <strong>עמוני ומואבי אסורין</strong> לבוא בקהל לשאת אשה מישראל, <strong>ואיסורן איסור עולם.</strong>
 <big>א</big> אגב הדברים האמורים בבנות לוט שעשו זנות מתוך כוונה של מצוה, מביאים מה ש<strong>אמר עולא: תמר זינתה,</strong> שבא עליה יהודה חמיה כזונה (ראה בראשית פרק לח), וגם <strong>זמרי</strong> בן סלוא <strong>זינה</strong> עם המדיינית (ראה במדבר פרק כה) ולכאורה מעשיהם שווים, אלא
 <strong>תמר</strong> ש<strong>זינתה</strong> לשם מצוה, להעמיד זרע — <strong>יצאו ממנה מלכים</strong> מלכי בית דוד, שבאו מפרץ בנה (ראה רות ד, יח-כב) <strong>ונביאים</strong> כגון ישעיהו. ואילו <strong>זמרי</strong> ש<strong>זינה</strong> לעבירה — <strong>נפלו עליו</strong> (בגללו) <strong>כמה רבבות מישראל,</strong> עשרים וארבעה אלף במגיפה (במדבר כה, ט). ללמד שהכל תלוי בכוונה.
 <strong>אמר רב נחמן בר יצחק: גדולה עבירה לשמה,</strong> כלומר, עבירה שנעשית לשם שמים, <strong>ממצוה</strong> שנעשית <strong>שלא לשמה.</strong> ומקשים: האם יש לדמות מצוה שלא לשמה לעבירה? <strong>והאמר</strong> <small>[והרי אמר</small><small>]</small> <strong>רב יהודה אמר רב: לעולם יעסוק אדם בתורה ובמצות אפילו שלא לשמן, שמתוך שלא לשמן בא לשמן,</strong> ואיך אפשר לומר שעבירה לשמה גדולה יותר?
 <strong>אלא</strong> תקן הלשון וכך <strong>אימא</strong> <small>[תאמר</small><small>]:</small> עבירה לשמה היא <strong>כמצוה שלא לשמה.</strong> וראיה לדבר ממה <strong>דכתיב</strong> <small>[שנאמר</small><small>]:</small> <strong>"תברך מנשים יעל אשת חבר הקיני מנשים באהל תברך"</strong> (שופטים ה, כד). ופירשו: <strong>מאן</strong> <small>[מי</small> הן<small>]</small> אלו ה<strong>נשים שבאהל —</strong> <strong>שרה רבקה רחל ולאה,</strong> ללמד שביאה זו של עבירה שנבעלה יעל לסיסרא לשם שמים, על מנת להרוג אותו בסופו של דבר, היא כמו הביאות שעשו האמהות. ומנין לנו שאכן עברה יעל אותה עבירה?
  ש<strong>אמר ר' יוחנן: שבע בעילות בעל אותו רשע</strong> (סיסרא) את יעל <strong>באותה שעה, שנאמר: "בין רגליה כרע נפל שכב</strong> בין רגליה כרע נפל באשר כרע שם נפל שדוד
 <strong>"</strong>(שופטים ה, כז) שבכל פעם שנאמר בפסוק זה "כרע" או "נפל" או "שכב" רמז הוא לביאה נוספת שבא עליה. ושואלים: <strong>והא קא מתהניא</strong> <small>[והרי נהנתה</small><small>]</small> על כל פנים כמי שעשתה רק לשם שמים <strong>מבעילה דיליה</strong> <small>[שלו</small><small>]</small> ולמה משבחה הכתוב? <strong>אמר ר' יוחנן: כל טובתן של רשעים,</strong> כלומר, דבר טובה שעושים רשעים — <strong>אינה אלא רעה אצל צדיקים,</strong> ובוודאי שלא נהנתה מדבר זה. ומנין אנו למדים זאת?
 <strong>שנאמר</strong> ללבן הארמי כאשר רדף אחרי יעקב: <strong>"השמר לך מדבר עם יעקב מטוב עד רע"</strong> (בראשית לא, כד), ויש לשאול: <strong>בשלמא</strong> <small>[נניח</small><small>]</small> לדבר <strong>רע</strong> — <strong>שפיר</strong> <small>[יפה</small><small>]</small> ומובן מדוע נצטווה שלא ידבר אתו, <strong>אלא טוב אמאי</strong> <small>[מדוע</small><small>]</small> <strong>לא</strong> ידבר אתו? <strong>אלא, לאו שמע מינה</strong> <small>[האם לא תלמד מכאן</small><small>]</small> שאפילו <strong>טובתו</strong> של לבן <strong>רעה היא</strong> בעיני יעקב. ומסכמים: אכן, <strong>שמע מינה</strong> <small>[למד מכאן</small><small>]</small> שכן הוא.
 <big>ב</big> <strong>גופא</strong> <small>[לגופה</small><small>]</small> של המימרה שנאמרה קודם בקיצור, מביאים <strong>אמר רב יהודה אמר רב: לעולם יעסוק אדם בתורה ובמצות אפילו שלא לשמן, שמתוך שלא לשמן בא לשמן.</strong> וראיה לדבר — <strong>שבשכר ארבעים ושנים קרבנות שהקריב בלק הרשע,</strong> שלא עשה לשם שמים אלא כדי לקלל את ישראל — מכל מקום <strong>זכה ויצאה ממנו רות</strong> שנתגיירה לשם שמים, ואף יצא ממנה דוד מלך ישראל. <strong>ו</strong>כיוצא בדבר <strong>אמר ר' יוסי בר' חנינא: רות, בת בנו של עגלון מלך מואב היתה,</strong> והוא היה מבניו של בלק מלך מואב.
 <strong>אמר ר' חייא בר אבא אמר ר' יוחנן: מנין שאין הקדוש ברוך הוא מקפח אפילו שכר שיחה נאה,</strong> כלומר, שאפילו על אמירת דברים בלשון נקיה מקבל אדם שכר על כך, ש<strong>אילו</strong> הבת ה<strong>בכירה</strong> של לוט <strong>דקריתיה</strong> <small>[שקראה לו</small> לבנה<small>]</small> <strong>מואב,</strong> שבשמו נרמז במפורש שנולד לה מן האב <strong>אמר ליה רחמנא</strong> <small>[אמרה לו התורה</small><small>]</small> למשה <strong>"אל תצר את מואב ואל תתגר בם מלחמה"</strong> (דברים ב, ט) ונדייק: <strong>מלחמה הוא</strong> ש<strong>לא</strong> הותרה, <strong>אבל צעורי צערינן</strong> <small>[לצער,</small> מותר לנו לצער אותם<small>],</small> 
 <strong>ואילו</strong> הבת ה<strong>צעירה דקריתיה</strong> <small>[שקראה לו</small> לבנה<small>]</small> <strong>בן עמי,</strong> שרמזה שהוא בן המשפחה, ולא אמרה במפורש שהוא בן אביה על זרעה. <strong>אמר ליה</strong> <small>[לו</small><small>]</small> למשה: <strong>"אל תצרם ואל תתגר בם"</strong> (דברים ב, יט) לומר: <strong>אפילו צעורי</strong> <small>[לצער</small><small>],</small> <strong>לא תצערינן</strong> <small>[תצערם</small><small>]</small> <strong>כלל.</strong>
 <strong>אמר ר' חייא בר אבין אמר ר' יהושע בן קרחה: לעולם יקדים אדם לדבר מצוה, ש</strong>כן <strong>בשכר לילה אחת שקדמתה</strong> הבת ה<strong>בכירה לצעירה</strong> וכוונתה היתה למצוה
## דף כד.
 <strong>זכתה וקדמה ארבעה דורות בישראל למלכות,</strong> שהיו מצאצאי רות המואביה בישראל ארבעה דורות (עובד, ישי, דוד, שלמה) לפני רחבעם בן שלמה, שהיה בנה של נעמה העמונית.
 <big>א משנה</big> <strong>האשה שנדרה בנזיר</strong> (נדר נזירות), <strong>והפרישה את בהמתה</strong> (בהמות שונות) לצורך קרבן טהרה של נזיר, לכשתשלים את נזירותה כדין, <strong>ואחר כך היפר לה בעלה</strong> את נדרה ונמצא שאין היא נזירה כלל ואינה מביאה קרבנות נזיר, מה דינם של הבהמות הללו? <strong>אם שלו,</strong> של הבעל, <strong>היתה הבהמה —</strong> <strong>תצא ותרעה בעדר</strong> כחולין גמורים.
 <strong>ואם שלה היתה הבהמה,</strong> כיון שיש קרבנות שונים, זו שהפרישה לשם <strong>החטאת —</strong> <strong>תמות,</strong> שגורמים לה למות בכך שמכניסים אותה למקום סגור, ומונעים ממנה אכילה ושתיה. כפי שיבואר טעמו של דבר בגמרא. <strong>ו</strong>הבהמה שהופרשה ל<strong>עולה —</strong> <strong>תקרב</strong> למזבח כ<strong>עולה,</strong> שהרי היא יכולה להביא אותה בכל אופן כקרבן נדבה. והבהמה שהופרשה ל<strong>שלמים —</strong> <strong>תקרב שלמים</strong> כנדבה, <strong>ו</strong>קרבנות שלמים אלה <strong>נאכלין ליום אחד</strong> בלבד, ולא יותר, כדין שלמי הנזיר (אף כי שלמי נדבה רגילים נאכלים לשני ימים) <strong>ואינן טעונין</strong> קרבן <strong>לחם</strong> (חלות ורקיקים), כשם שטעונים קרבנות הנזיר.
 <strong>היו לה מעות סתומין,</strong> כלומר, אם הפרישה כסף לכל קרבנותיה, אבל לא קבעה איזה מן הכסף ילך לצורך איזה קרבן — <strong>יפלו</strong> כל הכספים <strong>לנדבה</strong> לשם הקרבת עולות למזבח. היו <strong>מעות מפורשין,</strong> שחילקה את הכסף וקבעה שמעות מסויימות תהיינה עבור החטאת ואחרות לעולה וכו', אף שעדיין לא קנתה בהן בהמות, כבתחילת המשנה, <strong>דמי</strong> ה<strong>חטאת —</strong> <strong>ילכו לים המלח,</strong> שמאבדים אותם מן העולם, כגון בזריקה לים. <strong>לא נהנין</strong> מהם — משום שיש בהם צד קדושה, אבל גם <strong>לא מועלין בהן,</strong> שאם נהנה אדם מהם — אינו מביא קרבן מעילה כאדם שנהנה מן הקודש.
 <strong>דמי עולה —</strong> <strong>יביאו</strong> מהם <strong>עולה, ומועלין בהן,</strong> שהרי הם ראויים להיות קרבן נדבה וחלה קדושה עליהם, וכיוצא בזה <strong>דמי שלמים —</strong> <strong>יביאו</strong> מהם <strong>שלמים, ונאכלין ליום אחד,</strong> כדין שלמי נזיר, <strong>ואין טעונין לחם.</strong>
 <big>ב גמרא</big> בבירור שיטת משנתנו שואלים: <strong>מאן</strong> <small>[מיהו</small><small>]</small> ה<strong>תנא</strong> הסבור שה<strong>בעל לא משתעבד לה</strong> לאשתו לתת מרכושו קרבנות שהיא חייבת בהם, ולכן נאמר במשנה שאם האשה הפרישה בהמה שלו לקרבנותיה — לא חלה עליה קדושה? <strong>אמר רב חסדא:</strong> שיטת <strong>רבנן</strong> <small>[חכמים</small><small>]</small> <strong>היא. דאי סלקא דעתך</strong> <small>[שאם עולה על דעתך</small><small>]</small> לומר ששיטת <strong>ר' יהודה היא, אמאי</strong> <small>[מדוע</small><small>]</small> אם הפרישה בהמות משל בעלה <strong>תצא</strong> הבהמה לחולין <strong>ותרעה בעדר? הא</strong> <small>[הרי</small><small>]</small> הבעל <strong>משתעבד לה</strong> לאשתו להביא גם קרבנות עבורה, ונמצא שהקדשה — אפילו משלו — היה הקדש גמור.
  ומסבירים מה ענין מחלוקת זו של חכמים ור' יהודה — <strong>דתניא</strong> <small>[ש</small>כן שנינו בברייתא<small>],</small> <strong>ר' יהודה אומר: אדם מביא קרבן עשיר על אשתו.</strong> שאם נתחייבה אשתו בקרבן (כגון קרבן היולדת, שיש חילוק בקרבנותיה אם היא עשירה או עניה), אף על פי שמצד רכושה שלה אין לה אלא כדי קרבן עני, אם הוא עשיר — הרי הוא מביא קרבן עשיר עבורה.
 <strong>וכן</strong> מביא <strong>כל קרבנותיה שהיא חייבת,</strong> ואף אם נתחייבה בהם קודם לנישואיה, <strong>שכך כתב לה</strong> בכתובתה: <strong>"כל אחריות דאית ליך</strong> <small>[שיש לך</small><small>]</small> <strong>עלי מן קדמת דנא</strong> <small>[מקודם</small><small>],</small> אני מקבל על עצמי<strong>".</strong> ואף קרבנות אלה בכלל האחריות הם. 
 <strong>רבא אמר: אפילו תימא</strong> <small>[תאמר</small><small>]</small> שמשנתנו כשיטת <strong>ר' יהודה,</strong> מכל מקום אין הבעל משועבד במקרה שהיפר לה, שכן <strong>כי משעבד</strong> <small>[כאשר</small> הוא משועבד<small>]</small> <strong>לה</strong> להביא קרבנותיה — הרי זה דווקא <strong>במילתא דצריכא</strong> <small>[בדבר שצריך</small><small>]</small> <strong>לה,</strong> אבל <strong>במילתא</strong> <small>[בדבר</small><small>]</small> ש<strong>לא צריכא</strong> <small>[צריך</small><small>]</small> <strong>לה —</strong> <strong>לא.</strong> ואף כאן, כיון שביטל את נדר הנזירות שלה — ממילא שוב אינה צריכה עוד לקרבן זה.
 <strong>איכא דאמרי</strong> <small>[יש שאומרים</small><small>]</small> שמועה זו בלשון אחרת: <strong>מאן</strong> <small>[מיהו</small><small>]</small> ה<strong>תנא</strong> של משנתנו זו, שדווקא אם היפר לאשתו שוב אינו משועבד לה? <strong>אמר רב חסדא: ר' יהודה היא, ו</strong>טעמו: <strong>כי משעבד</strong> <small>[כאשר</small> הבעל משועבד<small>]</small> <strong>לה</strong> — הרי זה דווקא <strong>במילתא דצריכא</strong> <small>[בדבר שצריך</small><small>]</small> <strong>לה,</strong> ואולם <strong>במילתא</strong> <small>[בדבר</small><small>]</small> ש<strong>לא צריכא</strong> <small>[צריך</small><small>]</small> <strong>לה —</strong> <strong>לא. דאי</strong> <small>[שאם</small><small>]</small> כשיטת <strong>רבנן</strong> <small>[חכמים</small><small>]</small> — <strong>לא משעבד</strong> <small>[משועבד</small><small>]</small> <strong>לה כלל.</strong>
 <strong>אלא היכי דמי</strong> <small>[כיצד הוא</small> המקרה<small>]</small> <strong>דמשעבד</strong> <small>[שמשועבד</small><small>]</small> <strong>לה</strong> לדעת חכמים בקרבן שהיא חייבת — <strong>כגון דאקנייה</strong> <small>[שהיקנה</small><small>]</small> <strong>לה</strong> בהמה זו, <strong>וכיון דאקני</strong> <small>[שהיקנה</small><small>]</small> <strong>לה —</strong> <strong>הוה דנפשה</strong> <small>[הריהו של עצמה</small><small>]</small> ונמצאת כמפרישה קרבן מרכושה שלה, ובודאי אין הבהמה יוצאת לחולין, ולא ככתוב במשנה. ואם כן חייבים לומר שמשנתנו היא כר' יהודה.
## דף כד:
 <strong>רבא אמר: אפילו תימא</strong> <small>[תאמר</small><small>]</small> שמשנתנו כשיטת <strong>רבנן</strong> <small>[חכמים</small><small>],</small> ומכל מקום ניתן להבין מדוע אף לשיטתם יוצאת הבהמה לחולין; <strong>כי מקני</strong> <small>[כאשר מקנה</small><small>]</small> <strong>לה</strong> בעל את קרבנותיה — הרי זה <strong>נמי</strong> <small>[גם כן</small><small>]</small> <strong>במלתא דצריכא</strong> <small>[בדבר שצריך</small><small>]</small> <strong>לה,</strong> אבל <strong>במילתא</strong> <small>[בדבר</small><small>]</small> ש<strong>לא צריכא</strong> <small>[צריך</small><small>]</small> <strong>לה —</strong> <strong>לא מקני</strong> <small>[מקנה</small><small>]</small> <strong>לה.</strong>
 <big>א</big> שנינו במשנה: <strong>אם שלה היתה בהמתה, חטאת</strong> — <strong>תמות, ועולה</strong> — <strong>תקרב.</strong> ושואלים: <strong>היא</strong> האשה <strong>מנא</strong> <small>[מנין</small><small>]</small> <strong>לה</strong> רכוש משלה? <strong>האמרת</strong> <small>[הרי אומר אתה</small><small>]</small> ככלל: כל <strong>מה שקנתה אשה קנה בעלה! אמר רב פפא:</strong> כגון <strong>שקמצתה</strong> (חסכה אותה) <strong>מעיסתה</strong> שהיא עושה ומיעטה באכילה, ומכסף זה שהוא שלה קנתה בהמה. <strong>איבעית אימא</strong> <small>[אם תרצה אמור</small><small>]:</small> <strong>דאקני</strong> <small>[שהיקנה</small><small>]</small> <strong>לה</strong> את הרכוש אדם <strong>אחר ואמר לה "</strong>הרי הן לך במתנה <strong>על מנת שאין לבעליך רשות בהן",</strong> שבכגון זה אין לבעל זכות בנכסי אשתו.
 <big>ב</big> שנינו במשנה: <strong>"העולה</strong> — <strong>תקרב, עולה והשלמים</strong> — <strong>תקרב" כו'. אמר ליה</strong> <small>[לו</small><small>]</small> <strong>שמואל ל</strong>חכם <strong>אבוה בר איהי: לא תיתיב על כרעיך</strong> <small>[תשב על רגליך</small><small>]</small> <strong>עד דאמרת</strong> <small>[שתאמר,</small> תפרש<small>]</small> <strong>לי הדא מילתא</strong> <small>[דבר זה</small><small>]</small> השנוי בברייתא: <strong>ואלו הן ארבעה אילים</strong> של קרבן נזיר <strong>שאינן טעונין</strong> קרבן <strong>לחם</strong> ככל איל נזיר: <strong>שלו, ושלה, ושלאחר המיתה, ושלאחר כפרה</strong> שכבר נתכפר הנזיר בקרבן אחר.
  ומסבירים כל אחד ואחד: <strong>שלה —</strong> <strong>הא דאמרן</strong> <small>[זו שאמרנו</small><small>]</small> כעת, בקרבנה של האשה שנדרה לשם נזירות והפרישה מרכושה לקרבנותיה, והיפר לה בעלה. <strong>שלו —</strong> <strong>דתנן</strong> <small>[ש</small>כן שנינו במשנה<small>]:</small> <strong>האיש מדיר את בנו בנזיר,</strong> כלומר, שיכול להחיל על בנו הקטן נזירות, <strong>ואין האשה מדרת את בנה בנזיר.</strong> ואולם, אף שהקטן נעשה נזיר על ידי אביו, מכל מקום אם אינו רוצה בכך (בין מחמת עצמו או מפני אחרים שאומרים לו זאת) — בטלה הנזירות. ולכן, אם <strong>גילח</strong> הילד את שערו בתוך זמן הנזירות, והוכיח בכך שאינו רוצה להיות נזיר, <strong>או שגילחוהו קרובים,</strong> ואף אם לא עשה מעשה כגון גילוח, אלא רק <strong>מיחה</strong> הילד, <strong>או שמיחוהו</strong> (גרמו לו למחות) <strong>קרובים</strong> — בטלה נזירותו.
  ובמקרה זה, אם <strong>היו לו מעות סתומין</strong> שהוקדשו לצורך קרבנותיו של ילד זה, ולא נתפרש למה מיועד כל סכום כסף — <strong>יפלו</strong> כל הכספים <strong>לנדבה,</strong> להקריב בהם עולות על גבי המזבח. אם היו ה<strong>מעות</strong> הללו <strong>מפורשין,</strong> שאמר בפירוש למה מיועד כל מה שבכסף זה, <strong>דמי חטאת —</strong> <strong>ילכו לים המלח, דמי עולה —</strong> <strong>יביאו</strong> תמורתן <strong>עולה, ומועלין בהן. דמי שלמים —</strong> <strong>יביאו</strong> תמורתן <strong>שלמים, ונאכלין ליום אחד, ואינן טעונין לחם.</strong> הרי כאן איל "שלו" — של איש, שאין טעון לחם.
  איל <strong>שלאחר מיתה מנלן</strong> <small>[מנין לנו</small><small>]</small> שאינו טעון לחם — <strong>דתניא</strong> <small>[ש</small>כן שנינו במשנה<small>]:</small> <strong>המפריש מעות ל</strong>קרבנות <strong>נזירותו</strong> ולא פירש לצורך איזה קרבן הם — <strong>לא נהנין</strong> מהם, שאסור הדבר, <strong>ולא מועלין בהן,</strong> שאין חייבים קרבן מעילה אם נהנים מהם. ומדוע אין מועלים — <strong>מפני שהן ראויין להביא בכולן שלמים,</strong> ובשלמים אין דין מעילה אלא לאחר זריקת הדם.
 <strong>מת</strong> המפריש, <strong>והיו לו מעות סתומים,</strong> שלא פירש לצורך איזה קרבן הם — <strong>יפלו</strong> כולם <strong>לנדבה.</strong> ואם היו <strong>מעות מפורשין, דמי חטאת —</strong> <strong>יוליך לים המלח, לא נהנין ולא מועלין</strong> בהם. <strong>דמי עולה —</strong> <strong>יביאו</strong> תמורתן <strong>עולה, ומועלין בהן. דמי שלמים —</strong> <strong>יביאו</strong> תמורתן <strong>שלמים ונאכלין ליום אחד ואינן טעונין לחם.</strong> הרי איל שלאחר מיתה שאינו טעון לחם.
  ובאשר לאיל <strong>שלאחר כפרה,</strong> שכבר נתכפר הנזיר בקרבן אחר — <strong>סברא הוא,</strong> אף שלא מצאנו דבר זה מפורש, שכן <strong>שלאחר המיתה מאי</strong> <small>[מה</small><small>]</small> <strong>טעם</strong> אין מביאים לחם — לפי ש<strong>לא חזיא</strong> <small>[ראוי</small><small>]</small> קרבן זה <strong>לכפרה,</strong> שאין מכפרים על המת, ואם כן <strong>שלאחר כפרה נמי</strong> <small>[גם כן</small><small>] —</small> <strong>הא לא חזיא</strong> <small>[הרי אינו ראוי</small><small>]</small> עוד <strong>לכפרה</strong>  שכבר נתכפר בקרבן אחר.
  ושואלים:  <strong>ותו ליכא</strong> <small>[ו</small>כי אין עוד<small>]</small> קרבן שלמים של נזיר שאינו טעון לחם מלבד ארבעה אלו? <strong>והאיכא</strong> <small>[והרי יש</small><small>]</small> מה ששנינו: <strong>ושאר כל שלמי נזיר ששחטן שלא כמצותן,</strong> כגון ששינה בבהמה ולא הביא איל בגיל הראוי — <strong>כשרים</strong> כקרבן ומותרים באכילה, אבל <strong>לא עולין לבעלים לשום</strong> (לשם) <strong>חובה</strong> וחייב להביא קרבן אחר, <strong>ו</strong>אלו <strong>נאכלין ליום אחד</strong> כשלמי נזיר, <strong>ואינן טעונין לא לחם ולא זרוע</strong>  כשלמי נזיר. הרי שיש דוגמה נוספת לשלמי נזיר בלא לחם!
  ומשיבים: ברשימה זו ששנינו, רק קרבנות שהביא  <strong>כמצותן קא חשיב</strong> <small>[הוא מונה</small><small>],</small> אבל קרבנות שהביא <strong>שלא כמצותן לא קא חשיב</strong> <small>[מונה</small><small>].</small> 
 <big>ג</big> שנינו לעיל, במי שהפריש מעות לנזירותו ומת: <strong>היו לו מעות סתומים</strong> — <strong>יפלו לנדבה</strong>
## דף כה.
 <strong>והלא דמי חטאת מעורבין בהן</strong> במעות הסתומות הללו, וכיצד ילכו כולן לנדבה שכולה עולה? <strong>אמר ר' יוחנן: הלכה</strong> מקובלת <strong>היא בנזיר</strong> שמעות סתומות של נזיר הולכות כולן לנדבה, אף שיש בהן דמי חטאת. <strong>ריש לקיש אמר:</strong> אמר הכתוב <strong>"לכל נדריהם ולכל נדבותם</strong> אשר יקריבו לה' לעולה<strong>"</strong> (ויקרא כב, יח) <strong>התורה אמרה: מותר נדר יהא לנדבה.</strong> ואף כאן, כיון שנדר הנזירות הזה איננו יכול לבוא לידי מימוש, שהרי מת האיש —  הולכים המעות לנדבה.
  ושואלים:  <strong>בשלמא</strong> <small>[נניח</small><small>]</small> <strong>ל</strong>שיטת <strong>ר' יוחנן</strong> ש<strong>אמר הלכה היא בנזיר —</strong> <strong>אמטו להכי</strong> <small>[משום כך</small><small>]</small> אם היו <strong>סתומין —</strong> <strong>אין</strong> <small>[כן</small><small>],</small> ואם היו <strong>מפורשין —</strong> <strong>לא,</strong> שכך היא ההלכה. <strong>אלא ל</strong>דעת <strong>ריש לקיש</strong> הסומך על הכתוב <strong>"לכל נדריהם ולכל נדבותם", מאי איריא</strong> <small>[מה שייך,</small> מדוע דווקא<small>]</small> מעות <strong>סתומין? אפילו</strong> מעות <strong>מפורשין</strong> שמת בעליהם ילכו לנדבה!
 <strong>אמר רבא: מפורשין לא מצית אמרת</strong> <small>[אין אתה יכול לומר</small><small>]</small> כי <strong>כבר פסקה</strong> <small>[פסק,</small> חתך, זאת<small>]</small> ה<strong>תנא דבי</strong> <small>[מבית</small> מדרשו<small>]</small> של <strong>ר' ישמעאל,</strong> שכך דרש על הכתוב המחייב להעלות קדשים לבית המקדש <strong>"רק קדשיך אשר יהיו לך ונדריך"</strong> (דברים יב, כו) — <strong>בולדי קדשים</strong> (שנולדו לבהמה נקיבה שהפריש לשלמים) <strong>ו</strong>כן <strong>בתמורתם</strong> (שאמר על בהמת חולין שתהא היא קדושה תמורת בהמת הקדשים) <strong>הכתוב מדבר,</strong> שאף הם
 <strong>מה תקנתן —</strong> <strong>"תשא ובאת אל המקום אשר יבחר ה'"</strong> (דברים יב, כו). <strong>יכול</strong> שהכוונה היא רק ש<strong>יעלם לבית הבחירה</strong> (בית המקדש), שיביא אותם למקום אשר יבחר ה', <strong>ו</strong>אולם לא יקריבם, אלא <strong>ימנע מהם מים ומזון בשביל שימותו —</strong> <strong>תלמוד לומר: "ועשית עלתיך הבשר והדם</strong> על מזבח ה' אלהיך ודם זבחיך ישפך על מזבח ה' אלהיך והבשר תאכל<strong>"</strong> (דברים יב, כז), 
 <strong>לומר לך: כדרך שאתה נוהג בעולה —</strong> <strong>נהוג</strong> כמו כן <strong>בתמורתה</strong> ותעלה אף אותה כליל, ו<strong>כדרך שאתה נוהג בשלמים</strong> — <strong>נהוג</strong> כמו כן אף <strong>בולדיהם</strong> שמקריבים את האימורים והבעלים אוכלים את השאר. <strong>יכול אף ולד חטאת ותמורת אשם</strong> יהא דינם <strong>כן,</strong> שינהג בתמורה ובוולד כמו שנוהג בהם, ויקרבו על גבי המזבח — <strong>תלמוד לומר: "רק"</strong> למעט את אלו, אלו <strong>דברי ר' ישמעאל.</strong>
 <strong>ר' עקיבא אומר: אינו צריך</strong> לדרשה זו לענין אשם, ש<strong>הרי הוא אומר "אשם הוא"</strong> (ויקרא ה, יט), לומר: <strong>בהוויתו יהא,</strong> שרק הוא עצמו כפי שהוא קרב, ולא תמורתו. הרי שבברייתא זו נתבאר במפורש שלא ניתן להביא במותר חטאת קרבן למזבח, ולכן דמים שהופרשו לצורך חטאת נזיר, כיון שמת בעליהם — ילכו לים המלח, ולא לנדבה, ואף להסברו של ריש לקיש.
 <big>א</big> כיון שהובאה ברייתא זו מבררים אותה לפרטיה. <strong>קתני</strong> <small>[שנה</small><small>]:</small> <strong>יכול יעלם לבית הבחירה וימנע מהם מים ומזון בשביל שימותו —</strong> <strong>תלמוד לומר: "ועשית עלתיך".</strong> ושואלים: <strong>אמאי</strong> <small>[מדוע</small><small>]</small> יעלה על הדעת לעשות כן? <strong>הא</strong> <small>[הרי</small><small>]</small> <strong>ולד חטאת הוא דגמירין</strong> <small>[שאנחנו למודים</small><small>]</small> <strong>בה</strong> שהולך ל<strong>מיתה,</strong> אבל לא בקדשים אחרים, ומדוע צריך לדרוש את הכתוב למעטם? ומשיבים: <strong>אי לאו קרא</strong> <small>[אם לא הכתוב</small> המפורש<small>]</small> <strong>הוה אמינא</strong> <small>[הייתי אומר</small><small>]</small> כי ההלכה באה ללמד ש<strong>ולד חטאת</strong> מומת <strong>בכל מקום,</strong> ואין צריכים להביא אותו דווקא לבית הבחירה כדי להמיתו שם,
## דף כה:
 <strong>ו</strong>אולם <strong>ולדי קדשים</strong> אחרים מביאים <strong>בבית הבחירה</strong> ושם ממיתים אותם, על כן <strong>קא משמע לן</strong> <small>[השמיע לנו</small><small>]</small> ש<strong>לא</strong> ממיתים את וולדי שאר קדשים, ומביאים אותם לקרבן. 
 ומוסיפים לדון בפרטי הדברים. <strong>קתני</strong> <small>[שנה</small><small>]</small> שם: <strong>יכול אף ולד חטאת ותמורת אשם כן</strong> שיקרבו על גבי המזבח — <strong>תלמוד לומר: "רק".</strong> ושואלים: <strong>למה לי קרא</strong> <small>[כתוב</small><small>]</small> לענין זה? הלא <strong>הילכתא גמירי לה</strong> <small>[הלכה</small> למשה מסיני למודים אנו אותה<small>]</small> ש<strong>ולד חטאת למיתה אזיל</strong> <small>[הולך</small><small>]!</small> ומשיבים: <strong>הכי נמי</strong> <small>[כך</small> הוא גם כן<small>]</small> לענין ולד חטאת, <strong>וקרא</strong> <small>[והכתוב</small><small>]</small> ללמד <strong>ל</strong>ענין <strong>אשם הוא דאתא</strong> <small>[שבא</small><small>].</small>
 ושואלים: <strong>אשם נמי הילכתא גמירי לה</strong> <small>[גם כן הלכה</small> למשה מסיני למודים אנו אותה<small>]</small> והיא: <strong>כל שאילו בחטאת מתה,</strong> כלומר, כל קרבן שיש בו פסול כזה שאם היה זה חטאת היה הולך למיתה, ובכלל זה תמורה, אם היה זה <strong>באשם —</strong> <strong>רועה,</strong> כלומר, את קרבן האשם הזה משאירים אותו שירעה עד שיפול בו מום ואינו קרב על גבי המזבח. ואם כן, לשם מה אנו צריכים את הלימוד מהמקרא לענין זה?
 <strong>אלא</strong> כך צריך לומר: <strong>אי מהילכתא</strong> <small>[אם מן ההלכה</small><small>]</small> בלבד הייתי למד, <strong>הוה אמינא:</strong> <small>[הייתי אומר</small><small>]:</small> <strong>הילכתא</strong> <small>[הלכה</small><small>]</small> היא שצריך לעשות כך, שוולד חטאת ימות ותמורת אשם תרעה, <strong>ו</strong>אולם <strong>אי אקריביה</strong> <small>[אם הקריב אותו</small><small>]</small> בכל זאת — <strong>לא ליחייב</strong> <small>[יתחייב</small><small>]</small> <strong>עליה ולא כלום,</strong> על כן <strong>קא משמע לן קרא</strong> <small>[השמיע לנו הכתוב</small><small>]</small> <strong>דאי</strong> <small>[שאם</small><small>]</small> <strong>מקריב ליה</strong> <small>[אותו</small><small>] —</small> <strong>קאים עליה</strong> <small>[עובר עליו</small><small>]</small> <strong>בעשה,</strong> באיסור הנובע מן המיעוט הכתוב "רק קדשיך" (דברים יב, כו).
  שנינו באותה ברייתא: <strong>ר' עקיבא אומר אינו צריך</strong> לימוד מפסוק "רק קדשיך" לאשם, <strong>הרי הוא אומר "אשם הוא"</strong> (ויקרא ה, יט) — <strong>בהוייתו יהא.</strong> ושואלים: <strong>למה לי קרא</strong> <small>[כתוב</small><small>]</small> לצורך זה? הלא <strong>גמרא גמירין לה</strong> <small>[בהלכה למודים</small> אנו אותה<small>]:</small> <strong>כל שבחטאת מתה</strong> — <strong>באשם רועה</strong>  ולכן ברור שבמקרה זה אין מקריבים אותו!
  ומשיבים:  <strong>הכי נמי</strong> <small>[כך</small> הוא גם כן<small>],</small> <strong>וכי אתא קרא</strong> <small>[וכאשר בא הכתוב</small><small>] —</small> <strong>ל</strong>צורך ענין אחר שאמר <strong>רב</strong> הוא שבא. ש<strong>אמר רב הונא אמר רב:</strong> קרבן <strong>אשם שניתק לרעייה,</strong> כלומר, שפסקו דינו שילך לרעיה, שאי אפשר להקריבו כקרבן אשם, ודינו שירעה עד שיפול בו מום ואז יימכר ויביא בדמיו עולה כנדבה, ועבר <strong>ושחטו</strong> אותו עצמו (ולא את הבהמה שקונים בדמיו), אם שחטו <strong>לשם עולה —</strong> <strong>כשר.</strong>
 ויש לדייק בדברי רב: <strong>טעמא</strong> <small>[הטעם,</small> מדובר דווקא<small>]</small> באשם ש<strong>ניתק</strong> לרעיה, <strong>הא</strong> <small>[הרי,</small> אבל<small>]</small> אם <strong>לא ניתק</strong> לרעיה — <strong>לא,</strong> וסתם אשם שהקריבו אותו לעולה — פסול. ש<strong>אמר קרא</strong> <small>[הכתוב</small><small>]</small> "אשם <strong>הוא"</strong> — כלומר, <strong>בהוייתו יהא</strong> ולא כקרבן אחר, ואם הקריבו כקרבן אחר — פסול.
 <big>א</big> וחוזרים לענין קרבנות נזיר. <strong>אמר מר</strong> <small>[החכם</small><small>]</small> ר' יוחנן: <strong>הלכה היא בנזיר</strong> שמעות סתומים שלו שיש בהם גם דמי חטאת ילכו לנדבה. ושואלים: מלשונו משמע שדווקא בנזיר ישנה הלכה זו <strong>ותו ליכא</strong> <small>[ו</small>כי אין עוד<small>]</small> דברים שיש בהם הלכה כזו, ולא רק בנזיר? <strong>והתניא</strong> <small>[והרי שנינו</small> בברייתא<small>]:</small> <strong>ושאר חייבי קינין שבתורה,</strong> כלומר, אלה שנתחייבו להביא קרבן עוף בלבד אם היו עניים, כגון מצורע, שמביא שני תורים אחד לעולה ואחד לחטאת במקום כבש וכבשה,
## דף כו.
 <strong>שהפרישו</strong> תחילה <strong>מעות לקיניהם</strong> ואחר כך העשירו, אם <strong>רצה</strong> בעל המעות לשנות אותן ו<strong>להביא בהן חטאת בהמה —</strong> <strong>יביא,</strong> רצה להביא בהם <strong>עולת בהמה —</strong> <strong>יביא</strong> וישלים את מחיר הבהמות ממעות אחרות. <strong>מת</strong> המפריש <strong>והיו לו מעות סתומין —</strong> <strong>יפלו</strong> הכל <strong>לנדבה</strong>  ואף דמי חטאת שבהן. ומכאן שלא רק בנזיר קיים אותו דין שמעות סתומים יפלו לנדבה!
  ומשיבים:  <strong>תנא</strong> <small>[שנה</small><small>]</small> <strong>נזיר ו</strong>גם <strong>חייבי קינין דדמו ליה</strong> <small>[שדומים לו</small><small>]</small> ונחשבים לענין אחד, <strong>ולאפוקי מהא דתניא</strong> <small>[ולהוציא מ</small>מקרה זה ששנינו בברייתא<small>]:</small> <strong>מי שהיה מחוייב חטאת</strong> על חטא שחטא, <strong>ואמר</strong> נוסף לכך בנדבה: <strong>"הרי עלי עולה", והפריש מעות ואמר "הרי אלו לחובתי",</strong> שאינו ברור אם נתכוון לחובת החטאת או לחובת נדר העולה, מה עושים באותן מעות?
  אם <strong>רצה להביא בהן חטאת בהמה —</strong> <strong>לא יביא.</strong> רצה להביא בהן <strong>עולת בהמה —</strong> <strong>לא יביא. מת והיו לו מעות סתומים —</strong> <strong>ילכו לים המלח.</strong> שבמקרה כזה, בו אין שני הקרבנות באים כחובה לשם אותו ענין, לא ניתן להשתמש במעות הסתומים לשם נדבה.
 <big>א</big> <strong>אמר רב אשי: הא</strong> <small>[זה</small><small>]</small> ש<strong>אמרת</strong> בענין נזיר שאם היו לו דמים <strong>מפורשין לא</strong> יביא מכולם נדבה, אלא דמי חטאת ילכו לים המלח וכו' — <strong>לא תימא</strong> <small>[אל תאמר</small><small>]</small> שהוא רק במקרה ש<strong>אמר</strong> ופירש <strong>"אלו לחטאתי, ואלו לעולתי, ואלו לשלמי",</strong> כל אחד לעצמו. <strong>אלא אפילו אמר "אלו לחטאתי ולעולתי ולשלמי"</strong> אף שלא חילק את המעות לכל אחד ואחד מקורבנותיו — <strong>מפורשין הן</strong> נחשבים לענין זה, ואינם נידונים כמעות סתומות.
 <strong>ואיכא דאמרי</strong> <small>[ויש שאומרים</small><small>]</small> לשון אחרת, <strong>אמר רב אשי: לא תימא</strong> <small>[אל תאמר</small><small>]</small> שאין הם נקראים מפורשים <strong>עד דאמר</strong> <small>[שיאמר</small><small>]</small> <strong>"אלו לחטאתי ולעולתי ולשלמי", אלא אפילו אמר</strong> בלשון כללית יותר: <strong>"אלו לחובתי" —</strong> <strong>הרי הן כמפורשין.</strong>
 <big>ב</big> <strong>אמר רבא: הא דאמרן</strong> <small>[זו שאמרנו</small><small>]</small> ש<strong>מעות סתומין יפלו</strong> כולם <strong>לנדבה</strong> הרי זה דווקא במקרה שדמי כל הקרבנות מעורבים, אבל <strong>אם נפלה דמי חטאת מביניהן,</strong> שחלק מסכום זה היה מובדל לשם דמי חטאת — <strong>הרי</strong> השאר <strong>הן</strong> מעתה <strong>כמפורשין,</strong> ולא כולם יפלו לנדבה, כלומר, לעולה, אלא הסכום הראוי לעולה — לעולה, והראוי לשלמים — ילך לשלמים (ונאכלים ליום אחד ואינם טעונים לחם).
## דף כו:
 <strong>תניא כוותיה</strong> <small>[שנויה</small> ברייתא כשיטתו<small>]</small> של <strong>רבא:</strong> אמר <strong>"</strong>מעות <strong>אלו לחטאתי והשאר לשאר נזירותי"</strong> ומת, <strong>דמי חטאת —</strong> <strong>ילכו לים המלח, והשאר —</strong> <strong>יביא חציו לעולה וחציו לשלמים. ומועלין בכולן,</strong> שאם השתמש בשאר הכסף כולו — הריהו חייב קרבן מעילה משום דמי העולה המעורבים בהם, <strong>ו</strong>אולם <strong>אין מועלין</strong> אם השתמש <strong>במקצתן,</strong> שמא אותו הכסף שהוציא כסף של שלמים הוא, ואין מועלים בהם.
  אם אמר <strong>"</strong>מעות <strong>אלו לעולתי והשאר לשאר נזירותי" —</strong> <strong>דמי עולה יביאו</strong> בהם <strong>עולה, ומועלין בהן. והשאר יפלו לנדבה</strong> מאחר ודמי חטאת מעורבים בהם, <strong>ומועלין,</strong> כלומר, חייבים קרבן מעילה אם השתמשו <strong>בכולן</strong> משום דמי החטאת המעורבים בהם, <strong>ואין מועלין</strong> אם השתמשו רק <strong>במקצתן,</strong> שמא אותו הכסף שהשתמשו בו של שלמים היו, ואין בהם מעילה.
 <big>א</big> <strong>אמר רב הונא אמר רב: לא שנו</strong> חילוק זה בנזיר בין מעות סתומים ומפורשים <strong>אלא</strong> ב<strong>מעות</strong> שנועדו לקרבנות, <strong>אבל</strong> אם הפריש <strong>בהמה</strong> מסויימת לקרבנו — <strong>הרי היא כמפורשת,</strong> משום ששלושת קרבנות הנזיר שונים זה מזה, לחטאת — מביא נקבה, לעולה — זכר, ולשלמים איל בן שנתיים, ומובן מאליו מה מופרש לצורך מה, ולכן אם מתו הבעלים יהא דינו של כל קרבן כראוי לו: חטאת — תמות, כדין כל חטאת שמתו בעליה, עולה — תקרב עולה, ושלמים — יקרבו שלמים וייאכלו ליום אחד, ואינם טעונים לחם.
 <strong>אמר רב נחמן: הא דאמרי</strong> <small>[זו שאומרים</small><small>]</small> שאם הפריש <strong>בהמה הרי היא כמפורשת —</strong> <strong>לא שנו אלא</strong> דווקא כשהיא בהמה <strong>תמימה,</strong> שאותה עצמה יש להקריב, <strong>אבל</strong> אם הפריש בהמה <strong>בעלת מום,</strong> אפילו הפריש שלוש בהמות, נקבה, זכר, ואיל בן שנתיים, והן בעלות מום — <strong>הרי היא,</strong> כל אחת מהן, נחשבת <strong>כסתומה,</strong> שהרי אינו מקריב בהמה זו עצמה אלא מוכרה ומשתמש בדמיה, ודמים אלו לא נתפרשו. <strong>אבל נסכא</strong> <small>[חתיכת כסף</small><small>] —</small> <strong>לא,</strong> שאם הפריש חתיכות כסף, הרי אלו נחשבות כמפורשות, שהרי כל אחת ניכרת לעצמה, וכל אחת מהן לצורך קרבן מסויים.
 <strong>ורב נחמן בר יצחק אמר: אפילו נסכא</strong> <small>[חתיכת כסף</small><small>]</small> נחשבת כמעות סתומות, <strong>אבל סואר</strong> <small>[צבר</small><small>]</small> <strong>של קורות —</strong> <strong>לא,</strong> שאם הפריש שלושה צברים של קורות בנין לצורך קרבנותיו נחשב הדבר כמו מעות מפורשות. <strong>אמר ליה</strong> <small>[לו</small><small>]</small> <strong>רב שימי בר אשי לרב פפא: מאי טעמייהו דרבנן</strong> <small>[מה טעמם של חכמים</small><small>]</small> רב, רב נחמן ורב נחמן בר יצחק — האם משום <strong>דאמרי</strong> <small>[ש</small>הם אומרים<small>]:</small> <strong>מעות ולא בהמה, ולא נסכא, מעות ולא סוורא,</strong> שהם סבורים שרק בענין מעות קיבלו במסורת דין סתומים, ואין לדמות לכך כל דבר אחר? <strong>אלא מעתה</strong> לפי זה צריך לומר גם <strong>מעות ולא עופות!</strong>
 <strong>וכי תימא הכי נמי</strong> <small>[ואם תאמר כך גם כן</small><small>]</small> הוא הדין, ועופות אינם נחשבים כסתומים, <strong>אלא הא</strong> <small>[זו</small><small>]</small> ש<strong>אמר רב חסדא: אין הקינין</strong> (זוג עופות, תורים או בני יונה, שמביאים אחד מהם לעולה ואחד לחטאת) <strong>מתפרשות</strong> (נבדלות, מוגדרות) <strong>אלא אי</strong> <small>[אם,</small> או<small>]</small> <strong>בלקיחת בעלים,</strong> כאשר הבעלים קונים ומחליטים בשעת הקניה לייחד כל אחד לקרבן מסויים, <strong>אי</strong> <small>[אם,</small> או<small>]</small> <strong>בעשיית כהן</strong> שהכהן בזמן ההקרבה מחליט איזה לעולה ואיזה לחטאת. ומכאן מובן שהלוקח זוג עופות סתם — דינם כסתומים, ולכן יכול הכהן להחליט למה הוא מייעד כל אחד.
  יש לשאול לפי דבריך: <strong>אמאי</strong> <small>[ומדוע</small><small>]?</small> <strong>הא</strong> <small>[הרי</small><small>]</small> דווקא ב<strong>מעות גמירין לה</strong> <small>[למודים</small> אנו דבר זה<small>]</small> ולא בדברים אחרים! ומדברי רב חסדא משמע שגם בעופות יש דין של סתומים, ואם כן אף בהמה, נסכא וסואר של קורות דינם כן!
## דף כז.
 <strong>אמר ליה</strong> <small>[לו</small><small>]</small> רב פפא: <strong>וליטעמיך</strong> <small>[ולטעמך,</small> לשיטתך<small>]</small> שאתה מקשה מכאן, ומגיע למסקנה שכל דבר הוא בכלל מעות סתומים, <strong>הא דתנן</strong> <small>[זו ששנינו</small> במשנה<small>]</small> <strong>רבן שמעון בן גמליאל אומר: הביא שלש בהמות</strong> שונות לנזירותו, <strong>ולא פירש</strong> בכל אחת לאיזה קרבן היא, <strong>הראויה לחטאת</strong> (כבשה) — <strong>תקרב חטאת,</strong> הראויה <strong>לעולה</strong> (זכר של צאן או בקר) — <strong>תקרב עולה, לשלמים</strong> (זכר או נקבה אחרים) — <strong>תקרב שלמים.</strong> ולשיטתך, שלא רק למעות יש דין סתומים, <strong>אמאי</strong> <small>[מדוע</small><small>]</small> יהא כן? <strong>הא אמרת</strong> <small>[הרי אתה אומר</small><small>]</small> כי <strong>בהמה לאו</strong> <small>[לא</small><small>]</small> <strong>כמפורשת דמי</strong> <small>[נחשבת</small><small>]</small> אלא כמעות סתומים, וכיצד אנו מחליטים מה הבהמה!
 <strong>אמר ליה</strong> <small>[לו</small><small>]</small> רב שימי בר אשי: <strong>התם</strong> <small>[שם</small><small>]</small> לגבי עופות יש כתוב המלמדנו דבר זה, כאמור <strong>"ולקח...</strong> והיה האחד חטאת והאחד עולה<strong>"</strong> (ויקרא יד, כא-כב) האמור בבעלים המפרישים את הקרבן, ואחר כך נאמר בכהן <strong>"ועשה</strong> את האחד מן התורים... את האחד חטאת ואת האחד עולה" (ויקרא יד, ל-לא).
  כך <strong>אמר רחמנא</strong> <small>[אמרה תורה</small><small>],</small> ומכאן שההפרשה וההגדרה לקרבן הן נעשות <strong>אי</strong> <small>[אם,</small> או<small>]</small> <strong>בלקיחת</strong> (בקניית) <strong>בעלים</strong> שבשעת קניית העופות הוא מחליט לאיזה קרבן הוא מפריש אותם, <strong>אי</strong> <small>[אם,</small> או<small>]</small> <strong>בעשיית כהן.</strong> ומשום כך יכול אני ללמוד גם לגבי דברים אחרים, כגון בעלת מום ונסכא, שיהא דינם כמעות סתומים. ואילו הקושיה שהקשית מדברי רבן שמעון בן גמליאל אינה קושיה, לפי שהוא מקרה מיוחד. שהרי <strong>הכא נמי</strong> <small>[כאן גם כן</small><small>]</small> כאשר הפריש בהמות מסויימות אלה לקרבנות נזירותו
## דף כז:
 <strong>מי מצית אמרת</strong> <small>[האם יכול אתה לומר</small><small>]</small> <strong>הדין</strong> <small>[זו</small><small>]</small> של <strong>חטאת תקרב עולה?</strong> הרי <strong>הכא</strong> <small>[כאן</small><small>]</small> בחטאת, קריבה רק <strong>נקבה,</strong> ואילו <strong>הכא</strong> <small>[כאן</small><small>]</small> בעולה קרב רק <strong>זכר,</strong> והרי זה כאילו פירש למה מיועד כל קרבן. ואם כן, אינך יכול להשוות דבר זה לשאר דברים שאינם מפורשים מצד עצמם, כגון בהמה בעלת מום ונסכא, שדינם כסתומים.
 <big>א</big> <strong>מתיב</strong> <small>[מקשה</small><small>]</small> <strong>רב המנונא</strong> על דברי רב נחמן, בראשית הסוגיא: <strong>ומי אמרינן</strong> <small>[והאם אומרים אנו</small><small>]</small> ש<strong>בהמה בעלת מום כסתומה דמיא</strong> <small>[</small>היא נחשבת<small>]?</small> <strong>תא שמע</strong> <small>[בוא</small> ושמע<small>]</small> ראיה שלא כדבריך ממה ששנינו: <strong>כיצד</strong> (באיזה אופן) <strong>אמרו האיש מגלח</strong> (מביא קרבנות של תגלחת נזיר) <strong>על נזירות אביו?</strong> ובהמשך הדברים נאמר: אבל <strong>בזמן שהיה הוא ואביו נזירים, והפריש אביו מעות ל</strong>קרבנות <strong>נזירותו ומת, ואמר</strong> הבן <strong>"הריני נזיר על מנת שאגלח</strong> (אביא קרבנות) <strong>על מעות</strong> שהפריש <strong>אבא",</strong> במקרה זה אינו מגלח על נזירות אביו.
  ולכן, אם <strong>היו לו</strong> לאב <strong>מעות סתומות —</strong> <strong>יפלו</strong> אותם מעות <strong>לנדבה.</strong> ואם <strong>היתה לו בהמה מופרשת; חטאת —</strong> <strong>תמות,</strong> כדין כל חטאת שמתו בעליה, <strong>עולה —</strong> <strong>תקרב עולה, ושלמים יקרבו שלמים. מאי לאו</strong> <small>[האם לא</small><small>]</small> מדובר שהיתה בהמה זו <strong>אפילו בעלת מום?</strong>  שהרי לא חילקה הברייתא אלא בין מעות לבהמה. ואם כן רואים שאף בעלת מום נחשבת כמפורשת, שלא כדברי רב נחמן!
  ודוחים:  <strong>לא,</strong> מדובר כאן דווקא בבהמה <strong>תמימה</strong> (שאינה בעלת מום), שהיא עצמה ראויה לקרבן, ולכן נחשבת כמפורשת. ועל כך מקשים: <strong>אבל</strong> לפי זה אם היתה זו בהמה <strong>בעלת מום,</strong> האם <strong>כסתומה דמיא</strong> <small>[</small>היא נחשבת<small>]?</small> אם כן <strong>מאי איריא</strong> <small>[מה שייך,</small> מדוע דווקא<small>]</small> נשנתה חלוקה בין בהמה ל<strong>מעות</strong> סתומים? <strong>לימא</strong> <small>[יאמר</small><small>]</small> כך: <strong>היתה לו בהמה בעלת מום —</strong> <strong>יפלו</strong> דמיה <strong>לנדבה,</strong>  ותהיה חלוקה זו בבהמות עצמן, וממנה נלמד לגבי מעות סתומים!
  ומשיבים:  <strong>הכי נמי</strong> <small>[כך גם כן</small><small>]</small> הכוונה, ואין הבדל בין בעלת מום ומעות, שהרי <strong>בעלת מום למאי קדישא</strong> <small>[למה</small> היא קדושה<small>] —</small> <strong>לדמי</strong> <small>[לדמים</small><small>]</small> שיקבלו עבורה, ו<strong>דמי היינו</strong> <small>[דמים — הם</small><small>]</small> <strong>מעות.</strong> ונמצא שאין לדחות ממשנה זאת את דברי ר' נחמן שדין בעלת מום אינה כמעות סתומים.
 <strong>מתיב</strong> <small>[מקשה</small><small>]</small> <strong>רבא</strong> גם כן על דברי רב נחמן ממה ששנינו בקשר לקרבן חטאת: נאמר בתורה <strong>"</strong>והביא את <strong>קרבנו"</strong> (ויקרא ד, כג), וההדגשה היא: <strong>בקרבנו</strong> שלו <strong>הוא יוצא</strong> ידי חובתו, <strong>ואינו יוצא בקרבן אביו</strong> אם אביו נתחייב בקרבן חטאת, והפרישו, ומת. <strong>יכול לא יצא בקרבנו של אביו שהפריש</strong> דווקא כשאין העבירות של האב והבן שוות בחומרתן, כגון <strong>מן</strong> עבירה <strong>הקלה</strong> שחטא האב <strong>על</strong> עבירה <strong>החמורה</strong> שחטא בה הבן, <strong>או מן החמורה</strong> שחטא האב <strong>על הקלה</strong> שחטא הבן,
 <strong>אבל יוצא בקרבן שהפריש אביו מן הקלה על הקלה או מן החמורה על החמורה —</strong> <strong>תלמוד לומר: "קרבנו",</strong> ושוב <strong>"קרבנו"</strong> (ויקרא ד, כח), פעם נוספת, להדגיש: <strong>בקרבנו</strong> שלו <strong>הוא יוצא ואינו יוצא</strong> בכל מקרה <strong>בקרבנו של אביו.</strong>
 ומכל מקום יש לשאול: <strong>יכול לא יצא בקרבן אביו בבהמה שהפריש, אפילו מן הקלה על הקלה,</strong> וכן <strong>מן החמורה על החמורה</strong> כפי שלמדנו, <strong>שהרי אין אדם מגלח על בהמת אביו בנזירות,</strong> ומוכח שאין בכך דין ירושה, <strong>אבל</strong> נאמר כי <strong>יוצא</strong> הבן ידי חובתו <strong>במעות שהפריש אביו</strong> לקרבנו, <strong>אפילו מן החמורה על הקלה, או מן הקלה על החמורה, שהרי אדם מגלח על מעות</strong> שהפריש <strong>אביו בנזירות,</strong>
## דף כח.
 <strong>בזמן שהן סתומין ולא בזמן שהן מפורשין,</strong> ואם כן הוא הדין למי שאביו הפריש מעות לחטאת סתם, שיצא בהם לשם חטאו — <strong>תלמוד לומר: "קרבנו"</strong> (ויקרא ד, לב) להדגיש: <strong>בקרבנו הוא יוצא, ואינו יוצא</strong> אף <strong>ב</strong>מעות שהופרשו לצורך <strong>קרבן אביו.</strong>
 וממשיכים עוד לברר: <strong>יכול לא יצא במעות שהפריש</strong> אביו <strong>אפילו</strong> כאשר שוות בחומרתן העבירות של האב והבן, כגון <strong>מן הקלה על הקלה</strong> או <strong>מן החמורה על החמורה, אבל יוצא</strong> הוא <strong>בקרבן שהפריש לעצמו מן הקלה על החמורה, מן החמורה על הקלה —</strong> <strong>תלמוד לומר: "קרבנו... על חטאתו"</strong> (ויקרא ד, כח) לומר: <strong>עד שיהא קרבנו לשום</strong> (לשם) <strong>חטאו</strong> המסויים, ולא על חטא אחר.
 <strong>יכול לא יצא בבהמה שהפריש לעצמו מן הקלה על הקלה או מן החמורה על החמורה,</strong> או <strong>אפילו מן הקלה על החמורה או מן החמורה על הקלה,</strong>
 <strong>שכן אם הפריש בהמה על החלב</strong> שאכל בשגגה <strong>והביא</strong> את החטאת הזו <strong>על הדם</strong> שאכל בשגגה, <strong>או</strong> הפריש <strong>על הדם והביא על החלב —</strong> <strong>שהרי</strong> במקרה זה דינו הוא ש<strong>לא מעל,</strong> כיון שאין אפשרות לשנות בהמה זו מקדושתה לחולין, <strong>ו</strong>משום כך יש לומר שגם <strong>לא כיפר</strong> במקרה שנשתנה קרבן זה לשם חטא אחר,
 <strong>אבל יוצא במעות שהפריש לעצמו מן הקלה לקלה, ומן החמורה לחמורה, מן החמורה לקלה, ומן הקלה לחמורה,</strong>
 <strong>שכן אם הפריש לעצמו מעות מן החלב</strong> (כדי לקנות חטאת לכפר על אכילת חלב בשגגה) <strong>והביא</strong> במעות אלה קרבן חטאת <strong>על הדם</strong> שאכל בשגגה, או הפריש <strong>על הדם והביא על החלב —</strong> <strong>שהרי מעל</strong> במעות אלה אם השתמש בהם לצורך חולין, כיון שיש ביכולתו לשנות מקדושתם של המעות, <strong>ו</strong>משום כך נאמר שגם <strong>כיפר</strong> אם נשתמש בהם לצורך קרבן על חטא אחר — 
 <strong>תלמוד לומר: "על חטאתו"</strong> (ויקרא ד, לה) — <strong>עד שיהא קרבנו לשם חטאו,</strong> ואינו רשאי להוציא מעות שהקדיש לשם חטאת אחת כדי לכפר על חטאת אחרת. עד כאן לשון הברייתא.
  ושאלת רבא היא: לענייננו <strong>קתני מיהת</strong> <small>[שנה על כל פנים</small><small>]</small> שם <strong>בהמה,</strong> שאין אדם מגלח על בהמה שהפריש אביו לקרבן נזירות, <strong>מאי לאו</strong> <small>[האם לא</small><small>]</small> נאמר הדבר <strong>אפילו</strong> היתה הבהמה <strong>בעלת מום?</strong> שהרי לא חילקו בדבר. ונמצא שדינה כמפורשת, ולא כדברי רב נחמן שדינה כמעות סתומים של אביו, שאדם מגלח עליהם. ודוחים: <strong>לא,</strong> מדובר דווקא בבהמה <strong>תמימה</strong>  הראויה להקרבה, ורק היא נחשבת כמפורשת.
  ושואלים: ולדבריך,  <strong>אבל בעלת מום מאי</strong> <small>[מה</small><small>]</small> יהא דינה — האם <strong>כסתומה דמיא</strong> <small>[</small>היא נחשבת<small>]?</small> אם כן <strong>מאי איריא דקתני</strong> <small>[מה שייך,</small> מדוע דווקא, ששנה<small>]</small> בברייתא שאדם מגלח על <strong>מעות</strong> סתומים <strong>שהפריש אביו? ליתני</strong> <small>[שישנה</small><small>]</small> דין זה בבהמה <strong>בעלת מום</strong> ומשם היינו למדים אף למעות! ומשיבים: <strong>הכי נמי</strong> <small>[כך הוא גם כן</small><small>]</small> ואין הבדל בין הדברים, <strong>דלמאי חזיא</strong> <small>[ש</small>הרי למה ראויה<small>]</small> בהמה בעלת מום — <strong>לדמי</strong> <small>[לדמים</small><small>],</small> <strong>דמי היינו</strong> <small>[דמים הם</small><small>]</small> <strong>מעות.</strong> ונמצא שאין מכאן ראיה נגד דברי רב נחמן, שבהמה בעלת מום הריהי כמעות סתומים.
 <big>א משנה</big> בהמשך למשנה הקודמת, הדנה בהפרת בעל לאשתו לאחר שהפרישה קרבן נזירותה, דנה משנתנו בהפרת בעל נדר אשתו לאחר שסיימה את נזירותה והביאה את קרבנותיה למקדש. אם כבר <strong>נזרק</strong> על המזבח <strong>עליה</strong> (עבורה) <strong>אחד מן הדמים</strong> של קרבנות נזירותה, הבעל <strong>אינו יכול</strong> עוד <strong>להפר</strong> את הנדר. <strong>ר' עקיבא אומר: אפילו</strong> טרם זריקת הדם, אם כבר <strong>נשחטה עליה אחת מכל הבהמות</strong> של קרבנותיה — שוב <strong>אינו יכול</strong> עוד <strong>להפר.</strong>
 ומוסיפה המשנה: <strong>במה דברים אמורים</strong> שאינו יכול עוד להפר — כשהיתה מביאה את הקרבנות <strong>בתגלחת הטהרה</strong> שבסוף נזירותה, <strong>אבל בתגלחת הטומאה</strong> שלאחריה עליה לנהוג שוב נזירות כבתחילה — <strong>יפר</strong> יכול הבעל להפר, מפני <strong>שהוא יכול לומר: אי אפשי</strong> (אין רצוני) <strong>באשה מנוולת</strong> שאינה שותה יין, ואם תנהג נזירות שלימה מחדש, הריהי נמצאת זמן ארוך בלא שתיית יין. <strong>ר' מאיר אומר: אף בתגלחת הטהרה יפר</strong> לאחר שכבר החלה הקרבת הקרבנות, לפי <strong>שהוא יכול לומר: אי אפשי</strong> (אין רצוני) <strong>באשה מגלחת,</strong> והרי לאחר הקרבת הקרבנות צריכה הנזירה לגלח את שערה.
 <big>ב גמרא</big> ומעירים: <strong>מתניתין</strong> <small>[משנתנו</small><small>]</small> לפיה משנזרק הדם שוב אין הבעל יכול להפר, שכן כבר נגמרה נזירותה, הריהי ש<strong>לא כ</strong>שיטת <strong>ר' אליעזר. דאי</strong> <small>[שאם</small> היא<small>]</small> כשיטת <strong>ר' אליעזר —</strong> <strong>האמר</strong> <small>[הרי אמר</small><small>]:</small> <strong>תגלחת מעכבת,</strong> שכל עוד הנזיר לא גילח את שערו הוא עדיין אסור בשתיית יין ובטומאת המת, <strong>וכיון</strong> ש<strong>לא גילחה</strong> עדיין — <strong>אסירה בחמרא</strong> <small>[אסורה ביין</small><small>],</small> <strong>וכיון דאית</strong> <small>[שיש</small><small>]</small> <strong>לה ניוול</strong> בגלל אי שתיית יין <strong>מצי מיפר</strong> <small>[יכול להפר</small><small>]</small> אפילו בתגלחת הטהרה לאחר זריקת הדם. ומסבירים את המשך המשנה: <strong>ובהא פליגי</strong> <small>[וב</small>ענין זה חלוקים הם<small>]</small> סתם משנה ור' עקיבא, שאינם סבורים כר' אליעזר;
## דף כח:
 <strong>תנא דידן סבר</strong> <small>[שלנו סבור</small><small>]:</small> <strong>כיון דאיזדריק עלה</strong> <small>[שנזרק עליה</small><small>]</small> <strong>דם, לאלתר שריא בחמרא</strong> <small>[מיד</small> היא מותרת ביין<small>]</small> <strong>והא לית</strong> <small>[והרי אין</small><small>]</small> <strong>לה ניוול,</strong> ולפיכך מאותה שעה שוב אין הבעל יכול להפר, שהרי אין לו טענה להפרתו זו. <strong>ור' עקיבא סבר: אפילו</strong> לא נזרק הדם, ואינה מותרת עדיין ביין, אם רק <strong>אישתחיטת</strong> <small>[נשחטה</small><small>]</small> <strong>בהמה</strong> לקרבנה שוב הבעל <strong>אינו יכול להפר —</strong> <strong>משום הפסד קדשים,</strong> שהרי אם יפר לה, אינה צריכה עוד קרבנות אלו, ואין נוהגים בהם עוד כבקרבנות כשרים, ואסור להפסיד קדשים.
 <strong>מתקיף לה</strong> <small>[מקשה על כך</small><small>]</small> <strong>ר' זירא: ואמאי</strong> <small>[ומדוע</small><small>]</small> אומר אתה שיש בכך הפסד קדשים? יש פתרון לדבר: <strong>לזרוק</strong> <small>[יזרוק</small><small>]</small> <strong>דמן שלא לשמן</strong> של קרבנות נזיר, <strong>ויתיר</strong> בכך את ה<strong>בשר באכילה</strong> ולא ייפסלו הקדשים! <strong>מי</strong> <small>[האם</small><small>]</small> <strong>לא תניא</strong> <small>[שנינו</small> בברייתא<small>]:</small> <strong>כבשי עצרת</strong> (שלמי ציבור שמביאים בחג השבועות) <strong>ששחטן שלא לשמן,</strong> לשם עצרת, <strong>או ששחטן לפני זמנן</strong> (בערב החג) <strong>או לאחר זמנן</strong> (לאחר החג) — <strong>הדם יזרק</strong> שלא לשמם (שהרי לשמם אינם ראויים) <strong>והבשר יאכל.</strong>
 <strong>ואם היתה</strong> זו <strong>שבת —</strong> <strong>לא יזרק</strong> הדם, לפי שאין הבשר נאכל בשבת, ונמצא עושה כעין מלאכה שלא לצורך שבת. <strong>ואם זרק</strong> בכל זאת את הדם בשבת — <strong>הורצה</strong> נתקבל קרבן זה, וצריך להמתין ו<strong>להקטיר אימורין</strong> שלו <strong>לערב,</strong> לשרוף את איבריו הפנימיים על גבי המזבח רק במוצאי שבת. ומכל מקום למדנו מכאן שזורקים לכתחילה דם קרבנות שונים שלא לשמם כדי להתיר את בשרם לאחר שחיטתם!
 <strong>אמרי</strong> <small>[אומרים</small><small>]:</small> <strong>אי</strong> <small>[אם</small><small>]</small> ש<strong>שחט</strong> עבור האשה בקרבנות נזירותה <strong>עולה או שלמים</strong> בלבד — <strong>הכי נמי</strong> <small>[כך גם כן</small><small>]</small> ודאי יכול לעשות כן, לזרוק את דמם שלא לשמם, ולא יהיה בכך הפסד קדשים, ובמקרה כזה אכן סבור ר' עקיבא שעדיין יכול הבעל להפר. <strong>אלא הכא במאי עסקינן</strong> <small>[כאן במה אנו עוסקים</small><small>]</small> <strong>כגון ששחט חטאת ברישא</strong> <small>[בראש,</small> בתחילה<small>]</small> וחטאת שנזרק דמה שלא לשמה — פסולה. ואם כן יש כאן הפסד קדשים אם יפר לה בעלה.
  ומניין שאין סדר מחייב לשחיטת קרבנות הנזיר, ואפשר גם להקריב את קרבן החטאת תחילה — <strong>כדתנן</strong> <small>[כפי ששנינו</small> במשנה<small>]:</small> <strong>אם גילח על</strong> (לאחר שהקריב) <strong>אחת משלשתן,</strong> שלושת הקרבנות שנזיר חייב בהם: עולה, שלמים וחטאת — <strong>יצא.</strong>
 <big>א</big> שנינו במשנה: <strong>במה דברים אמורים</strong> שאינו יכול להפר — <strong>בתגלחת טהרה, אבל בתגלחת טומאה —</strong> <strong>יפר</strong> הבעל אם ירצה, <strong>מפני שיכול לומר: אי אפשי</strong> (אין רצוני) <strong>באשה מנוולת,</strong> אשה שאינה יכולה לשתות יין. <strong>ור' מאיר אומר: אפילו בתגלחת טהרה יפר, מפני שיכול לומר: אי אפשי באשה מגלחת.</strong>
 ומבררים את טענותיהם: <strong>ותנא קמא</strong> <small>[הראשון</small><small>]</small> <strong>אמר</strong> <small>[</small>יכול היה לומר<small>]</small> <strong>לך</strong> כנגד טענתו של ר' מאיר: <strong>אפשר בפאה נכרית</strong> וכיון שלובשת האשה פאה נכרית אינה נראית מגולחת, ואין כאן ניוול בעיני הבעל, ואינו יכול להפר. <strong>ור' מאיר סבר</strong> <small>[סבור</small><small>]:</small> <strong>בפאה נכרית, איידי דזוהמא</strong> <small>[מתוך ש</small>היא מזוהמת<small>]</small> <strong>לא ניחא ליה</strong> <small>[נוח לו</small><small>]</small> ולכן רשאי להפר את נדרה.
 <big>ב משנה</big> <strong>האיש מדיר את בנו</strong> הקטן <strong>בנזיר,</strong> שיכול האב לגזור על בנו, אם עדיין לא הגיע לבגרות — שיהא נזיר, <strong>ואין האשה מדרת את בנה בנזיר.</strong> ופרטי הדינים של נזירות זו, <strong>כיצד? גילח</strong> הבן את שערו וגילה דעתו בכך שאינו חפץ בנזירות זו שהדירו אביו, <strong>או שגילחוהו קרוביו,</strong> וכן אם <strong>מיחה</strong> הבן ואמר שאינו רוצה בנזירות, <strong>או שמיחו קרוביו</strong> — בטלה נזירותו.
  ואם <strong>היתה לו בהמה מופרשת</strong> לצורך קרבן נזירותו, הבהמה שהיתה מופרשת עבור <strong>החטאת —</strong> <strong>תמות, והעולה</strong> — <strong>תקרב עולה. ושלמים</strong> — <strong>יקרבו שלמים, ונאכלין ליום אחד</strong> כשלמי נזיר, ולא לשני ימים כשלמים רגילים, <strong>ואינן טעונין לחם,</strong> חלות שבאות עם שלמי הנזיר.
 <strong>היו לו מעות סתומין —</strong> <strong>יפלו</strong> כל המעות <strong>ל</strong>צורך <strong>נדבה</strong> להקריב עולות ציבור על גבי המזבח. ואם היו <strong>מעות מופרשים</strong> לצורך קרבנותיו, <strong>דמי חטאת —</strong> <strong>ילכו לים המלח, לא נהנין</strong> בהם לכתחילה <strong>ו</strong>אולם <strong>לא מועלין</strong> בהם, שאם נהנה מהם אינו מביא קרבן מעילה. <strong>דמי עולה —</strong> <strong>יביאו</strong> מהם <strong>עולה</strong> ואין נהנים מהם, <strong>ו</strong>אם נהנה מהם — <strong>מועלין בהן, דמי שלמים —</strong> <strong>יביאו</strong> מהם <strong>שלמים ונאכלין ליום אחד, ואינן טעונין לחם</strong> כבשלמי נזיר.
 <big>ג גמרא</big> שנינו במשנה שהאיש מדיר את בנו בנזיר, ועוד שנינו כי <strong>איש —</strong> <strong>אין</strong> <small>[כן</small><small>]</small> מדיר, <strong>אבל אשה —</strong> <strong>לא.</strong> ושואלים: <strong>מאי טעמא</strong> <small>[מה טעם</small><small>]</small> הדבר? <strong>ר' יוחנן אמר: הלכה היא בנזיר,</strong> כלומר, כך קיבלנו במסורת הלכה למשה מסיני. <strong>ור' יוסי בר' חנינא</strong>
## דף כט.
 <strong>אמר</strong> בשם <strong>ריש לקיש: כדי לחנכו במצות</strong> וללמדו כיצד נוהגים במצוות נזירות. ושואלים: <strong>אי הכי</strong> <small>[אם כך</small><small>]</small> <strong>אפילו אשה נמי</strong> <small>[גם כן</small><small>]</small> תוכל להדיר את בנה בנזיר כדי לחנכו במצוות! ומשיבים: <strong>קסבר</strong> <small>[סבור</small> הוא<small>]:</small> <strong>איש חייב לחנך בנו במצות, ואין האשה חייבת לחנך את בנה.</strong>
 ועוד מקשים: <strong>בשלמא</strong> <small>[נניח</small><small>]</small> <strong>לר' יוחנן</strong> ש<strong>אמר</strong> ש<strong>הלכה היא בנזיר —</strong> <strong>אמטו להכי</strong> <small>[משום כך</small><small>]</small> אפשר לדייק במשנתנו: <strong>בנו —</strong> <strong>אין</strong> <small>[כן</small><small>]</small> יכול להדירו בנזיר, <strong>בתו —</strong> <strong>לא,</strong> שכך נאמרה הלכה ואין לחפש לה טעם. <strong>אלא לריש לקיש</strong> שהטעם הוא משום חינוך, אם כן <strong>אפילו בתו</strong> יוכל האב להדירה בנזירות, משום חינוך! ומשיבים: <strong>קסבר</strong> <small>[סבור</small> הוא<small>]:</small> <strong>בנו —</strong> <strong>חייב לחנכו, בתו —</strong> <strong>אינו חייב לחנכה,</strong> ולכן גם אינו יכול להדירה בנזירות.
  ועוד שואלים: <strong>בשלמא</strong> <small>[נניח</small><small>]</small> <strong>ל</strong>דעת <strong>ר' יוחנן</strong> ש<strong>אמר הלכה היא בנזיר —</strong> <strong>אהכי</strong> <small>[משום כך</small><small>]</small> אפשר לדייק במשנתנו: <strong>בנזירות —</strong> <strong>אין</strong> <small>[כן</small><small>],</small> ואילו <strong>ב</strong>שאר <strong>נדרים —</strong> <strong>לא,</strong> שאינו יכול להדיר את בנו בנדר אחר. <strong>אלא לריש לקיש</strong> שהוא משום חינוך — אם כן <strong>אפילו נדרים</strong> שיש בהם משום חינוך <strong>נמי</strong> <small>[גם כן</small><small>]</small>  יוכל להדיר את בנו!
  ומשיבים: לשיטתו בלשון  <strong>לא מיבעיא</strong> <small>[נצרכה</small><small>]</small> <strong>קאמר</strong> <small>[אמר</small><small>]</small> התנא במשנתנו, וכך יש להבין: <strong>לא מיבעיא</strong> <small>[נצרכה</small><small>]</small> לומר <strong>בנדרים</strong> אחרים של מצוה <strong>דלית ליה</strong> <small>[שאין לו</small><small>]</small> לבן <strong>ניוול</strong> כשמקיים את הנדר כשהדירו אביו, שוודאי יכול האב להדיר את בנו, <strong>אלא אפילו בנזירות דאית ליה</strong> <small>[שיש לו</small><small>]</small> לבן <strong>ניוול,</strong> שאינו שותה יין ואינו מתגלח — <strong>אפילו הכי</strong> <small>[כך</small><small>]</small> <strong>חייב לחנכו,</strong> ומשום כך גם יכול להדירו.
 ועוד מקשים: <strong>בשלמא</strong> <small>[נניח</small><small>]</small> <strong>לר' יוחנן</strong> ש<strong>אמר</strong> ש<strong>הלכה</strong> למשה מסיני <strong>היא בנזיר —</strong> <strong>היינו דקתני</strong> <small>[זהו ששנה</small><small>]</small> שאם <strong>מיחה או שמיחוהו קרוביו</strong> מתבטלת הנזירות, שכך היתה ההלכה שאין הנזירות אלא בהסכמת הקרובים, ואין לחפש טעם לדבר.
 <strong>אלא ל</strong>שיטת <strong>ר' יוסי בר' חנינא</strong> ש<strong>אמר</strong> בשם <strong>ריש לקיש,</strong> שלדבריו טעם הדבר שיכול להדיר את בנו בנזיר משום חינוך הוא, אם כן <strong>כל כמיניהון</strong> <small>[</small>האם הכל בכוחם<small>]</small> של <strong>קרובים דאמרין ליה</strong> <small>[שאומרים לו</small><small>]</small> לאב: <strong>לא תיגמריה</strong> <small>[תלמדו</small><small>]</small> <strong>מצות?!</strong> ומשיבים: <strong>קסבר</strong> <small>[סבור</small> הוא<small>]:</small> <strong>כל חינוך</strong> ש<strong>לא חשיב</strong> <small>[חשוב</small><small>]</small> כגון מצות נזירות שאינה חובה המוטלת על האדם, <strong>לא ניחא ליה</strong> <small>[נוח לו</small><small>]</small> לבן להצטער בדבר זה, ומשום כך יכולים הוא או קרוביו למחות בדבר.
  ועוד מקשים: <strong>בשלמא</strong> <small>[נניח</small><small>]</small> <strong>לר' יוחנן</strong> ש<strong>אמר</strong> ש<strong>הלכה</strong> מפורשת למשה מסיני <strong>היא בנזיר —</strong> <strong>משום הכי</strong> <small>[כך</small><small>]</small> <strong>מגלח</strong> הבן את כל שערו בתום נזירותו, <strong>ו</strong>אף שתוך כדי כך <strong>עביד</strong> <small>[עושה</small><small>]</small> גם <strong>הקפה</strong> של פאות הראש ועובר על מה שנאמר "לא תקיפו פאת ראשכם" (ויקרא יט, כז), שהרי התורה שאסרה דבר זה, היא אשר ציוותה על הנזיר לגלח את שערו.
 <strong>אלא ל</strong>דעת <strong>ר' יוסי בר' חנינא</strong> ש<strong>אמר</strong> בשם <strong>ריש לקיש</strong> שהטעם הוא <strong>כדי לחנכו במצות,</strong> ואין זה אלא מדברי סופרים, <strong>הא קעביד</strong> <small>[הרי הוא עושה</small><small>]</small> <strong>הקפה</strong>  ואיך יידחה איסור תורה משום חינוך שהוא מצוה שמדברי סופרים!
  ומשיבים:  <strong>קסבר</strong> <small>[סבור</small> הוא<small>]:</small> <strong>הקפת כל הראש</strong> אסורה רק <strong>מדרבנן</strong> <small>[מדברי סופרים</small><small>]</small> שלא נאסר מן התורה אלא כאשר חותך רק את פאות הראש. <strong>ו</strong>מצוות <strong>חינוך</strong> גם הוא <strong>מדרבנן</strong> <small>[מדברי סופרים</small><small>],</small> <strong>ואתי</strong> <small>[ובאה</small><small>]</small> מצות <strong>חינוך</strong> שהיא <strong>דרבנן</strong> <small>[מדברי סופרים</small><small>]</small> <strong>ודחי</strong> <small>[ודוחה</small><small>]</small> איסור <strong>הקפה</strong> שאף הוא <strong>דרבנן</strong> <small>[מדברי סופרים</small><small>].</small>
 ועוד מקשים: <strong>בשלמא</strong> <small>[נניח</small><small>]</small> <strong>לר' יוחנן</strong> ש<strong>אמר</strong> ש<strong>הלכה היא בנזיר —</strong> <strong>אהכי</strong> <small>[משום כך</small><small>]</small> כש<strong>מגלח</strong> בסוף נזירותו <strong>מייתי</strong> <small>[מביא</small><small>]</small> <strong>קרבן,</strong> שכך נאמרה ההלכה — שיהא נזיר קטן זה נחשב כנזיר גדול לכל דבר, וקרבנו כקרבן כל נזיר.
 <strong>אלא לר' יוסי בר' חנינא אמר ריש לקיש,</strong> שעושה זאת רק <strong>כדי לחנכו במצות</strong> — נמצא שאין זה קרבן שציוותה תורה, ואם כן <strong>הא קא מייתי</strong> <small>[הרי הוא מביא</small><small>]</small> <strong>חולין לעזרה!</strong> ומשיבים: <strong>קסבר</strong> <small>[סבור</small> הוא<small>]:</small> <strong>חולין בעזרה לאו דאורייתא</strong> <small>[לא</small> איסור מן התורה הוא<small>]</small> אלא רק מדברי סופרים, ומשום חשיבות מצוות חינוך הבן אין חכמים מקפידים על איסור זה.
   ועוד שואלים: <strong>בשלמא</strong> <small>[נניח</small><small>]</small> <strong>לר' יוחנן</strong> ש<strong>אמר</strong> ש<strong>הלכה היא בנזיר —</strong> <strong>אהכי</strong> <small>[על כן</small><small>]</small> <strong>כי</strong> <small>[כאשר</small><small>]</small> הבן <strong>מיטמא מייתי</strong> <small>[מביא</small><small>]</small> <strong>קרבן ציפרין</strong> <small>[ציפורים</small><small>]</small> <strong>ואכיל</strong> <small>[ואוכל</small><small>]</small> <strong>כהן</strong> חטאת העוף שהומתה ב<strong>מליקה</strong> ולא בשחיטה, ודבר זה מותר רק בקרבנות העוף שמצוותם בכך.
 <strong>אלא לר' יוסי בר' חנינא</strong> ש<strong>אמר</strong> בשם <strong>ריש לקיש, הא קאכיל</strong> <small>[הרי אוכל</small><small>]</small> הכהן <strong>נבילה!</strong> שאם אין זה קרבן שמחוייב בו —  נמצא שהוא אוכל עוף שהומת שלא באופן המכשירו לאכילה, ודינו כנבילה.
  ומשיבים:  <strong>קסבר</strong> <small>[סבור</small> הוא<small>]</small> <strong>כ</strong>דעת <strong>ר' יוסי בר' יהודה</strong> האומר ש<strong>אין</strong> מצות <strong>שחיטה לעוף מן התורה.</strong> שמן התורה בכל דרך שבה ממיתים את העוף הוא כשר, אלא שחכמים תיקנו שישחטו גם את העוף. <strong>ו</strong>כן סבור הוא כי הבאת <strong>חולין בעזרה לאו דאורייתא</strong> <small>[לא</small> אסורה מן התורה<small>]</small>  ולפיכך משום מצות חינוך שהיא מדברי סופרים נדחים איסורים אלה, שאף הם אינם אלא מדברי סופרים.
  ושואלים:  <strong>וסבר</strong> <small>[ו</small>האם סבור<small>]</small> <strong>ר' יוסי הכי</strong> <small>[כך</small><small>]?</small> <strong>והתניא</strong> <small>[והרי שנינו</small> בברייתא<small>],</small> <strong>ר' יוסי בר' יהודה אומר: מנין לחטאת העוף שהיא באה על</strong> (בגלל) <strong>הספק, שאינה נאכלת —</strong> <strong>תלמוד לומר: "והזב את זובו לזכר ולנקבה"</strong> (ויקרא טו, לג), <strong>מקיש</strong> (משווה) הכתוב כאן <strong>נקבה לזכר, מה זכר מביא קרבן על הודאי</strong> (חטא שיודע בוודאות שעשה אותו בשגגה) — <strong>אף נקבה מביאה קרבן על הודאי, ומה זכר מביא</strong> אשם תלוי <strong>על הספק —</strong> <strong>אף נקבה מביאה</strong> קרבן <strong>על הספק.</strong> 
 <strong>ו</strong>עוד: <strong>מה זכר, מ</strong>אותו <strong>מין שהוא מביא על הודאי</strong> שהוא חטאת בהמה <strong>מביא על הספק</strong> גם כן מין בהמה — איל לאשם, <strong>אף נקבה —</strong> <strong>ממין שהיא מביאה על הודאי</strong> שהוא עוף לזיבתה או ללידתה <strong>מביאה</strong> גם <strong>על הספק.</strong> מעתה יש לשאול: <strong>אי</strong> <small>[אם</small><small>]</small> כך שיש היקש כזה בפסוק, נאמר גם: <strong>מה זכר מביא קרבן ונאכל</strong> קרבנו — <strong>אף נקבה</strong> שמביאה קרבן לידה מספק <strong>מביאה קרבן ונאכל!</strong> על כך <strong>אמרת</strong> (יש לומר):
## דף כט:
 <strong>לא,</strong> אין אתה יכול לומר כך, שכן <strong>אם אמרת</strong> כך <strong>בזכר שכן</strong> יש בהבאת קרבנו מספק רק ספק <strong>איסור אחד,</strong> שמא מביא חולין בעזרה, <strong>תאמר בנקבה —</strong> <strong>ש</strong>ספק <strong>שני איסורין</strong>  יש בה. עד כאן לשון הברייתא.
  ונברר:  <strong>מאי</strong> <small>[מה</small> הם<small>]</small> <strong>שני איסורין</strong> אלה? <strong>לאו</strong> <small>[</small>האם לא<small>]</small> <strong>איסור נבילה</strong> (של אכילת עוף שנמלק) <strong>ו</strong>הבאת <strong>חולין בעזרה?</strong> הרי שר' יוסי בר' יהודה סבור שהבאת חולין לעזרה אסורה מן התורה! <strong>מתקיף לה</strong> <small>[מקשה על כך</small><small>]</small> <strong>רב אחא בריה</strong> <small>[בנו</small><small>]</small> של <strong>רב איקא: ודילמא מיחייב</strong> <small>[ושמא מתחייבת</small><small>]</small> <strong>עליה</strong> הנקבה על דבר זה, לא מדין תורה, אלא <strong>משום דמיתחזי כתרין איסורין</strong> <small>[שנראה כשני איסורים</small><small>]</small> שמן התורה, אף שבאמת אין הם אלא <strong>מדרבנן</strong> <small>[מדברי סופרים</small><small>]!</small> 
 <big>א</big> ובאשר לעצם המחלוקת בענין טעם ההלכה במדיר את בנו בנזיר, אם מכוח הלכה למשה מסיני או מפני מצוות חינוך, מציעים: <strong>לימא כתנאי</strong> <small>[האם לומר</small> שדבר זה הוא כמחלוקת תנאים<small>]</small> שכבר דנו ונחלקו בבעיה זו. ששנינו: <strong>עד מתי מדיר</strong> האב <strong>את בנו בנזיר —</strong> <strong>עד שיביא</strong> הבן <strong>שתי שערות,</strong> אלו <strong>דברי רבי. ר' יוסי בר' יהודה אומר: עד שיגיע לעונת נדרים,</strong> שהיא כשנה קודם לכן, כאשר הבן מבין כבר בטיבם של נדרים, ואם נודר ונמצא שיודע מה משמעות הדברים — נדרו קיים.
 <strong>מאי לאו</strong> <small>[האם לא</small><small>]</small> <strong>תנאי</strong> <small>[</small>מחלוקת תנאים<small>]</small> <strong>היא;</strong> ש<strong>רבי סבר</strong> <small>[סבור</small><small>]:</small> <strong>הלכה</strong> למשה מסיני <strong>היא בנזיר, ו</strong>משום כך <strong>אף על גב</strong> <small>[אף על פי</small><small>]</small> ש<strong>הגיע</strong> הבן <strong>לעונת נדרים</strong> עוד קודם, והוא יכול להחליט מדעתו אם רצונו בנדר, מכל מקום כך היתה ההלכה כי <strong>מדיר ליה ואזיל</strong> <small>[מדיר אותו</small> האב והולך<small>]</small> <strong>עד דמייתי</strong> <small>[שמביא</small><small>]</small> <strong>שתי שערות,</strong> שהן סימן בגרות, ואז יצא הבן מרשותו. <strong>ור' יוסי בר' יהודה דאמר</strong> <small>[שאומר</small><small>]</small> שיכול להדירו רק <strong>עד שיגיע לעונת נדרים, סבר</strong> <small>[סבור</small><small>]</small> שדין זה שהאב מדיר את בנו הוא <strong>כדי לחנכו במצות, וכיון דנפיק מרשותיה</strong> <small>[שיוצא מרשותו</small> של האב<small>]</small> שהבן הלא יכול כבר לנדור בעצמו — <strong>תו</strong> <small>[שוב</small><small>]</small> <strong>לא מיחייב</strong> <small>[מחוייב</small><small>]</small>  האב לחנכו?
  ודוחים:  <strong>אמרי</strong> <small>[אומרים</small><small>]:</small> <strong>לא,</strong> אין הדבר כן. אפשר לומר <strong>דכולי עלמא</strong> <small>[שדעת הכל</small><small>]</small> רבי ור' יוסי בר' יהודה כדעת ר' יוחנן ש<strong>הלכה היא בנזיר, והכא</strong> <small>[וכאן</small><small>]</small> <strong>ב</strong>ענין <strong>"מופלא הסמוך לאיש" קמיפלגי</strong> <small>[חלוקים הם</small><small>],</small> שדנו בשאלה לגבי ילד ש"מפליא" (נודר) סמוך להיותו איש, כלומר סמוך לבגרותו, שמקובל בידינו שנדרו (אם מבין הוא את מהות הנדר) קיים. ונחלקו בדבר מקורה של ההלכה.
 <strong>רבי סבר</strong> <small>[סבור</small><small>]:</small> <strong>מופלא הסמוך לאיש דרבנן</strong> <small>[מדברי סופרים</small><small>]</small> הוא שיכול לנדור, <strong>ו</strong>משום כך <strong>אתיא דאורייתא דחיא דרבנן</strong> <small>[באה</small> הלכה מן התורה שהאב מדיר את בנו ודוחה את התקנה שמדברי סופרים<small>]</small> שתיקנו שסמוך לבגרותו הוא נקרא כבר גדול ועצמאי לענין נדרים. <strong>ו</strong>אילו <strong>ר' יוסי בר' יהודה סבר</strong> <small>[סבור</small><small>]:</small> <strong>מופלא הסמוך לאיש דאורייתא</strong> <small>[מן התורה</small><small>]</small> הוא, שעומד ברשות עצמו לענין נדרים, ולכן אין ההלכה שאב מדיר את בנו הקטן חלה עליו.
 <strong>ואיבעית אימא</strong> <small>[ואם תרצה אמור</small><small>]</small> להיפך: <strong>דכולי עלמא</strong> <small>[שלדעת הכל</small><small>]</small> האיש מדיר את בנו בנזיר מדברי סופרים, <strong>כדי לחנכו במצות, ו</strong>גם הדין ש<strong>מופלא הסמוך לאיש</strong> לדעת הכל תקנה <strong>דרבנן</strong> <small>[שמדברי סופרים</small><small>]</small> <strong>היא</strong> שנדריו קיימים. וטעם המחלוקת בין התנאים הוא ש<strong>רבי סבר</strong> <small>[סבור</small><small>]:</small> <strong>אתי</strong> <small>[באה</small><small>]</small> מצות <strong>חינוך</strong> שהיא <strong>דרבנן</strong> <small>[מדברי סופרים</small><small>]</small> <strong>ודחי</strong> <small>[ודוחה</small><small>]</small> את דין <strong>מופלא הסמוך לאיש</strong> שהוא גם כן <strong>דרבנן</strong> <small>[מדברי סופרים</small><small>].</small>
 <strong>ור' יוסי בר' יהודה דאמר</strong> <small>[שאומר</small><small>]</small> שהאב יכול להדיר את בנו רק <strong>עד שיגיע לעונת נדרים, קסבר</strong> <small>[סבור</small> הוא<small>]:</small> <strong>לא אתי</strong> <small>[באה</small><small>]</small> מצות <strong>חינוך דרבנן</strong> <small>[שמדברי סופרים</small><small>]</small> <strong>ודחי</strong> <small>[ודוחה</small><small>]</small> דין <strong>מופלא הסמוך לאיש.</strong> ואם כן אין קשר הכרחי בין מחלוקת תנאים זו ובין מחלוקת ר' יוחנן וריש לקיש לגבי דין מדיר בנו בנזיר, האם מקורו בהלכה למשה מסיני, או במצות חינוך.
  לגופה של המחלוקת לגבי הזמן שמדיר האב את בנו, מציעים: <strong>לימא הני תנאי כי הני תנאי</strong> <small>[האם נאמר שתנאים אלה</small> נחלקו במחלוקת של תנאים אלה<small>]</small> המצויה במקור אחר, <strong>דתניא</strong> <small>[ש</small>כן שנינו בברייתא<small>]:</small> <strong>מעשה בר' חנינא שהדירו אביו בנזיר</strong> בעודו קטן, <strong>והביאו לפני רבן גמליאל. והיה רבן גמליאל בודקו לידע אם הביא</strong> כבר <strong>שתי שערות</strong> והנדר לא חל, <strong>אם לא הביא</strong> והנדר חל.
 <strong>ר' יוסי אומר</strong> שהיה בודקו <strong>לידע אם הגיע לעונת נדרים אם לאו</strong> <small>[לא</small><small>],</small> שלדעתו זהו הזמן הקובע. <strong>אמר לו</strong> הילד: <strong>רבי, אל תצטער</strong> (אל תטרח) <strong>לבודקני,</strong> אלא <strong>אם קטן אני —</strong> <strong>אהיה</strong> נזיר <strong>בשביל</strong> (בגלל, משום) מה שהדירני <strong>אבא, אם גדול אני —</strong> <strong>אהיה בשביל עצמי. עמד רבן גמליאל ונשקו על ראשו, אמר: מובטח אני בזה</strong> בילד הזה <strong>ש</strong>סופו להיות <strong>מורה הלכה בישראל. אמרו:</strong> אכן, <strong>לא היו</strong> אלא <strong>ימים מועטים</strong> שעברו <strong>עד ש</strong>אכן <strong>הורה הוראה בישראל.</strong>
 ומעתה נברר לעניינינו: <strong>בשלמא</strong> <small>[נניח</small><small>]</small> <strong>לר' יוסי בר' יהודה</strong> ש<strong>אמר</strong> שהאב יכול להדיר את בנו בנזיר רק <strong>עד שיגיע לעונת נדרים —</strong> <strong>היינו דקאמר</strong> <small>[זהו שאמר</small><small>]</small> <strong>"אם קטן אני, אהיה בשביל אבא"</strong> שכוונתו — אם קטן אני, שלא הגיע עדיין לעונת נדרים. <strong>אלא, ל</strong>דעת <strong>רבי דאמר</strong> <small>[שאומר</small><small>]</small> שהאב מדיר את בנו בנזיר <strong>עד שיביא שתי שערות,</strong> אף שכבר נחשב גדול לענין נדרים, מה שאמר <strong>"ואם גדול אני אהיה בשביל עצמי",</strong> מדוע יש צורך בדבר?
## דף ל.
 <strong>הא ברשותיה דאבוה קאים</strong> <small>[הרי ברשותו של אביו עומד</small> הוא<small>]</small> עדיין לענין קבלת נזירות, שהרי לא הביא עוד שתי שערות! <strong>אלא</strong> יש לפרש <strong>דאמר</strong> <small>[שאומר</small><small>]</small> כך: <strong>אהא בשביל אבא, אהא בשביל עצמי.</strong> שלא תלה זאת בספק אם הוא גדול לענין נדרים אם לאו, אלא האם יצא מרשות אביו לענין נזירות, כלומר, שהביא כבר שתי שערות, אם לאו.
  ומעתה לשיטת רבי, <strong>אי אייתי</strong> <small>[אם הביא</small><small>]</small> <strong>שתי שערות מעיקרא</strong> <small>[מתחילה</small><small>]</small> לפני שהזירו אביו — הריהו <strong>קאים</strong> <small>[עומד</small><small>]</small> <strong>בנזירות דיליה</strong> <small>[שלו</small> עצמו<small>]</small> <strong>ו</strong>אם <strong>לבסוף,</strong> לאחר הנזירות, הביא שתי שערות — הריהו <strong>קאים</strong> <small>[עומד</small><small>]</small> <strong>בנזירות דאבוה</strong> <small>[של אביו</small><small>]</small> שהדירו. <strong>ו</strong>אולם <strong>אי אייתי במצעי מאי</strong> <small>[אם הביא</small> שתי שערות באמצע הנזירות מה<small>]</small> יועיל הדבר?
 <strong>הניחא</strong> <small>[זה נוח</small><small>]</small> שאלה זו אינה קשה <strong>ל</strong>שיטת <strong>ר' יוסי בר' יהודה דאמר</strong> <small>[שאומר</small><small>]:</small> <strong>עד שיגיע לעונת נדרים,</strong> שיש להניח שאף אם הגיע לעונת נדרים באמצע הנזירות שהדירו אביו, לא בטלה אותה נזירות. ואם כן ישלים נזירות זו ויביא קרבנותיו.
 <strong>אלא לרבי דאמר</strong> <small>[שאומר</small><small>]:</small> <strong>עד שיביא שתי</strong> <strong>שערות מאי איכא למימר</strong> <small>[מה יש לומר</small><small>]</small> והרי אם הביא שתי שערות בתוך כדי נזירות אביו — שוב אין נזירות זו חלה עליו, ומה יהא דינו? <strong>אמרי</strong> <small>[אומרים</small><small>]:</small> <strong>ל</strong>דעת <strong>רבי ליכא תקנתא</strong> <small>[אין תקנה</small><small>]</small> לילד זה <strong>עד דיתיב דיליה ויתיב דאבוהי</strong> <small>[שישב</small> את זמן הנזירות שלו וישב גם בעבור נזירות שהזירו אביו<small>],</small> כלומר, שישים יום.
 <big>א משנה</big> <strong>האיש מגלח על</strong> קרבנות שנועדו במקורם ל<strong>נזירות אביו ואין האשה מגלחת על נזירות אביה. כיצד</strong> באיזה אופן אמור דין זה? <strong>מי שהיה אביו נזיר והפריש מעות סתומים על נזירותו</strong> (שלא פירש אלו מעות הוא מפריש לצורך כל קרבן מקרבנות נזירותו), <strong>ומת</strong> לפני שקנה את הקרבנות. <strong>ואמר</strong> הבן לאחר מות אביו <strong>"הריני נזיר על מנת שאגלח על מעות</strong> שהפריש <strong>אבא".</strong>
 <strong>אמר ר' יוסי:</strong> במקרה כזה <strong>הרי</strong> מעות <strong>אלו יפלו לנדבה</strong> ואין הבן מגלח עליהם, כי <strong>אין זה</strong> שייך להלכה שאמרו שהבן <strong>מגלח על נזירות אביו. איזהו שמגלח על נזירות אביו —</strong> <strong>מי שהיה הוא ואביו נזירים</strong> באותה עת, עוד בחיי אביו, <strong>והפריש אביו מעות סתומים לנזירותו, ומת —</strong> <strong>זה הוא שמגלח על נזירות אביו.</strong>
 <big>ב גמרא</big> ושואלים: <strong>מאי טעמא</strong> <small>[מה טעם</small><small>]</small> ההבדל בין איש לאשה בזה? <strong>אמר ר' יוחנן: הלכה</strong> למשה מסיני <strong>היא בנזיר.</strong> ותוהים: <strong>פשיטא</strong> <small>[פשוט</small> מובן מאליו<small>],</small> שכך הוא. וכי <strong>מאי למימרא</strong> <small>[מה</small> באה לומר<small>]</small> ש<strong>בן יורש את אביו, בת לא,</strong>  ולכן דווקא הבן מגלח על נזירות אביו שכן הוא יורשו, ולא הבת שאינה יורשתו? והרי דבר זה מפורש בכתוב שכאשר יש בן אין הבת יורשת את אביה (ראה במדבר כז, ח)!
  ומשיבים:  <strong>לא צריכא</strong> <small>[נצרכה</small><small>]</small> ההלכה אלא במקום <strong>דלית ליה</strong> <small>[שאין לו</small><small>]</small> <strong>אלא בת</strong> ואז היא היורשת (ראה במדבר כז, ח), <strong>מהו דתימא</strong> <small>[שתאמר</small><small>]</small> ש<strong>יורשין גמירין לה</strong> <small>[למדו אותה</small><small>]</small> שהמסורת היתה שהיורשים מגלחים מנכסי המוריש, וכל מי שיורש אביו הריהו גם מגלח על נזירותו, ואף בת בכלל,
## דף ל:
 <strong>קא משמע לן</strong> <small>[השמיעה לנו</small> המשנה<small>]</small> ש<strong>הלכה</strong> היא ואינה תלויה בדיני ירושה, אלא כך קיבלו — שהבן בלבד מגלח על נזירות אביו, ולא הבת.
 <big>א</big> <strong>איבעיא להו</strong> <small>[נשאלה להם</small> ללומדים<small>]:</small> האם <strong>פליגי רבנן עליה</strong> <small>[חולקים חכמים עליו</small><small>]</small> על <strong>ר' יוסי או לא פליגי</strong> <small>[חולקים</small><small>]?</small> <strong>ואם תימצי</strong> <small>[תמצא,</small> תרצה<small>]</small> <strong>לומר</strong> שהם <strong>פליגי</strong> <small>[חולקים</small><small>],</small> אם כן האם חולקים הם <strong>ארישא</strong> <small>[על תחילתה</small><small>]</small> <strong>או אסיפא</strong> <small>[על סופה</small><small>]</small> של ההלכה שאמר? ומביאים פתרון, <strong>תא שמע</strong> <small>[בוא</small> ושמע<small>]</small> מן הברייתא: <strong>כיצד אמרו</strong> אופן שבו <strong>האיש מגלח על נזירות אביו?</strong>
 — <strong>מי שהיה אביו נזיר והפריש אביו מעות לנזירותו, ומת, ואמר</strong> הבן <strong>"הריני נזיר על מנת שאגלח על מעות אבא" —</strong> <strong>זהו שמגלח על מעות אביו. אבל מי שהיה הוא ואביו נזירים והפריש אביו מעות לנזירותו ומת —</strong> <strong>הרי אלו יפלו לנדבה,</strong> אלו <strong>דברי ר' יוסי.</strong>
 <strong>ר' אליעזר ור' מאיר ור' יהודה אמרו: זה הוא שמגלח על מעות אביו.</strong> ומן ההדגשה "זה הוא" משמע שהם חולקים על ר' יוסי לגמרי, ובמקרה שאמר ר' יוסי שמגלח על נזירות אביו סבורים הם שאינו מגלח, ולהיפך, במקרה שסבור ר' יוסי שאינו מגלח סבורים הם שמגלח.
 <big>ב</big> <strong>בעי</strong> <small>[שאל</small><small>]</small> <strong>רבה: יש לו שני בנים נזירים מהו?</strong> וצדדי השאלה: האם נאמר <strong>הילכתא גמירין לה</strong> <small>[הלכה אנו למודים אותה</small><small>]</small> שהבן מגלח על נזירות אביו, ולכן <strong>כל</strong> מי <strong>דקדים</strong> <small>[שקודם</small><small>]</small> מבין שני הבנים, ו<strong>גלח</strong> <small>[מגלח</small><small>]</small> על נזירות אביו — <strong>גלח</strong> <small>[מגלח</small><small>]</small> וזוכה בכל הכסף, <strong>או דילמא</strong> <small>[שמא</small><small>]</small> מדין <strong>ירושה</strong> <strong>גמירין לה</strong> <small>[למודים</small> אנו אותה<small>]</small> <strong>ו</strong>לכן <strong>פלגא הוי</strong> <small>[חצי הוא</small><small>],</small> שכל אחד מהם מקבל?
 בדומה לזה <strong>בעי</strong> <small>[שאל</small><small>]</small> גם <strong>רבא:</strong> אם היו שני הבנים הנזירים אחד <strong>בכור ו</strong>אחד <strong>פשוט, מאי</strong> <small>[מה</small><small>]</small> יהא הדין? האם <strong>הילכתא גמירין לה</strong> <small>[</small>בהלכה למודים אותה<small>]</small> שבן מגלח, מקבל דמי תגלחת על נזירות אביו, ואין זה מדיני ירושה, <strong>והילכך לא בעי גלוחי לפום מאי דשקיל</strong> <small>[ולכן אינו צריך לגלח,</small> לפי מה שמקבל<small>]</small> כל בן בירושתו, אלא כל אחד יקבל חצי, או כל הקודם יזכה. <strong>או דילמא</strong> <small>[שמא</small><small>]</small> <strong>ירושה היא, וכי היכי דשקיל</strong> <small>[וכמו שהוא,</small> הבכור, נוטל<small>]</small> בנכסים בכלל <strong>פי שנים, הכי</strong> <small>[כך</small><small>]</small> גם <strong>מגלח,</strong> מקבל בדמי התגלחת פי שנים?
 <strong>ואם תימצי</strong> <small>[תמצא</small><small>]</small> <strong>לומר: ירושה היא, ולפום</strong> <small>[ולפי</small><small>]</small> מה <strong>דשקיל</strong> <small>[שנוטל</small> בנכסים<small>]</small> <strong>מגלח, ו</strong>אולם <strong>ב</strong>עניינים של <strong>חולין הוא דאית ליה</strong> <small>[שיש לו</small><small>]</small> לבכור <strong>פי שנים, אבל בהקדש —</strong> <strong>לא. או דילמא</strong> <small>[שמא</small><small>]</small> <strong>כיון דקני ליה</strong> <small>[שקונה אותו</small><small>]</small> ממון <strong>לגלוח,</strong> שהרי בן מגלח על נזירות אביו, <strong>לא שנא</strong> <small>[אינו שונה</small><small>]?</small>
 ועוד יש לשאול: היה <strong>אביו נזיר עולם והוא נזיר סתם,</strong> או <strong>אביו נזיר סתם והוא נזיר עולם, מאי</strong> <small>[מה</small><small>]</small> הדין לענין תגלחת הבן על נזירות אביו? האם לומר: <strong>כי גמירין הילכתא</strong> <small>[כאשר למדנו</small> את ההלכה<small>]</small> שבן מגלח על נזירות אביו, הרי זה כששניהם האב והבן נזירים <strong>בסתם נזירות, או דילמא</strong> <small>[שמא</small><small>]</small> <strong>לא שנא</strong> <small>[אינו שונה</small><small>],</small> והוא הדין אם כל אחד מהם נזיר מסוג אחר?
 <strong>ואם תימצי</strong> <small>[תמצא</small><small>]</small> <strong>לומר: הכא אידי ואידי</strong> <small>[כאן זה וזה</small><small>]</small> יש בהם מכל מקום צד שווה, ששניהם נדרי <strong>נזירות טהרה,</strong> ולכן בן מגלח על נזירות אביו, <strong>בעי</strong> <small>[שאל</small><small>]</small> <strong>רב אשי:</strong> אם היה <strong>אביו נזיר טמא והוא נזיר טהור</strong> או היה <strong>אביו נזיר טהור והוא נזיר טמא, מאי</strong> <small>[מה</small><small>]</small> יהא הדין? האם מגלח במעות אביו, או לא? לכל השאלות הללו לא נמצאה תשובה, ולכן <strong>תיקו</strong> <small>[תעמוד</small><small>]</small> השאלה במקומה.
 
 <big>א משנה</big> <strong>בית שמאי אומרים: הקדש</strong> שהקדיש אדם מתוך <strong>טעות,</strong> מכל מקום <strong>הקדש</strong> הוא,
## דף לא.
 <strong>ובית הלל אומרים: אין</strong> זה <strong>הקדש. כיצד</strong> הוא הקדש טעות? <strong>אמר "שור שחור שיצא מביתי ראשון הרי הוא הקדש" ויצא</strong> ראשון שור שצבעו <strong>לבן, בית שמאי אומרים: הקדש</strong> הוא, <strong>ובית הלל אומרים: אינו הקדש.</strong> או אמר <strong>"דינר זהב שיעלה בידי ראשון</strong> מכיסי <strong>הרי הוא הקדש"</strong> והושיט ידו לכיס <strong>ועלה</strong> בידו דינר <strong>של כסף, בית שמאי אומרים: הקדש, ובית הלל אומרים: אינו הקדש.</strong> וכן אם אמר <strong>"חבית של יין שתעלה בידי ראשונה</strong> שאמצא כשאכנס למרתף <strong>הרי היא הקדש" ועלתה</strong> בידו במקום זה חבית <strong>של שמן, בית שמאי אומרים: הקדש, ובית הלל אומרים: אינו הקדש.</strong>
 <big>א גמרא</big> שנינו במשנה ש<strong>בית שמאי אומרים: הקדש</strong> טעות — הקדש, ובית הלל אומרים: אינו הקדש. ומבררים את השיטות: <strong>מאי טעמייהו</strong> <small>[מה טעמם</small><small>]</small> של <strong>בית שמאי —</strong> <strong>דילפינן</strong> <small>[שאנו למדים</small><small>]</small> דין <strong>תחלת הקדש מסוף הקדש,</strong> ומהו סוף הקדש — תמורה, שממיר בהמת קודש בבהמה אחרת. <strong>מה תמורה</strong> יודעים אנו כי <strong>אפילו בטעות</strong> היא חלה, שאם נתכוון לומר שתהא זו תמורת שור שחור ואמר "הרי זו תמורת שור לבן" — הריהי תמורת השור הלבן, <strong>אף הקדש</strong> בתחילה <strong>אפילו בטעות</strong> הוא חל.
 <strong>ובית הלל אומרים: הני מילי</strong> <small>[דברים אלה</small><small>]</small> שהקדושה חלה אף בטעות אמורים דווקא ב<strong>תמורה,</strong> שבאה מכוח דבר שהיה הקדש גמור. <strong>אבל אחותי</strong> <small>[להוריד</small><small>]</small> להחיל מתחילה דין <strong>הקדש</strong> על דבר <strong>בטעות —</strong> <strong>לא מחתינן</strong> <small>[אנו מורידים</small><small>].</small>
 ושואלים: <strong>ול</strong>דעת <strong>בית שמאי,</strong> שלמדים מתמורה, <strong>מה אילו אמר</strong> בתחילת היום <strong>"הרי זה</strong> תמורה <strong>תחת זה ל</strong>כשיגיע <strong>חצי היום" מי הויא</strong> <small>[האם היא</small><small>]</small> נעשית <strong>תמורה מההיא שעתא</strong> <small>[מאותה שעה</small><small>]</small> שהמיר, בניגוד לדברים שהוציא מפיו? <strong>אלא</strong> ודאי גם הם מודים כי אינה נעשית תמורה <strong>עד דמטי</strong> <small>[שמגיע</small><small>]</small> <strong>חצי היום</strong> שאז <strong>הוא דהויא</strong> <small>[שתהיה</small><small>]</small> <strong>תמורה. הכי נמי</strong> <small>[כך גם כן</small><small>]</small> במשנתנו <strong>לכי מיגליא מילתא</strong> <small>[כאשר מתגלה הדבר</small><small>]</small> כדבריו, שיצא שור שחור תחילה — רק אז חל ההקדש, ואם לא יצא שור שחור תחילה — אין ההקדש חל!
 <strong>אמר רב פפא:</strong> טעמם של בית שמאי אינו משום שלמדו מדין תמורה, ופירוש דברי בית שמאי אינו שהשור הלבן מתקדש. אלא <strong>לכך נאמר,</strong> זו היתה כוונתו כשאמר <strong>"</strong>שור שחור שיצא מביתי <strong>ראשון" —</strong> <strong>לכשיצא</strong> ה<strong>ראשון</strong> מבין השוורים השחורים שיש לו, יהיה הוא הקדש, ואף שיצא לבן תחילה —  אין זה נחשב כלל.
  ומקשים:  <strong>והא</strong> <small>[והרי</small><small>]</small> <strong>"שור שחור" קאמר</strong> <small>[אמר</small><small>],</small> <strong>מי לא עסקינן</strong> <small>[האם אין אנו עוסקים</small><small>]</small> אף במקרה <strong>דלית ליה</strong> <small>[שאין לו</small><small>]</small> <strong>אלא האי</strong> <small>[</small>שור שחור זה<small>]</small> בלבד? ואם כן היתה כוונתו כמבואר: שרק אם יצא שורו השחור תחילה יתקדש! ומשיבים: <strong>לא צריכא</strong> <small>[נצרכה</small><small>],</small> לא נאמרו דברים אלה אלא במקרה <strong>דאית ליה תרין תלתא</strong> <small>[שיש לו שניים שלושה</small><small>]</small> שוורים שחורים. <strong>ובית הלל אומרים: אם כן,</strong> שרצה לומר שהוא מקדיש את הראשון שיצא מבין השוורים השחורים, אם כן "שור שחור <strong>שיצא בראשון</strong> מביתי" <strong>מיבעי ליה</strong> <small>[צריך היה לו</small><small>]</small> לומר. וכיון שלא אמר כן, ודאי נתכוון לראשון ממש.
 <strong>אמר ליה</strong> <small>[לו</small><small>]</small> <strong>רבא מברניש לרב אשי</strong> להקשות על שיטת רב פפא: אם כדבריו, <strong>האי</strong> <small>[</small>מקרה זה<small>]</small> האם בכלל <strong>הקדש בטעות הוא?</strong> הרי <strong>הקדש בכוונה הוא!</strong> שהרי לפי הסברו של רב פפא לא היתה טעות בעצם ההקדש, שהרי מה שנתכוון להקדיש — הראשון מבין השוורים השחורים — הוא זה שהקדיש. אלא אירעה תקלה שיצא לבן קודם, והוא אינו נחשב! ומשיבים: בכל זאת נקרא זה "הקדש טעות", <strong>משום דאטעייה לדיבוריה קמא</strong> <small>[שהטעה את דיבורו הראשון</small><small>],</small> שאם נתכוון לשור שחור, כפי שפתח בדבריו — צריך היה לומר "שיצא בראשון". ויש בזה טעות בסגנון ההקדש. ומכל מקום עולה כי לדעת רב פפא בית שמאי אינם סבורים שהקדש טעות ממש הריהו הקדש.
  ושואלים על שיטה זו של רב פפא: <strong>וסברי</strong> <small>[ו</small>כי סבורים<small>]</small> <strong>בית שמאי</strong> ש<strong>הקדש בטעות</strong> ממש, <strong>לא הוי</strong> <small>[אינו</small><small>]</small> <strong>הקדש? והתנן</strong> <small>[והרי שנינו</small> במשנה בהמשך<small>]:</small> <strong>מי שנדר בנזיר ונשאל לחכמים והתירו</strong> לו את נזרו, <strong>והיתה לו</strong> כבר <strong>בהמה מופרשת</strong> לקרבן נזירותו — <strong>תצא ותרעה בעדר</strong> ככל בהמת חולין.
 <strong>אמרו בית הלל לבית שמאי: אי</strong> (אין) <strong>אתם מודים</strong> שטעמו של דין זה משום <strong>שהקדש בטעות הוא,</strong> ואף אתם מודים שאין זה הקדש <strong>ו</strong>וזה הטעם ש<strong>תצא ותרעה בעדר?!</strong> ואם כן אף בכל הקדש טעות יהא הדין כן — שאינו הקדש! <strong>מכלל</strong> הדברים אתה למד <strong>דסברי</strong> <small>[שסבורים</small><small>]</small> <strong>בית שמאי</strong> ש<strong>הקדש בטעות הוי</strong> <small>[הריהו</small><small>]</small> <strong>הקדש,</strong>  לכן הקשו עליהם בית הלל!
  ומשיבים:  <strong>אלא בית הלל הוא דקא טעו</strong> <small>[שטעו</small><small>]</small> בהבנת הדברים, <strong>סברי</strong> <small>[סבורים</small> היו<small>]</small> כי <strong>טעמייהו</strong> <small>[טעמם</small><small>]</small> של <strong>בית שמאי משום</strong> ש<strong>הקדש בטעות הוי</strong> <small>[הריהו</small><small>]</small> <strong>הקדש,</strong> ולכן הקשו עליהם מדין נזיר. <strong>ואמרי להון</strong> <small>[ואמרו להם</small><small>]</small> <strong>בית שמאי:</strong> טעמו של דבר <strong>לאו</strong> <small>[לא</small><small>]</small> <strong>משום הקדש בטעות הוא, אלא משום דאטעייה לדיבוריה קמא</strong> <small>[שהטעה את דיבורו הראשון</small><small>],</small> אבל כוונתו היתה להפריש את הראשון מבין השוורים השחורים.
  ושואלים עוד: <strong>וסברי</strong> <small>[ו</small>האם סבורים<small>]</small> <strong>בית שמאי</strong> כי <strong>הקדש בטעות</strong> ממש <strong>לא הוי</strong> <small>[אינו</small><small>]</small> <strong>הקדש? תא שמע</strong> <small>[בוא</small> ושמע<small>]</small> שכן, ממה ששנינו: <strong>היו</strong> מספר אנשים <strong>מהלכין בדרך,</strong>
## דף לא:
 <strong>ו</strong>היה אדם <strong>אחד בא כנגדן, ואמר אחד</strong> מהמהלכים: <strong>"הריני נזיר שזה</strong> (אם זה) שהולך לקראתנו הוא <strong>פלוני", ואחד</strong> מהם <strong>אמר "הריני נזיר שאין זה</strong> (אם אין זה) <strong>פלוני",</strong> והיה שם שלישי שאמר להם: <strong>"הריני נזיר שאחד</strong> (אם אחד) <strong>מכם</strong> משניכם הוא <strong>נזיר"</strong> והיה אחד שאמר: <strong>"</strong>הריני נזיר <strong>שאין</strong> (אם אין) <strong>אחד מכם נזיר",</strong> והיה אחד שאמר: <strong>"</strong>הריני נזיר <strong>ששניכם נזירים",</strong> והיה עוד אחד שאמר <strong>"</strong>הריני נזיר ש<strong>כולכם</strong> — כל אלה שדיברו קודם — <strong>נזירים". בית שמאי אומרים: כולם נזירים,</strong> שכיון שכל אחד מהם אמר "הריני נזיר" חל עליו נדר נזירות למרות שלא כיוון לאמת.
 <strong>והא הכא</strong> <small>[והרי כאן</small><small>]</small> <strong>הקדש בטעות</strong> ממש <strong>הוא,</strong> שהרי בוודאי אחדים מהם טעו, <strong>ו</strong>בכל זאת <strong>קתני</strong> <small>[שנה</small><small>]</small> לדעת בית שמאי: <strong>כולם נזירים! אמרי</strong> <small>[אומרים</small><small>]:</small> באמת <strong>סברי</strong> <small>[סבורים</small><small>]</small> <strong>בית שמאי</strong> ש<strong>הקדש בטעות הוי</strong> <small>[הריהו</small><small>]</small> <strong>הקדש</strong> בדרך כלל, ודבר זה אפשר ללמוד מן ההלכה לענין הנזירים, אבל <strong>הכא</strong> <small>[כאן</small><small>]</small> במשנה שלנו, לענין שור שחור ולבן <strong>לא</strong> בזה מדובר, אלא כפי שפירשו רב פפא.
 <strong>אביי אמר</strong> שיש להבין את המשנה בדרך אחרת: <strong>לא קא סלקא דעתך</strong> <small>[יעלה על דעתך</small><small>]</small> לומר שמדובר <strong>דקאים בצפרא</strong> <small>[שעמד,</small> שקם, בבוקר<small>]</small> ואמר על דבר שיהיה (שיצא) בעתיד, <strong>אלא הכא במאי עסקינן</strong> <small>[כאן במה אנו עוסקים</small><small>]</small> <strong>דקאים בטיהרא</strong> <small>[שעמד בצהרים</small><small>]</small> לאחר שכבר יצאו השוורים מן הבית, <strong>ואמר: שור שחור שיצא מביתי ראשון ליהוי</strong> <small>[שיהיה</small><small>]</small> <strong>הקדש,</strong> שאינו מדבר על דבר העתיד לקרות, אלא על דבר שכבר היה. <strong>ואמרו ליה</strong> <small>[לו</small><small>]:</small> שור <strong>לבן נפק</strong> <small>[יצא</small><small>]</small> ראשון. <strong>ואמר להון</strong> <small>[להם</small><small>]:</small> <strong>אי הוה ידענא</strong> <small>[אם הייתי יודע</small><small>]</small> ש<strong>לבן נפק</strong> <small>[יצא</small><small>]</small> <strong>לא אמרי</strong> <small>[הייתי אומר</small><small>]</small> <strong>שחור.</strong>  ונמצא שהיה זה אכן הקדש בטעות.
  ומקשים:  <strong>ומי מצית אמרת</strong> <small>[והאם יכול אתה לומר</small><small>]</small> שבמי <strong>דקאים בטיהרא עסיק</strong> <small>[שעומד בצהרים אנו עוסקים</small><small>]</small> במשנה, שהמקדיש מדבר על מאורע שכבר היה? <strong>והקתני</strong> <small>[והרי שנינו</small><small>]</small> בהמשך דינו של זה שאמר: <strong>"דינר של זהב שיעלה</strong> בידי ראשון הרי הוא הקדש <strong>",</strong> ומלשון זו ברור שהוא מדבר על דבר העתיד להיות! ומשיבים: <strong>תני</strong> <small>[שנה,</small> תקן<small>]</small> <strong>"</strong>דינר של זהב <strong>שעלה",</strong> בלשון עבר. ועוד שואלים: הרי שנינו: <strong>"חבית של יין שתעלה</strong> בידי ראשונה הרי היא הקדש <strong>"</strong>בלשון עתיד! ומשיבים: <strong>תני</strong> <small>[שנה</small><small>]</small> <strong>"</strong>חבית <strong>שעלתה",</strong> גם כן בלשון עבר.
 <big>א</big> ואגב שהוזכרו במשנה שור שחור ולבן, מביאים מה ש<strong>אמר רב חסדא:</strong> שור <strong>אוכמא בחיורא</strong> <small>[שחור בין לבנים</small><small>] —</small> <strong>לקיא</strong> <small>[ליקוי,</small> חסרון, הוא<small>]</small> כי השוורים הלבנים הם המובחרים, <strong>חיורא באוכמא</strong> <small>[</small>כתם לבן בשור שחור<small>]</small> <strong>לקיא —</strong> <small>[ליקוי,</small> חסרון, הוא<small>].</small> ודנים בדבר, <strong>תנן</strong> <small>[שנינו</small> במשנתנו<small>]:</small> <strong>"שחור שיצא מביתי ראשון הקדש"</strong> ויצא לבן. <strong>קא סלקא דעתין</strong> <small>[עולה על דעתנו</small><small>]</small> בהנחה פשוטה לומר: <strong>כי</strong> <small>[כאשר</small><small>]</small> אדם <strong>מקדיש</strong> דבר להקדש — <strong>בעין רעה</strong> הוא <strong>מקדיש,</strong> כלומר, המקדיש אינו מתכוון לתת את המובחר שיש לו, אלא דווקא את הפחות שבנכסיו, <strong>ו</strong>בכל זאת <strong>אמרי</strong> <small>[אומרים</small><small>]</small> <strong>בית שמאי</strong> כי <strong>הוי</strong> <small>[הריהו</small><small>]</small> <strong>הקדש,</strong> שהשור הלבן נעשה הקדש, משמע שאין הלבן מובחר, ולא כדברי רב חסדא!
  ומבררים את הנחת היסוד של הקושיה: <strong>ואלא מאי</strong> <small>[מה</small><small>]</small> תאמר, שבית שמאי סבורים כי <strong>בעין יפה</strong> אדם <strong>מקדיש</strong> בדרך כלל, שמתכוון לתת את המובחר בנכסיו? והלא שנינו עוד במשנה: <strong>"דינר של זהב שיעלה בידי ראשון" ועלה כסף, בית שמאי אומרים: הקדש.</strong> משמע שאין כוונתו של מקדיש לתת דווקא את המובחר, שהרי כסף בוודאי שווה פחות מזהב!
  ומקשים כנגד הנחת יסוד זו: <strong>ואלא מאי</strong> <small>[מה</small><small>]</small> אתה אומר — <strong>בעין רעה מקדיש?</strong> הלא נאמר בהמשך המשנה <strong>"חבית של יין שתעלה בידי ראשון" ועלה של שמן, בית שמאי אומרים: הקדש.</strong> <strong>והא</strong> <small>[והרי</small><small>]</small> <strong>שמן עדיף מיין</strong> ומדוע יהיה זה הקדש! ומשיבים: <strong>אי</strong> <small>[אם</small><small>]</small> <strong>משום הא</strong> <small>[זה</small><small>]</small> <strong>לא קשיא</strong> <small>[אין</small> זה קשה<small>],</small> <strong>בגלילא</strong> <small>[בגליל</small><small>]</small> <strong>שנו</strong> משנה זו, <strong>דחמרא</strong> <small>[שיין</small><small>]</small> <strong>עדיף ממשחא</strong> <small>[משמן</small><small>]</small> בגליל, שהזיתים גדלים שם הרבה, והשמן זול מן היין. ואם כן אפשר לפרש כל האמור במשנה כשיטה שהמקדיש בעין רעה מקדיש.
  ועל כל פנים <strong>רישא קשיא</strong> <small>[מהתחלת</small> המשנה קשה<small>]</small> <strong>לרב חסדא</strong> שלפי מה שאמרנו שמקדיש בעין רעה, נמצא ששור לבן פחות משחור! ומשיבים: <strong>אמר</strong> <small>[יכול</small> היה לומר<small>]</small> <strong>לך רב חסדא: כי אמרי</strong> <small>[כאשר אמרתי</small><small>]</small> שלבן מעולה יותר — הרי זה דווקא <strong>בתורא דקרמנאי</strong> <small>[בשור של הקרמונאים</small><small>]</small> ובמין זה של שוורים הלבנים הם המובחרים, אבל בשאר מקומות שוורים שחורים הם המובחרים, ובזה עוסקת המשנה.
 <strong>ו</strong>מביאים מה ש<strong>אמר רב חסדא</strong> עוד בענין של שוורים: <strong>אוכמא</strong> <small>[</small>שור שחור<small>]</small> — טוב <strong>למשכיה</strong> <small>[לעורו</small><small>],</small> <strong>סומקא</strong> <small>[</small>שור אדום<small>] —</small> <strong>לבשריה</strong> <small>[לבשרו</small><small>],</small> <strong>חיורא</strong> <small>[</small>שור לבן<small>] —</small> <strong>לרדיא</strong> <small>[לחרישה</small><small>].</small> ומקשים: <strong>והאמר</strong> <small>[והרי אמר</small><small>]</small> <strong>רב חסדא: אוכמא בחיורא לקיא</strong> <small>[שחור בין הלבנים ליקוי,</small> חסרון, הוא<small>],</small> משמע שהשחור גרוע בכל דבר! ומשיבים: יכול רב חסדא לומר: <strong>כי אמרי בתורא דקרמונאי</strong> <small>[כאשר אמרתי</small> דבר זה דווקא בשור של קרמונאי<small>],</small> אבל באחרים לא.
 <big>ב משנה</big> <strong>מי שנדר בנזיר</strong> (להיות נזיר) ואחר כך התחרט, ומאותה שעה לא נהג עוד מנהג נזירות בשתיית יין, ואחר כך <strong>נשאל לחכם,</strong> שביקש שהחכם יתיר לו את נדרו, <strong>ואסרו</strong> החכם, שלא מצא סיבה להתיר לו את הנדר — <strong>מונה</strong> את כל ימי נזירותו כפי שקיבל עליו <strong>משעה שנדר,</strong> ובכללם נמנים גם ימים שנהג בהם היתר. אם <strong>נשאל לחכם והתירו</strong> ובטל הנדר מעיקרו, הרי אם <strong>היתה לו</strong> כבר <strong>בהמה מופרשת</strong> לצורך קרבנות אותה נזירות שהתבטלה — <strong>תצא ותרעה בעדר</strong> כחולין גמורים.
  על בסיס הלכה זו <strong>אמרו בית הלל לבית שמאי</strong> כהמשך למחלוקתם במשנה הקודמת: <strong>אי</strong> (אין) <strong>אתם מודים בזה שהוא הקדש טעות ש</strong>בשל כך <strong>תצא ותרעה בעדר?!</strong> הרי שאף אתם מסכימים שהקדש טעות אינו חל! <strong>אמר</strong> (אמרו) <strong>להן בית שמאי: אי</strong> <small>[</small>וכי אין<small>]</small> <strong>אתם מודים במי</strong> שהיה מפריש מעשר בהמה מעדרו שמעביר את הבהמות לפניו אחת אחת, וכל בהמה עשירית שנמנית כשיוצאת מן הדיר מתקדשת בקדושת מעשר, <strong>ש</strong>אם <strong>טעה וקרא לתשיעי "עשירי", ולעשירי "תשיעי" ולאחד עשר "עשירי" שהוא,</strong> כל אחד מהם, <strong>מקודש?</strong> הרי שחל הקדש גם בטעות!
 <strong>אמרו להם בית הלל: לא השבט</strong> (השוט) <strong>קידשו,</strong> כלומר, לא כמו שאתם סבורים שבעל חיים זה מקודש משום שנגע בו השבט, ומשום שאמר שהוא "עשירי". כי לא כל טעות מקדשת את המעשר, וראיה לדבר: <strong>ומה אילו טעה והניח את השבט על שמיני ועל שנים עשר</strong> וקרא להם "עשירי" בטעות, <strong>שמא עשה כלום? אלא</strong> סיבה אחרת לדבר, אותו <strong>כתוב שקידש</strong> את <strong>העשירי —</strong> <strong>הוא</strong> ש<strong>קידש</strong> גם את <strong>התשיעי.</strong>
## דף לב.
 <strong>ואת אחד עשר,</strong> שהיא גזירת הכתוב הנלמדת מריבוי המילים שגם אלה מתקדשים. ואין הקדש חל עליהם משום הטעות, אלא משום גזירת הכתוב.
 <big>א גמרא</big> שנינו במשנה כי מי שנדר נזירות ובא לפני חכם ואסרו מונה נזירותו משעה שנדר, ומחשיב בכלל זה ימים שלא נהג נזירות. ושואלים: <strong>מני מתניתין</strong> <small>[</small>כשיטת מי היא משנתנו<small>]?</small> הרי אינה <strong>לא</strong> כדעת <strong>ר' יוסי ולא</strong> כדעת <strong>רבנן</strong> <small>[חכמים</small><small>].</small>
 <strong>דתניא</strong> <small>[ש</small>כן שנינו בברייתא<small>]:</small> <strong>מי שנדר ועבר על נזירותו</strong> ושתה יין — <strong>אין נזקקין לו</strong> חכמים להתיר את נדרו אם בא להישאל, ולא להשלים את נזירותו בהקרבת קרבנות, <strong>אלא אם כן מונה בהן</strong> ימי <strong>איסור כימים שנהג בהם היתר,</strong> ואחרי שנוהג כהלכה ככל ימי הנזירות שביטל אז מותר להישאל לו, או מתירים לו להביא קרבנותיו. <strong>ר' יוסי אומר: דיו שלשים יום.</strong> שאם עבר על נזירותו שלושים יום או יותר רק אז נוהגים בו דבר זה (ר"ת). ומעתה, כשיטתו של מי היא משנתנו?
 <strong>אי רבנן</strong> <small>[אם</small> כדעת חכמים<small>]</small> <strong>קשיא</strong> <small>[קשה</small><small>]</small> מענין של <strong>נזירות מועטת,</strong> שלשיטת חכמים אינו יכול למנות בשום מקרה משעת הנדר, אלא צריך להוסיף ימים כימים שעבר ונהג היתר, ואפילו היתה זו נזירות מועטת — מכל מקום צריך להוסיף ימים. <strong>אי</strong> <small>[אם</small><small>]</small> לדעת <strong>ר' יוסי,</strong> אף שבנזירות מועטת שנהג היתר בפחות משלושים יום, אינו מצריך להוסיף ימים ומונה משעה שנדר, כמשנתנו, מכל מקום <strong>קשיא</strong> <small>[קשה</small><small>]</small> מענין של <strong>נזירות מרובה!</strong>  שאף לדעתו צריך להוסיף ימים!
  ומשיבים:  <strong>איבעית תימא</strong> <small>[אם תרצה אמור</small><small>]</small> שמשנתנו כדעת <strong>ר' יוסי</strong> היא, <strong>ואיבעית תימא רבנן</strong> <small>[ואם תרצה אמור</small> שכדעת חכמים<small>]</small> היא. ומפרטים: <strong>איבעית תימא</strong> <small>[אם תרצה אמור</small><small>]</small> כשיטת <strong>ר' יוסי: כאן בנזירות מרובה כאן בנזירות מועטת,</strong> כלומר, יש להבין את משנתנו דווקא במקרה שעבר על נזירותו פחות משלושים יום.
 <strong>ואיבעית תימא רבנן</strong> <small>[ואם תרצה אמור</small> ששיטת חכמים היא משנתנו<small>],</small> וצריך לתקן קצת את לשון המשנה, <strong>לא תימא</strong> <small>[תאמר</small><small>]</small> שהוא נוהג איסור <strong>משעה שנזר, אלא אימא</strong> <small>[אמור</small><small>]</small> <strong>כמשעה שנזר,</strong> כלומר, עליו למנות נזירות ככל הזמן שעבר משעה שנזר. והם ממש דברי חכמים.
 <big>ב</big> שנינו במשנה <strong>"נשאל לחכמים והתירוהו</strong> והיתה לו בהמה תצא ותרעה בעדר <strong>".</strong> <strong>אמר ר' ירמיה: מ</strong>כלל דברי <strong>בית שמאי,</strong> שאף הם מסכימים להלכה זו, <strong>נשמע</strong> <small>[נלמד</small><small>]</small> גם <strong>ל</strong>דברי <strong>בית הלל. לאו אמרי</strong> <small>[האם אין אומרים</small><small>]</small> <strong>בית שמאי</strong> ש<strong>הקדש בטעות הוי</strong> <small>[הריהו</small><small>]</small> <strong>הקדש,</strong> ומכל מקום <strong>כיון דאיגלאי מילתא דלאו שפיר</strong> <small>[שהתברר הדבר שלא יפה</small><small>]</small> <strong>נזר</strong> והתבטל הנדר מעיקרו — <strong>תצא</strong> הבהמה לחולין <strong>ותרעה בעדר.</strong>
 אף <strong>לבית הלל נמי</strong> <small>[גם כן</small><small>],</small> <strong>אף על גב דאמרי</strong> <small>[אף על פי ש</small>הם אומרים<small>]</small> שמי שעושה <strong>תמורה</strong> שממיר בהמת קדשים בבהמה אחרת <strong>בטעות, הויא</strong> <small>[הריהי</small><small>]</small> <strong>תמורה —</strong> <strong>הני מילי היכא דאיתיה</strong> <small>[דברים אלה</small> אמורים דווקא כאשר ישנו<small>]</small> <strong>לעיקר הקדש</strong> ולכן יכול לעשות תמורה. <strong>אבל היכא דמיתעקר</strong> <small>[במקום שנעקר</small><small>]</small> <strong>עיקר הקדש,</strong> שנשאל לחכמים והתירו את נדר ההקדש הראשון, ואין עוד ממשות בקדושה שהתפיס בה — <strong>איתעקר נמי</strong> <small>[נעקרת גם כן</small><small>]</small> ה<strong>תמורה</strong> והריהי חולין.
 <big>ג</big> <strong>אמר מר</strong> <small>[החכם,</small> בית שמאי<small>]</small> במשנה: וכי <strong>אי</strong> <small>[אין</small><small>]</small> <strong>אתם מודים שאילו קרא לתשיעי עשירי</strong> שהוא מקודש. ובענין זה <strong>איתמר</strong> <small>[נאמר</small><small>]</small> שדנו אמוראים: <strong>מעשר</strong> בהמה, <strong>רב נחמן אמר:</strong> דווקא <strong>טעותו</strong> היא שמקדשת אותו, <strong>ולא כוונתו,</strong> שאם ידע שתשיעי הוא, ובכוונה קרא לו "עשירי" כדי לקדשו — אין זה מועיל. <strong>רב חסדא ורבה בר רב הונא אמרי</strong> <small>[אומרים</small><small>]:</small> <strong>טעותו</strong> מקדשת, <strong>וכל שכן כוונתו,</strong> אם נתכוון במפורש לקרוא לתשיעי (או לאחד עשר) "עשירי" הגם שידע שאינו עשירי.
 <strong>אמר ליה</strong> <small>[לו</small><small>]</small> <strong>רבא לרב נחמן: לדידך דאמרת</strong> <small>[לשיטתך שאתה אומר</small><small>]</small> כי <strong>טעותו</strong> היא המקדשת את התשיעי <strong>ולא כוונתו,</strong> מה <strong>דקאמרי</strong> <small>[שאומרים</small><small>]</small> <strong>בית שמאי לבית הלל</strong> במשנתנו כדי להוכיח להם שהקדש בטעות הקדש הוא: וכי <strong>אי</strong> <small>[אין</small><small>]</small> <strong>אתם מודים שאילו קרא לתשיעי עשירי ולעשירי תשיעי, ולאחד עשר עשירי ששלשתן מקודשין, ואישתיקו</strong> <small>[ושתקו</small><small>]</small> <strong>בית הלל</strong> ולא סתרו את הקושיה הזו מתוך עצמה, אלא ענו באופן אחר.
  לשיטתך <strong>לימרו להון</strong> <small>[שיאמרו להם</small><small>]</small> לבית שמאי תשובה לגוף הדבר: אין ללמוד ממעשר להקדש רגיל, שהרי <strong>מה למעשר —</strong> <strong>שכן אינו קדוש בכוונה,</strong> שאם נתכוון על כל התשיעי, העשירי והאחד עשר לקרותם עשירי, אין בכך כלום ואינם קדושים בקדושת מעשר, ולפיכך אין מכאן ראיה להקדש שעיקר קדושתו בכוונה היא.
 <strong>אמר רב שימי בר אשי: היינו טעמא</strong> <small>[זהו הטעם</small><small>]</small> ש<strong>לא אמרי להון</strong> <small>[אמרו להם</small><small>]</small> תשובה זו, שכן נראים הדברים היפך זה, שכן <strong>קל וחומר הוא: מה מעשר שאינו קדוש בכוונה —</strong> <strong>קדוש ב</strong>כל זאת על ידי <strong>טעות, הקדש שקדוש בכוונה —</strong> <strong>לא כל שכן</strong>  שיתקדש בטעות?!
  ודוחים:  <strong>ולא היא</strong> (ואין הדבר כן) שאין זה קל וחומר, שכן <strong>הקדש בדעתא דמריה תלי</strong> <small>[בדעת בעליו</small> הוא תלוי<small>]</small> ולכן אינו יכול להתקדש על ידי טעות. אבל המעשר איננו הקדש מתוך דעת הבעלים ורצונם, אלא על פי חשבון, שהעשירי למנין הבהמות הוא קודש.
 <big>ד משנה</big> <strong>מי שנדר בנזיר והלך להביא את בהמתו</strong> שהפריש לצורך קרבן הנזירות <strong>ומצאה</strong> (גילה) <strong>שנגנבה,</strong> והוא מתחרט עכשיו על עצם הנזירות שקיבל על עצמו משום שאין לו עתה בהמה להקריב. <strong>אם עד שלא</strong> (לפני) <strong>נגנבה בהמתו נזר —</strong> <strong>הרי זה נזיר,</strong> ואין זה פתח להתיר את נדרו, שאין מתירים נדר בשל מאורע ששינה את מצב הדברים לאחר זמן.
## דף לב:
 <strong>ואם משנגנבה בהמתו נזר —</strong> <strong>אינו נזיר,</strong> שהרי התברר שהיתה נזירותו בטעות מתחילה, שכן בשעה שנזר לא היתה לו כל בהמה לקרבנותיו ואילו הוא סמך בדעתו עליה. <strong>וזו טעות טעה נחום המדי</strong> שלא הבדיל בין דבר שאירע לפני הנדר לבין דבר שאירע אחריו. שכך היה מעשה: <strong>כשעלו נזירים מן הגולה</strong> להקריב קרבנות <strong>ומצאו בית המקדש חרב. אמר להם נחום המדי: אילו הייתם יודעין שבית המקדש חרב הייתם נוזרים? אמרו לו:</strong> בוודאי ש<strong>לא,</strong> שהרי אין תקנה לנזירות כזו. <strong>והתירן נחום המדי.</strong>
 <strong>וכשבא הדבר אצל חכמים אמרו:</strong> אין הדבר כן, אלא <strong>כל שנזר עד שלא חרב בית המקדש</strong> כנזירים אלו שעלו מן הגולה — הריהו <strong>נזיר,</strong> שהרי בשעה שנזר לא היתה בכך טעות, ואין מתירים לו את נזירותו על סמך זה. אבל מי שנדר <strong>מש</strong>כבר <strong>חרב בית המקדש —</strong> <strong>אינו נזיר,</strong> כיון שהתברר שנזר בטעות.
 <big>א גמרא</big> בעקבות האמור במשנה בענין התרת נדר נזירות בעקבות דבר שאירע לאחר מכן, מביאים מה ש<strong>אמר רבה: שטפוהו</strong> <small>[עקרוהו,</small> סחפוהו<small>]</small> <strong>רבנן</strong> <small>[חכמים</small><small>]</small> <strong>לר' אליעזר</strong> והוציאוהו משיטתו, <strong>ואוקמיה בשיטתייהו</strong> <small>[והעמידוהו בשיטתם</small><small>].</small> ומה עניינו: <strong>דתנן</strong> <small>[ש</small>כן שנינו במשנה<small>]</small> במסכת נדרים: <strong>פותחין בנולד,</strong> כלומר, כאשר באים להתיר נדר — פותחים להתיר גם בדבר שהנודר לא ידע בשעה שנדר שעתיד הוא לבוא, אלו <strong>דברי ר' אליעזר, וחכמים אוסרין.</strong> ואילו במשנתנו העוסקת בנדר נזירות לא חלק ר' אליעזר, משמע שקיבל את דעת חכמים.
 <strong>ו</strong>עוד בענין זה, <strong>אמר רבא: אף על גב דאמור רבנן</strong> <small>[אף על פי שאמרו חכמים</small><small>]</small> <strong>אין פותחין בנולד —</strong> <strong>אבל פותחין בתנאי נולד.</strong> כלומר, אפשר לפתוח פתח להתיר נדר באופן דומה לנולד. <strong>היכי דמי</strong> <small>[כיצד בדיוק הוא הדבר</small><small>]</small> לענין שהבאנו? <strong>אמרי להון</strong> <small>[אומרים להם</small><small>]</small> החכמים המתירים לנזירים שנזרו לפני שנחרב חורבן בית המקדש: <strong>אילו אתא איניש</strong> <small>[היה בא אדם</small><small>]</small> <strong>ואמר לכון</strong> <small>[ו</small>היה אומר לכם<small>]</small> <strong>דחרב</strong> <small>[שיחרב</small><small>]</small> <strong>בית המקדש, מי הוה נדריתון</strong> <small>[האם הייתם נודרים</small><small>]?</small> ובמקרה זה, אם יענו בשלילה, הרי אף שהחורבן עצמו נולד הוא — אבל האפשרות לחורבנו היתה קיימת כבר בשעת נדרם, ובאופן זה מתירים את הנדר.
 <strong>אמר רב יוסף: אי הואי התם</strong> <small>[אם הייתי שם</small><small>]</small> בזמן שבאו אותם נזירים עליהם מסופר במשנה, <strong>הוה אמינא להון</strong> <small>[הייתי אומר להם</small><small>]</small> כדי להתירם: <strong>הכתיב</strong> <small>[הרי נאמר</small><small>]</small> <strong>"היכל ה' היכל ה' היכל ה' המה"</strong> (ירמיה ז, ד), ששלוש פעמים שנאמר "היכל ה'" — <strong>זה מקדש ראשון ומקדש שני</strong>  שעתידים להיחרב (ויהיה עוד היכל שלישי). ואם כן היו צריכים להעלות על דעתם שייחרב המקדש, ויוכל הדבר לשמש להם כפתח להיתרם.
  ומשיבים:  <strong>נהי דידעין להון דיחרוב</strong> <small>[אם אמנם שיודעים שיחרב</small><small>]</small> המקדש השני, שהרי כאמור נאמרו בפסוק שלושה בתי מקדש, אך <strong>מי</strong> <small>[האם</small><small>]</small> <strong>יודעין לאימתי</strong> יחרב, ויעלו בדעתם שיהיה זה בימיהם ולא יוכלו להקריב קרבנות נזירותם? <strong>אמר אביי: ולא ידעין לאימת</strong> <small>[ו</small>כי אין יודעים מתי<small>]?</small> <strong>והכתיב</strong> <small>[והרי נאמר</small><small>]:</small> <strong>"שבעים שבעים נחתך על עמך</strong> <strong>ועל עיר קדשך"</strong> (דניאל ט, כד) ומכאן למדים ששבעים שמיטות (שבועות) שהם ארבע מאות ותשעים שנה אחר חורבן בית ראשון יחרב הבית השני! ומשיבים: <strong>ואכתי מי ידעינן בהי יומא</strong> <small>[ועדיין האם אנו יודעים באיזה יום</small><small>]</small> ייחרב? ואם כן אי אפשר היה לפתוח להם פתח מכאן.
 <big>ב משנה</big> <strong>היו</strong> ששה אנשים <strong>מהלכין בדרך, ואחד בא כנגדן, אמר אחד מהן</strong> מן ההולכים: <strong>"הריני נזיר</strong> אם <strong>שזה</strong> ההולך לקראתנו הוא <strong>פלוני", ואחד</strong> מהם <strong>אמר: "הריני נזיר שאין זה פלוני",</strong> ושלישי אמר לאותם שניים <strong>"הריני נזיר שאחד מכם נזיר",</strong> והיה רביעי שאמר לשניים הראשונים: <strong>"</strong>הריני נזיר <strong>שאין אחד מכם נזיר",</strong> והיה חמישי שאמר לשניים הראשונים: <strong>"</strong>הריני נזיר <strong>ששניכם נזירים",</strong> ושישי אמר: <strong>"</strong>הריני נזיר <strong>שכולכם,</strong> כל הקודמים לי, <strong>נזירים".</strong>
 <strong>בית שמאי אומרים: כולן נזירין,</strong> ואף אלו שטעו, לפי שהוציאו נדר נזירות מפיהם, ונזירות אף בטעות — נזירות היא, לשיטתם. <strong>ובית הלל אומרים: אינו נזיר אלא מי שלא נתקיימו דבריו. ור' טרפון אומר: אין אחד מהם נזיר,</strong> ואף זה שנתקיימו דבריו אינו נזיר, משום שלדעתו אין נדר הנזירות חל אלא בזמן שנודר בוודאות ולא מחמת ספק. ואילו במקרה זה לא ידע אף אחד בוודאות מי הוא הבא לקראתם ומה דינם של השניים הראשונים.
  אם אותו אדם שבא כנגדם שעליו נחלקו מי הוא <strong>הרתיע</strong> (חזר) <strong>לאחוריו</strong> ולא התברר מי הוא — אף אחד <strong>אינו נזיר,</strong> שהרי לא בא הדבר לידי בירור, וספק נזירות — להקל. <strong>ר' שמעון אומר:</strong> יש להחמיר בספק זה, וכך יש לעשות כדי לצאת מכל ספק: <strong>יאמר</strong> כל אחד מהנודרים הללו <strong>"אם היה כדברי —</strong> <strong>הריני נזיר חובה",</strong> שהרי נתקיימו דבריו, <strong>ואם לאו</strong> <small>[לא</small><small>] —</small> <strong>"הריני נזיר נדבה"</strong> וינהג בנזירות לכל דבר.
 <big>ג גמרא</big> שנינו במשנה שלדעת בית הלל רק <strong>מי שלא נתקיימו דבריו</strong> הריהו נזיר. ותוהים: <strong>אמאי הוי</strong> <small>[מדוע יהיה</small><small>]</small> <strong>נזיר?</strong> הרי לא התקיימו דבריו! <strong>אמר רב יהודה: אימא</strong> <small>[אמור</small><small>]</small> תקן הלשון במשנה ונסח כך: <strong>מי שנתקיימו דבריו</strong> הוא שנעשה נזיר.
## דף לג.
 <strong>אביי אמר:</strong> צריך לתקן את סגנון הדברים במשנה ולומר: <strong>כגון</strong> ש<strong>אמר</strong> נוסף לדבריו הראשונים: <strong>"אי נמי לאו</strong> <small>[אם גם לא</small><small>]</small> <strong>פלוני הוא —</strong> <strong>אי הוי</strong> <small>[אהיה</small><small>]</small> <strong>נזיר". ומאי</strong> <small>[ומה</small><small>]</small> פירוש <strong>"לא נתקיימו דבריו"</strong> — הכוונה היא: אף ש<strong>לא נתקיימו דבריו הראשונים,</strong> שלא היה זה פלוני, <strong>אלא דבריו אחרונים</strong> נתקיימו — אף בכגון זה הריהו נזיר.
 <big>א</big> שנינו במשנה: <strong>"הרתיע לאחוריו</strong> ולא נודע מי היה האיש — <strong>אינו נזיר" כו'.</strong> ומדייקים: <strong>טעמא</strong> <small>[הטעם,</small> דווקא<small>]</small> <strong>משום</strong> ש<strong>הרתיע לאחוריו, הא אתי לקמן</strong> <small>[הרי</small> אם היה בא לפנינו<small>]</small> אותו האיש והיינו מזהים אותו — <strong>הוי</strong> <small>[הריהו</small><small>]</small> <strong>נזיר,</strong> אותו אדם שאמר שיהיה נזיר אם זה פלוני. ומבררים: <strong>מני</strong> <small>[</small>כשיטת מי היא<small>]</small> הלכה זו?
## דף לד.
 <strong>אילימא</strong> <small>[אם תאמר</small><small>]</small> שיטת <strong>ר' טרפון</strong> היא — <strong>מי הוי</strong> <small>[האם הוא</small><small>]</small> <strong>נזיר</strong> אף אם בא אותו אדם לפנינו, והיה זה כדבריו של אחד מהם? והרי <strong>כיון דבשעתא דקא נזר</strong> <small>[שבשעה שנזר</small><small>]</small> <strong>לא ידע אי</strong> <small>[אם</small><small>]</small> <strong>פלוני הוא ואי</strong> <small>[ואם</small><small>]</small> <strong>לא, מי</strong> <small>[האם</small><small>]</small> <strong>חלה עליה</strong> <small>[עליו</small><small>]</small> <strong>נזירות? והתניא</strong> <small>[והרי שנינו</small> בברייתא<small>],</small> <strong>ר' יהודה אומר משום</strong> (בשם) <strong>ר' טרפון:</strong> במקרה של משנתנו <strong>אין אחד מהן,</strong> מכל השישה הנזכרים במשנה, <strong>נזיר, לפי שלא נתנה נזירות אלא להפלאה!</strong> כיון שנאמר בתורה בענין קבלת נזירות לשון הפלאה ("כי יפליא לנדור נדר נזיר". במדבר ו, ב) ומשמעה: הפרשה וברירות. ובמקום שאין הדבר ברור, אין כאן נדר נזירות.
 <strong>אלא</strong> שיטת <strong>ר' יהודה</strong> בשם עצמו, וכפי שפסק לענין <strong>כרי הוא. דתניא</strong> <small>[ש</small>כן שנינו בברייתא<small>]</small> אמר אדם <strong>"הריני נזיר על מנת שיהא בכרי</strong> (ערימת תבואה) <strong>הזה מאה כור</strong> (מידת נפח) <strong>"</strong><strong>והלך</strong> למודדו <strong>ומצאו</strong> (גילה) <strong>שנגנב</strong> הכרי או חלקו, <strong>או שאבד,</strong> ואי אפשר עכשיו לדעת כמה היה בו — <strong>ר' שמעון אוסר</strong> בכל איסורי נזיר את האיש משום ספק, שמא היה בכרי מאה כור. <strong>ור' יהודה מתיר,</strong> שהוא סבור כי ספק נזירות להקל. והוא הדין במשנתנו.
  ו<strong>ר' שמעון</strong> החולק במשנתנו <strong>סבר</strong> <small>[סבור</small><small>]</small> בענין כרי: <strong>כיון</strong> ש<strong>אילו לא</strong> היה הכרי <strong>נגנב דלמא הוו ביה</strong> <small>[שמא היו בו</small><small>]</small> <strong>מאה כור והוי</strong> <small>[והריהו</small><small>]</small> <strong>נזיר, השתא נמי הוי</strong> <small>[עכשיו גם כן הריהו</small><small>]</small> <strong>נזיר</strong> מספק. <strong>והכא נמי</strong> <small>[וכאן</small> במשנתנו גם כן<small>]</small> <strong>כיון דאי אתא לקמן</strong> <small>[שאם היה בא לפנינו</small><small>]</small> אותו אדם <strong>וידעינן</strong> <small>[ויודעים היינו</small><small>]</small> ש<strong>פלוני הואי</strong> <small>[הוא</small><small>]</small> הרי <strong>הוי</strong> <small>[היה</small><small>]</small> הנוזר <strong>נזיר, השתא נמי הוי</strong> <small>[עכשיו גם כן הריהו</small><small>]</small> <strong>נזיר</strong> מספק.
 <big>א משנה</big> <strong>ראה</strong> אדם <strong>את הכוי,</strong> שהוא ספק חיה ספק בהמה, ויש בו דינים מיוחדים רבים, <strong>ואמר: "הריני נזיר שזה חיה",</strong> ואדם אחר אמר: <strong>"הריני נזיר שזה אינו חיה",</strong> ושלישי אמר: <strong>"הריני נזיר שזה בהמה",</strong> ורביעי אמר: <strong>"הריני נזיר שאין זה בהמה",</strong> וחמישי אמר:
 <strong>"הריני נזיר שזה חיה ובהמה",</strong> ושישי אמר: <strong>"הריני נזיר שאין זה לא חיה ולא בהמה",</strong> ואדם נוסף ששמע את כולם אמר <strong>"הריני נזיר שאחד מכם נזיר",</strong> והוסיף אחר ואמר <strong>"הריני נזיר שאין אחד מכם נזיר",</strong> ואדם נוסף אמר <strong>"הריני נזיר שכולכם נזירין" —</strong> <strong>הרי כולן נזירין.</strong>
 <big>ב גמרא</big> ומביאים על האמור במשנתנו ש"כולם נזירים" <strong>תני חדא</strong> <small>[שנויה</small> ברייתא אחת<small>]</small> שיש כאן בסך הכל <strong>תשעה נזירים, ותניא אידך</strong> <small>[ושנויה</small> ברייתא אחרת<small>]:</small> <strong>תשע נזיריות.</strong> ומבררים: <strong>בשלמא</strong> <small>[נניח</small><small>]</small> ניתן להבין את הברייתא האומרת <strong>תשעה נזירין —</strong> <strong>כגון דהוי גברי טפי דאתפיס ואזיל ביה</strong> <small>[שהיו אנשים מרובים שתפסו והלכו בו</small><small>],</small> שהיו תשעה אנשים וכל אחד מהם נתפס בענין זה של הכוי ותלה בו את נזירותו.
 <strong>אלא תשע נזיריות לחד גברא</strong> <small>[לאדם אחד</small><small>]</small> <strong>היכי משכחת לה</strong> <small>[איך אתה מוצא אותה</small><small>]?</small> <strong>בשלמא שית משכחת לה כדתנן</strong> <small>[נניח שש יכול אתה למצוא אותה כפי ששנינו</small> במשנה<small>]</small> שהן שש האפשרויות שיכול אדם אחד לומר בצדדים שונים של ספק זה (שזה חיה, שזה אינו חיה, שזה בהמה, שזה אינו בהמה, שזה חיה ובהמה, שזה אינו חיה ואינו בהמה),
 <strong>אבל תלת היכי משכחת לה</strong> <small>[שלש</small> נוספות איך אתה מוצא אותן<small>],</small> שהרי רק אנשים אחרים יכולים לומר "שאחד מכם נזיר" "שאין אחד מכם נזיר"! <strong>אמר רב ששת: כגון</strong> שעשו כך תשעה אנשים לפניו ו<strong>אמר "הריני נזיר ונזירות הכל עלי"</strong> ולפי זה יכול אדם אחד לחייב עצמו בזה בתשע נזירויות.
 
 <big>א משנה</big> <strong>שלשה מינין</strong> (סוגי דברים) <strong>אסורין בנזיר</strong> מחמת נדר הנזירות: <strong>הטומאה</strong> למת, <strong>והתגלחת</strong> של שערו, <strong>ו</strong>אכילת ושתיית כל דבר מאכל ושתייה <strong>היוצא מן הגפן.</strong> ובפרטי הדברים: <strong>וכל היוצא מן הגפן מצטרפין זה עם זה</strong> לשיעור שמתחייבים מלקות על אכילתו. <strong>ואין חייב</strong> מלקות <strong>עד שיאכל מן הענבים כזית.</strong>
## דף לד:
 <strong>משנה ראשונה אומרת:</strong> אין הנזיר חייב מלקות <strong>עד שישתה רביעית יין. ר' עקיבא אומר: אפילו שרה פיתו ביין ויש בה כדי לצרף</strong> עם היין בשיעור <strong>כזית —</strong> <strong>חייב. ו</strong>עוד, הנזיר <strong>חייב</strong> מלקות <strong>על היין בפני עצמו,</strong> שהוא מפורש בתורה לאיסור, <strong>ועל הענבים בפני עצמן, ועל החרצנים בפני עצמן, ועל הזגים בפני עצמן,</strong> שכל אחד מהם נאמר בו איסור מיוחד בתורה. <strong>ר' אלעזר בן עזריה אומר: אין חייב עד שיאכל</strong> שיעור כזית שיש בו לפחות <strong>שני חרצנים וזג</strong> אחד, כאמור בתורה באיסור אכילה של הנזיר "מחרצנים (בלשון רבים) עד זג" (במדבר ו, ד) ודנים עוד בביאור המילים:
 <strong>אלו הן חרצנים ואלו הן זגים? החרצנים —</strong> <strong>אלו החיצונים,</strong> כלומר, קליפת העינב, <strong>הזגים</strong> — <strong>אלו הפנימים</strong> (הגרעינים), אלו <strong>דברי ר' יהודה. ר' יוסי אומר</strong> ההיפך הוא הנכון, והסימן <strong>שלא תטעה: כזוג</strong> (פעמון) <strong>של בהמה,</strong> החלק <strong>החיצון</strong> נקרא <strong>זוג,</strong> וכמוהו זג של ענבים הוא קליפת הענב החיצונית, <strong>והפנימי</strong> הדבר שמקשקש בתוך הפעמון נקרא <strong>עינבל,</strong> וכמוהו בענב — הגרעינים.
 <big>א גמרא</big> שנינו במשנתנו, ש<strong>שלשה מינין אסורין בנזיר: הטומאה</strong> והתגלחת והיוצא מן הגפן. ואפשר לדייק כך מלשון המשנה: <strong>היוצא מן הגפן —</strong> <strong>אין</strong> <small>[כן</small><small>]</small> הוא האסור באכילת נזיר. ומכאן נלמד כי <strong>גפן עצמו</strong> חלק אחר מעץ הגפן, שאינו מן הפירות — מותר. ומעירים: אם כן <strong>מתניתין</strong> <small>[משנתנו</small><small>]</small> היא ש<strong>לא</strong> כשיטת <strong>ר' אלעזר. דתניא</strong> <small>[ש</small>כן שנינו בברייתא<small>],</small> <strong>ר' אלעזר אומר: אפילו עלין</strong> של גפן <strong>ולולבין</strong> (ענפים רכים) <strong>במשמע</strong> של האיסור לנזיר.
 <strong>איכא דאמרי לה אסיפא</strong> <small>[יש שאמרו אותה,</small> את ההערה הזו, על סופה<small>]</small> של המשנה, ששנינו בה: <strong>אינו חייב אלא עד שיאכל מן הענבים כזית.</strong> ונדייק מכאן: <strong>מן הענבים —</strong> <strong>אין</strong> <small>[כן</small><small>],</small> <strong>מהגפן עצמו —</strong> <strong>לא.</strong> אם כן <strong>מתניתין</strong> <small>[משנתנו</small><small>]</small> היא ש<strong>לא</strong> כשיטת <strong>ר' אלעזר, דתניא</strong> <small>[ש</small>כן שנינו בברייתא<small>],</small> <strong>ר' אלעזר אומר: אפילו עלין ולולבין במשמע.</strong>
 ושואלים: <strong>במאי קמיפלגי</strong> <small>[במה</small> הם חלוקים<small>],</small> מהו בסיס מחלוקתם? ומסבירים: <strong>ר' אלעזר דריש</strong> <small>[דורש</small><small>]</small> את הכתובים בשיטת מדרש הלכה של <strong>ריבויי ומיעוטי</strong> <small>[ריבויים ומיעוטים</small><small>]</small> ואילו <strong>רבנן דרשי כללי ופרטי</strong> <small>[חכמים דורשים</small> את הכתובים בשיטת כללים ופרטים<small>].</small> ומפרטים: <strong>ר' אלעזר דריש רבויי ומיעוטי</strong> <small>[דורש ריבויים ומיעוטים</small><small>],</small> וכך הוא דורש: מה שנאמר <strong>"מיין ושכר יזיר"</strong> (במדבר ו, ג) — הרי <strong>מיעט</strong> הכתוב ואמר שהאיסור הוא רק ביין ושיכר, ונאמר <strong>"מכל אשר יעשה מגפן היין"</strong> (במדבר ו, ד) — ובכך <strong>ריבה</strong> הכתוב, הרי לנו בכתובים
 <strong>מיעט וריבה,</strong> ולפי כללי המדרש: <strong>ריבה הכל.</strong> אם כן <strong>מאי</strong> <small>[מה</small><small>]</small> <strong>ריבה —</strong> <strong>ריבה</strong> את <strong>כל מילי</strong> <small>[הדברים</small><small>]</small> היוצאים מן הגפן, <strong>מאי</strong> <small>[מה</small><small>]</small> <strong>מיעט?</strong> שהרי בכל זאת יש מיעוט בכתוב. לשיטה זו המיעוט בא למעט רק דבר אחד! — <strong>מיעט שבישתא</strong> <small>[זמורות</small><small>]</small> של הגפן, שאם אכל מהן לא עבר.
 <strong>ו</strong>אילו <strong>רבנן דרשי כללי ופרטי</strong> <small>[חכמים דורשים כללים ופרטים</small><small>],</small> וכך הם דורשים: נאמר <strong>"מיין ושכר יזיר"</strong> — הרי זה <strong>פרט,</strong> וכן נאמר <strong>"מכל אשר יעשה מגפן היין"</strong> — הרי זה <strong>כלל,</strong> <strong>"מחרצנים ועד זג" —</strong> <strong>חזר ופרט,</strong> אם כן יש לנו <strong>פרט וכלל ופרט,</strong> ולפי שיטה זו <strong>אי</strong> <small>[אין</small><small>]</small> <strong>אתה דן,</strong> למד, לרבות <strong>אלא</strong> לדברים אחרים שהם <strong>כעין</strong> כמו <strong>הפרט: מה הפרט</strong> ה<strong>מפורש</strong> בכתוב הוא <strong>פרי</strong> או <strong>פסולת פרי</strong> (חרצנים וזגים) — <strong>אף כל</strong> מה שנאסר מריבוי הכלל הכתוב הוא <strong>פרי ופסולת פרי</strong> (אבל לא עלים ולולבים, כפי שסבור ר' אלעזר).
  ויש לשאול על כך: <strong>אי</strong> <small>[אם</small> כן<small>]</small> שמא נאמר: <strong>מה הפרט מפורש</strong> שהוא <strong>פרי גמור —</strong> <strong>אף כל פרי גמור,</strong> ולפי זה אף פרי בוסר אינו בכלל האיסור. <strong>אמרת</strong> (אומר אתה) כנגד זה: <strong>אם כן מה הניח לך הכתוב במשמעו שלא אמרו</strong> שתצטרך ללומדו מדרשת הכתוב? <strong>ענבים לחים ויבשים —</strong> <strong>הא כתיבי</strong> <small>[הרי</small> הם כתובים<small>]</small> במפורש, <strong>יין וחומץ</strong> — <strong>הא כתיבי</strong> <small>[הרי</small> הם כתובים<small>],</small> ואם כן מה באה לשון הכלל בכתוב להוסיף? <strong>הא</strong> <small>[הרי</small><small>]</small> <strong>אין עליך לדון כלשון אחרון</strong> שפרי בוסר אינו בכלל, <strong>אלא כלשון ראשון</strong> שפרי בוסר בכלל.
  ויש לשאול: <strong>ומאחר שסופינו לרבות כל דבר</strong> שהוא מעין הפרט, פרי ופסולת פרי, <strong>מה תלמוד לומר</strong> לאחר הכלל <strong>"מחרצנים ועד זג"?</strong> הרי זה בא <strong>לומר לך</strong> כלל במדרש ההלכה בכל התורה: <strong>כל מקום שאתה מוצא פרט וכלל</strong> בלבד — <strong>אי</strong> <small>[אין</small><small>]</small> <strong>אתה רשאי למשכו</strong> (להרחיבו) <strong>ולדונו כעין הפרט</strong> ולומר שהכלל הוא רק הרחבה והכללה של פרטים קודמים,
 <strong>אלא נעשה כלל מוסף על הפרט</strong> וכולל בתוכו כל דבר (אף שאינו מעין הפרט), <strong>עד שיפרוט לך הכתוב</strong> ויוסיף פרט לאחר הכלל, <strong>כדרך שפרט לך בנזיר,</strong> שהוסיף לאחר "מכל אשר ייעשה" — "מחרצנים ועד זג", ואז למדים במדת הדרשה של פרט וכלל ופרט, שאף ההכללה באה להוסיף רק מעין הפרט, וכפי שלמדנו אצלנו שאין עלים ולולבים בכלל זה. ומעתה דנים בפרטי מדרש זה.
 <strong>אמר מר</strong> <small>[החכם</small><small>]:</small> <strong>מה הפרט מפורש</strong> בכתוב שהוא <strong>פרי ופסולת פרי —</strong> <strong>אף כל פרי ופסולת פרי</strong> אסור לנזיר. ומסבירים: <strong>פרי</strong> המפורש בכתוב הוא <strong>עינבי</strong> <small>[ענבים</small><small>],</small> <strong>פסולת פרי</strong> המפורשת בכתוב <strong>מאי</strong> <small>[מה</small><small>]</small> <strong>היא —</strong> <strong>חומץ</strong> ("חומץ יין וחומץ שכר לא ישתה". במדבר ו׳:ג׳).
 <strong>"אף כל פרי"</strong> שמוסיף מדרש זה <strong>מאי היא</strong> <small>[מה הוא</small><small>] —</small> <strong>גוהרקי</strong> <small>[בוסר,</small> ענבים שלא הגיעו לכלל בישולם<small>].</small> ויש לשאול: <strong>"אף כל"</strong> שהוסיף לגבי <strong>פסולת פרי, מאי</strong> <small>[מה</small><small>]</small> <strong>היא</strong> איזו פסולת פרי בא להוסיף על מה שמפורש בכתוב? <strong>אמר רב כהנא: לאיתויי עינבי דכרין</strong> <small>[להביא,</small> להוסיף, ענבים שהתליעו<small>].</small> ועל מה שנאמר <strong>"</strong>מחרצנים <strong>ועד זג", אמר רבינא:</strong> לשון זו באה <strong>לאיתויי</strong> <small>[להביא</small><small>]</small> את חלק הפרי שהוא <strong>בין הבינים</strong> שנמצא בין החרצנים והזג.
  וממשיכים לדון בפרטי הברייתא, <strong>אמר מר</strong> <small>[החכם</small><small>]</small> בברייתא: <small>[אי</small> <small>[אם</small><small>]</small> <small>]</small> <strong>מה הפרט מפורש פרי גמור אף כל פרי גמור —</strong> <strong>אמרת: אם כן מה הניח הכתוב במשמעו שלא אמרו? ענבים לחים ויבשים —</strong> <strong>הא כתיבי</strong> <small>[הרי</small> הם כתובים<small>],</small> <strong>יין וחומץ —</strong> <strong>הא כתיבי</strong> <small>[הרי</small> הם כתובים<small>],</small> <strong>הא</strong> <small>[הרי</small><small>]</small> <strong>אין עליך לדון כלשון אחרון אלא כלשון ראשון. ומאחר שסופינו לרבות כל דבר, מה תלמוד לומר "מחרצנים ועד זג" —</strong> <strong>לומר לך: כל מקום שאתה מוצא פרט וכלל אי</strong> <small>[אין</small><small>]</small> <strong>אתה רשאי למושכו לדונו כעין הפרט</strong> דווקא, <strong>אלא נעשה כלל מוסף על הפרט</strong> ומוסיף אף דברים שאינם כעין הפרט, <strong>עד שיפרוט לך הכתוב</strong>
## דף לה.
 <strong>כדרך שפרט לך בנזיר "מחרצנים ועד זג".</strong> ושואלים: <strong>ול</strong>דעת <strong>ר' אלעזר בן עזריה דקא מוקים להאי</strong> <small>[שמעמיד,</small> מסביר את הכתוב הזה<small>]</small> <strong>"מחרצנים ועד זג"</strong> (במדבר ו, ד) באופן שבא <strong>לומר שאינו חייב עד שיאכל שני חרצנים וזג,</strong> אם כן <strong>פרטא מנא ליה</strong> <small>[הפרט מניין לו</small><small>],</small> מניין יודע הוא את שיטת הלימוד הזו של פרט וכלל ופרט, שהרי לשיטתו אין בכתוב זה פרט שבא לצמצם את הכלל אלא דין בפני עצמו! ומשיבים: <strong>סבר לה</strong> <small>[סבור הוא</small><small>]</small> <strong>כ</strong>שיטת <strong>ר' אלעזר דדריש</strong> <small>[שדורש</small><small>]</small> כאן בדרך הלימוד של <strong>מיעט וריבה.</strong>
 <strong>ואי בעית אימא</strong> <small>[ואם תרצה אמור</small><small>]</small> שהוא דורש <strong>כ</strong>דעת <strong>רבנן</strong> <small>[כחכמים</small><small>],</small> ואף הוא סבור שיש כאן פרט וכלל ופרט, <strong>דאי סלקא דעתך</strong> <small>[שאם עולה על דעתך</small><small>]</small> שאין משמעות הכתוב אלא רק <strong>כדאמר</strong> <small>[כמו שאומר</small><small>]</small> <strong>ר' אלעזר בן עזריה,</strong> אם כן <strong>ליכתביה רחמנא להאי</strong> <small>[שתכתוב התורה את</small> הביטוי הזה<small>]</small> <strong>"מחרצנים ועד זג" גבי פרטי</strong> <small>[אצל,</small> יחד עם הפרטים<small>]</small> יין חומץ וכו', <strong>למאי הלכתא כתביה בתר</strong> <small>[למה,</small> לאיזו הלכה כתב אותו אחר<small>]</small> ה<strong>כלל?</strong> <strong>שמע מינה למידייניה</strong> <small>[למד מכאן</small> שנכתב כך כדי לדונו<small>]</small> <strong>בכלל ופרט.</strong>
 ושואלים: אם כן <strong>ואימא כוליה להכי</strong> <small>[ואמור ש</small>כל המקרא כולו לשם כך<small>]</small> <strong>הוא דאתא</strong> <small>[שבא</small><small>]</small> רק לשם הכלל והפרט, ואין ללמוד ממנו כפי שלמד ר' אלעזר בן עזריה! ומשיבים לשיטתו: <strong>אם כן לכתוב</strong> <small>[שתכתוב</small> התורה<small>]</small> <strong>או שני חרצנים או שני זגים</strong> שניהם בלשון רבים, <strong>או חרצן וזג</strong> שניהם בלשון יחיד, <strong>למאי הלכתא</strong> <small>[למה,</small> לאיזו הלכה<small>]</small> <strong>כתב רחמנא</strong> <small>[כתבה תורה</small><small>]</small> <strong>"מחרצנים ועד זג" —</strong> <strong>שמע מינה</strong> <small>[למד מכאן</small><small>]</small> <strong>למידרש ביה</strong> <small>[לדרוש בו</small><small>]</small> <strong>כלל ופרט, ואיכא נמי למידרש ביה</strong> <small>[ויש גם כן לדרוש בו</small><small>]:</small> <strong>עד שיאכל שני חרצנים וזג.</strong>
 <big>א</big> ושואלים: <strong>ור' אלעזר דדריש</strong> <small>[שדורש</small><small>]</small> משיטת הלימוד של <strong>מיעט וריבה,</strong> ולמד כי אף לולבים ועלי הגפן בכלל האיסור, אם כן דרך מדרש ההלכה של <strong>פרט וכלל ופרט מנא ליה</strong> <small>[מנין לו</small><small>]?</small>
 <strong>אמר ר' אבהו: נפקא</strong> <strong>ליה מהאי קרא</strong> <small>[יוצא לו,</small> נלמד לו הדבר, מפסוק זה<small>]</small> שנאמר בפרשת השומרים: <strong>"כי יתן איש אל רעהו חמור או שור או שה</strong>וכל בהמה לשמור ומת וכו'... שבועת ה' תהיה בין שניהם<strong>"</strong> (שמות כב, ט) — "חמור או שור או שה" הרי זה <strong>פרט, "וכל בהמה" —</strong> <strong>כלל,</strong> כל בהמות, <strong>"לשמר" —</strong> <strong>חזר ופרט,</strong> הרי לפנינו בכתוב <strong>פרט וכלל ופרט,</strong> ובמקרה כזה <strong>אי</strong> <small>[אין</small><small>]</small> <strong>אתה דן</strong> להוסיף דברים על האמור במפורש בכתוב <strong>אלא</strong> רק אלו שהם <strong>כעין הפרט,</strong> ואינו כולל אלא דברים הניתנים לשמירה.
 <strong>רבא אמר: נפקא ליה</strong> <small>[יוצא לו</small><small>]</small> לר' אלעזר הלימוד <strong>מהאי קרא</strong> <small>[מפסוק זה</small><small>],</small> שנאמר: <strong>"ואם מן</strong> הצאן קרבנו מן הכשבים או מן העזים לעולה זכר תמים יקריבנו<strong>"</strong> (ויקרא א, י), ובדרך זו: "ואם מן" — הרי זה <strong>פרט,</strong> ש"מן" הוא פירוט, ומשמעו חלק מן הדברים ולא כולם. <strong>"הצאן"</strong> — הוא <strong>כלל,</strong> ובכלל זה אף בהמות שנעשתה בהם עבירה, <strong>"כבשים ועזים" —</strong> <strong>חזר ופרט,</strong> הרי כאן
 <strong>פרט וכלל ופרט,</strong> ובמקרה כזה <strong>אי</strong> <small>[אין</small><small>]</small> <strong>אתה דן אלא כעין הפרט</strong> ואינך מרחיב את הכלל לכל צאן, אלא רק לאלה שלא נעשתה עבירה בגופם (כגון שעשה אותה עבודה זרה, או שחרש בה בשבת).
 <strong>אמר ליה</strong> <small>[לו</small><small>]</small> <strong>רב יהודה מדיסקרתא לרבא: ולילף</strong> <small>[ושילמד</small><small>]</small> ר' אלעזר <strong>מן הדין קרא</strong> <small>[הפסוק הזה</small><small>]</small> שהוא פסוק קודם באותה פרשה <strong>"מן</strong> הבהמה מן הבקר ומן הצאן תקריבו את קרבנכם<strong>"</strong> (ויקרא א, ב), ובאופן כזה: "מן" — הרי זה <strong>פרט</strong> למעט חיה, <strong>"הבהמה" —</strong> <strong>כלל</strong> ואף חיה בכלל זה (ראה דברים פרק יד), <strong>"בקר וצאן" —</strong> <strong>חזר ופרט,</strong> ו<strong>פרט וכלל ופרט אי</strong> <small>[אין</small><small>]</small> <strong>אתה דן אלא כעין הפרט</strong> ואינך לומד לרבות כל הקרוי בהמה (ואפילו חיות) אלא מה שהוא בגדר בהמה ממש.
 <strong>אמר ליה</strong> <small>[לו</small><small>]:</small> <strong>מן האי ליכא למשמע מינה</strong> <small>[מ</small>כתוב זה אין ללמוד ממנו<small>],</small> <strong>דאי מהתם, הוה אמינא</strong> <small>[שאם משם, הייתי אומר</small><small>]</small> ומפרש באופן אחר: <strong>"הבהמה"</strong>
## דף לה:
 <strong>חיה בכלל בהמה</strong> ולא היינו ממעטים חיה בדרשה זו, שהרי חיה אינה עולה לקרבן, ונמצא שאין ללמוד שם בדרך זו.
 <strong>אמר ליה</strong> <small>[לו</small><small>]:</small> איך אפשר לפרש <strong>חיה בכלל בהמה</strong> בפסוק זה? <strong>הא כתיב</strong> <small>[הרי נאמר</small><small>]</small> <strong>"בקר וצאן", והוה ליה</strong> <small>[והרי זה</small><small>]</small> <strong>פרט</strong> "מן" <strong>וכלל</strong> "בהמה" ופרט "בקר וצאן", <strong>ואי</strong> <small>[ואין</small><small>]</small> <strong>אתה דן אלא כעין הפרט</strong> האחרון המפורש, דהיינו בקר וצאן, ולא חיה!
 <big>א</big> ולעצם הלימוד במידות כללים ופרטים לכעין הפרט, שואלים: <strong>ומנלן דהכי</strong> <small>[ומניין לנו שכך</small><small>]</small> <strong>הוא? דתניא</strong> <small>[ש</small>כן שנינו בברייתא<small>]:</small> נאמר בקשר להעלאת מעות מעשר שני לירושלים
 <strong>"ונתתה הכסף בכל אשר תאוה נפשך</strong> בבקר ובצאן וביין ובשכר ובכל אשר תשאלך נפשך<strong>"</strong> (דברים יד, כו) — "בכל אשר תאוה נפשך" — הרי זה <strong>כלל, "בבקר ובצאן וביין ובשכר" —</strong> <strong>פרט, "ובכל אשר תשאלך נפשך" —</strong> <strong>חזר וכלל.</strong>
 <strong>כלל ופרט וכלל אי</strong> <small>[אין</small><small>]</small> <strong>אתה דן אלא כעין הפרט; מה הפרט מפורש</strong> הוא <strong>פרי מפרי,</strong> דבר הפרה ורבה שמוליד וולדות מתוכו, <strong>וגידולי קרקע</strong> שמקור גידולם ופרנסתם הוא מן האדמה, <strong>אף כל</strong> שקונים בכסף מעשר צריך להיות <strong>פרי מפרי וגידולי קרקע,</strong> כגון עופות (ולא דגים, ולא מים או מלח שאינם כלולים בהגדרה זו).
 <big>ב  </big>ומבררים סדרת שאלות כלליות בבירור דרכי מדרש ההלכה. <strong>מכדי</strong> <small>[הלוא</small><small>]</small> <strong>כלל ופרט וכלל —</strong> <strong>כעין פרטא דיינינן</strong> <small>[הפרט אנו דנים</small><small>],</small> אם כן <strong>כללא בתרא מאי אהני</strong> <small>[הכלל האחרון</small> שבכתוב, מה הועיל<small>]?</small> והרי אפשר היה להגיע לאותה מסקנה גם על ידי כלל ופרט בלבד! ומשיבים: <strong>אהני לאוסופי</strong> <small>[הועיל</small> הכלל האחרון להוסיף<small>]</small> את <strong>כל דדמי ליה</strong> <small>[הדומה לו</small><small>]</small> גם אם אינו נמנה במפורש בין הפרטים.
 <strong>ותו</strong> <small>[ועוד</small><small>]</small> שואלים: <strong>פרט וכלל ופרט —</strong> <strong>כעין הפרט דיינינן</strong> <small>[אנו דנים</small><small>],</small> אם כן <strong>פרטא בתראה מאי אהני</strong> <small>[הפרט האחרון מה הועיל</small><small>],</small> די היה ללמוד אותו לימוד אם היה רק פרט וכלל! ומשיבים: <strong>אי לאו פרטא בתראה</strong> <small>[אם לא</small> היה כתוב הפרט האחרון<small>],</small> <strong>הוה אמינא</strong> <small>[הייתי אומר</small><small>]:</small> <strong>נעשה כלל מוסף על הפרט</strong> ונרחיב את הפרט בכל הדרכים האפשרויות, ולכן בא הפרט האחרון לצמצם את ההכללה, רק לדבר שהוא מעין הפרט.
  ועוד שואלים: <strong>ומכדי</strong> <small>[והרי</small><small>]</small> <strong>תרין כללי ופרטא</strong> <small>[שני כללים ופרט</small><small>] —</small> מידת "כלל ופרט וכלל" <strong>ו</strong>גם <strong>תרין פרטי וכללא</strong> <small>[שני פרטים וכלל</small><small>] —</small> מידת "פרט וכלל ופרט" <strong>(כללא)</strong> הלוא בשניהם <strong>כעין פרטא דיינינן</strong> <small>[כעין הפרט אנו דנים</small><small>],</small> אם כן <strong>מאי איכא ביני וביני</strong> <small>[מה יש בין</small> אלו ובין אלו<small>]?</small>  שלכאורה מידות אלה זהות זו לזו!
  ומשיבים:  <strong>איכא</strong> <small>[יש</small><small>]</small> הבדל; ש<strong>אילו תרתין כללי ופרטא</strong> <small>[שני כללים ופרט</small><small>],</small> <strong>אי איכא פרטא דדמי ליה</strong> <small>[אם יש פרט</small> נוסף שדומה לו<small>]</small> לפרט המפורש בכתוב <strong>אפילו בחד צד מרבינן</strong> <small>[בצד אחד מרבים אנו</small><small>]</small> אותו, משום שיש בכתוב שתי הכללות, ואילו ב<strong>תרי פרטי וכללא</strong> <small>[שני פרטים וכלל</small><small>]</small> <strong>אי איכא פרטא דדמי</strong> <small>[אם יש פרט</small> נוסף שדומה<small>]</small> לפרט המפורש בכתוב <strong>משני צדדין —</strong> <strong>מרבינן</strong> <small>[מרבים אנו</small> אותו<small>],</small> אבל אם דומה <strong>בחד צד</strong> <small>[בצד אחד</small><small>] —</small> <strong>לא מרבינן</strong> <small>[אין אנו מרבים</small><small>],</small> משום שיש בכתוב שני פרטים הבאים לצמצמו.
  ועוד שואלים: <strong>מכדי</strong> <small>[הלא</small><small>]</small> בדרך הלימוד של <strong>פרט וכלל —</strong> <strong>נעשה כלל מוסף על הפרט, ואיתרבי</strong> <small>[והתרבו</small><small>]</small> <strong>כל מילי</strong> <small>[הדברים</small><small>]</small> על ידי הכלל, <strong>ו</strong>כן בדרך הלימוד של <strong>מיעט וריבה נמי</strong> <small>[גם כן</small><small>] —</small> <strong>ריבה הכל, ואיתרבי</strong> <small>[והתרבו</small><small>]</small> <strong>כל מילי</strong> <small>[הדברים</small><small>],</small> אם כן <strong>מאי איכא</strong> <small>[מה יש,</small> מה ההבדל<small>]</small> <strong>בין</strong> שיטת לימוד של <strong>מיעט וריבה, ל</strong>בין שיטת הלימוד של <strong>פרט וכלל?</strong>
 ומשיבים: <strong>איכא</strong> <small>[יש</small> הבדל<small>]</small> ש<strong>אילו</strong> במידת <strong>פרט וכלל מרבינן</strong> <small>[מרבים אנו</small><small>]</small> לענין נזיר <strong>אפילו עלין ולולבין</strong> של עץ הגפן שהם אסורים לנזיר. <strong>ו</strong>אילו לשיטת <strong>מיעט וריבה</strong> אנו מרבים פחות, ולכן <strong>לולבין —</strong> <strong>אין</strong> <small>[כן</small><small>],</small> אבל <strong>עלין —</strong> <strong>לא.</strong>
 <big>ג</big> <strong>אמר ר' אבהו אמר ר' יוחנן: כל איסורין שבתורה אין היתר מצטרף לאיסור,</strong> שגם אם הם מעורבים יחד, אין ההיתר מצטרף להשלים לשיעור של איסור, <strong>חוץ מאיסורי נזיר,</strong> שהאוכל חצי זית של איסור וחצי זית של היתר הריהם מצטרפים לכזית שהוא שיעור אכילה — ולוקה. ומדוע? <strong>שהרי אמרה תורה:</strong> "וכל <strong>משרת</strong> ענבים לא ישתה" (במדבר ו, ג) כלומר, לרבות אפילו דבר אחר שהוא של היתר ששרו בו מה שנעשה מן הענבים.
## דף לו.
 <strong>זעירי אמר: אף שאור</strong> שעובר עליו משום <strong>בל תקטירו</strong> ("כי כל שאור וכל דבש לא תקטירו ממנו אשה לה'". ויקרא ב, יא) ישנו אותו דין של היתר המצטרף לאיסור, שלא רק על הקטרת השאור בכזית עוברים, אלא גם על המקטיר עיסה שיש בה תערובת של שאור ודבר מותר ששיעורם ביחד כזית. ושואלים: <strong>כמאן</strong> <small>[כ</small>שיטת מי היא<small>]</small> הלכה זו של זעירי — <strong>כ</strong>דעת <strong>ר' אלעזר, דדריש</strong> <small>[שדורש</small><small>]</small> <strong>"כל"</strong> ("כל מחמצת לא תאכלו". שמות יב, כ) לרבות תערובתו?
 <strong>אי הכי</strong> <small>[אם כך</small><small>]</small> <strong>לענין חמץ נמי</strong> <small>[גם כן</small><small>]</small> כיון שנאמר בו "כל מחמצת לא תאכלו" יאמר זעירי שיש איסור לא רק על אכילת כזית ממנו, אלא אף על כזית מתערובת שיש בה חמץ! ומשיבים: <strong>אין הכי נמי</strong> <small>[כך הוא גם כן</small><small>]</small> שזעירי סבור שאף בחמץ היתר מצטרף לאיסור. <strong>אלא</strong> מה שאמר זעירי בשאור דווקא היה זה <strong>לאפוקי</strong> <small>[להוציא</small><small>]</small> <strong>מ</strong>דברי <strong>אביי</strong> ש<strong>אמר: יש הקטרה בפחות מכזית</strong> וחייבים עליה אם מקטיר שאור, על כן <strong>קא משמע לן</strong> <small>[השמיע לנו</small><small>]</small> זעירי ש<strong>אין הקטרה בפחות מכזית,</strong> ורק אם היה שיעור כזית של שאור (או של שאור ודבר אחר המצטרף אליו) חייבים על הקטרת תערובת זו.
 <big>א</big> מסופר: <strong>יתיב</strong> <small>[ישב</small><small>]</small> <strong>רב דימי וקאמר</strong> <small>[ואמר</small><small>]</small> <strong>לה להא שמעתא</strong> <small>[את ההלכה הזו</small><small>]</small> של ר' אבהו, בשמו של ר' יוחנן, שבכל איסורים שבתורה (חוץ מנזיר) אין היתר מצטרף לאיסור. <strong>איתיביה</strong> <small>[הקשה לו</small><small>]</small> <strong>אביי</strong> ממה ששנינו: <strong>המקפה</strong> (תבשיל סמיך) <strong>של</strong> פירות <strong>תרומה, והשום והשמן</strong> שבה היו <strong>של חולין, ונגע טבול יום</strong> (טמא ביום שטבל מטומאתו, שפוסל תרומה במגע) <strong>במקצתן —</strong> <strong>פסל את כולן</strong> בגלל התרומה שהיא עיקר המקפה. ואם היה להיפך, שהיתה <strong>מקפה של חולין והשום והשמן של תרומה, ונגע טבול יום במקצתן —</strong> <strong>לא פסל אלא מקום מגעו.</strong>
 <strong>והוינן</strong> <small>[והיינו עוסקים</small><small>]</small> ומתקשים <strong>בה</strong> בהלכה זו: <strong>מקום מגעו</strong> עצמו <strong>אמאי</strong> <small>[מדוע</small><small>]</small> <strong>פסול?</strong> הרי מה שנגע בו היה רובו חולין, וחולין אינם נפסלים במגע טבול יום! <strong>ואמר רבה בר בר חנה אמר ר' יוחנן: מה טעם —</strong> <strong>הואיל וזר</strong> האוכל תערובת זו <strong>לוקה עליה בכזית,</strong> לכך מחשיבים את הכל כאילו היה זה תרומה.
  ומסכם אביי את שאלתו: <strong>מאי טעמיה</strong> <small>[מה טעמו</small><small>]</small> של ר' יוחנן שלוקה על התערובת?
## דף לו:
 <strong>לאו</strong> <small>[האם לא</small><small>]</small> <strong>משום</strong> ש<strong>היתר מצטרף לאיסור,</strong> ומשום כך חייב האוכל כזית ממקפה זו? ואם כן לא רק בנזיר, אלא אף בשאר איסורים שבתורה היתר מצטרף לאיסור! <strong>אמר ליה</strong> <small>[לו</small><small>]</small> רב דימי: <strong>לא, מאי</strong> <small>[מה</small><small>]</small> פירוש <strong>"כזית"</strong> שאמרו — <strong>דאיכא</strong> <small>[שיש</small><small>]</small> כדי שיעור <strong>כזית בכדי אכילת פרס,</strong> שתוך כדי זמן אכילה של פרס (חצי ככר לחם) יש בתערובת שהוא אוכל כזית מן התרומה, ומשום כך הזר האוכלו חייב.
  ושאל אביי: <strong>ו</strong>כי <strong>אכילת פרס דאורייתא</strong> <small>[מן התורה</small><small>]</small> <strong>היא?</strong> כשאדם אוכל כזית של איסור בתוך אכילת פרס האם חייבים עליו ממש מדין תורה, שאמר רבה בר בר חנה שלוקים עליו? <strong>אמר ליה</strong> <small>[לו</small><small>]:</small> <strong>אין</strong> <small>[כך</small><small>].</small> שאל אותו אביי: <strong>אי הכי, אמאי פליגי רבנן עליה</strong> <small>[אם כך, מדוע חולקים חכמים עליו</small><small>]</small> על <strong>ר' אלעזר בכותח הבבלי,</strong> שהוא מין תבלין שיש בו תערובת חמץ, וחכמים אומרים שאיננו חייב עליו משום חמץ בפסח?
 <strong>אמר ליה</strong> <small>[לו</small><small>]:</small> <strong>הנח לכותח הבבלי, דליכא</strong> <small>[שאין בו</small><small>]</small> שיעור <strong>כזית</strong> חמץ הנאכל <strong>ב</strong>שיעור זמן של <strong>כדי אכילת פרס,</strong> ומדוע? <strong>אי דקא שריף ליה מישרף</strong> <small>[אם שהוא גומע אותו</small><small>]</small> את הכותח בבת אחת — אין זו נחשבת אכילה, כיון ש<strong>בטלה דעתו אצל כל אדם,</strong> שאין אדם רגיל שותה בבת אחת תבלין חריף זה. <strong>אי מישטר קא שטר</strong> <small>[אם מתבל הוא בו</small><small>]</small> הרי שוב <strong>לא משכחת</strong> <small>[אין אתה מוצא</small><small>]</small> באכילתו שיעור אכילה של <strong>כזית ב</strong>שיעור זמן של <strong>כדי אכילת פרס,</strong> שהדבר לוקח יותר זמן.
 <strong>איתיביה</strong> <small>[הקשה לו</small><small>]</small> אביי ממה ששנינו: היו לפניו <strong>שתי מדוכות</strong> של תבלין, <strong>אחת של תרומה ואחת של חולין</strong> ובכל אחת מהן תבלינים. <strong>ו</strong>היו <strong>לפניו שתי קדירות אחת של</strong> תבשילי <strong>תרומה ואחת של חולין, ונפלו אלו</strong> התבלינים <strong>לתוך אלו</strong> הקדירות, ואין אנו יודעים אלו תבלינים נפלו בקדירות — <strong>שתיהן מותרות</strong> באכילה, וזו של החולין נאכלת אף על ידי ישראל, <strong>שאני אומר:</strong> תבליני <strong>חולין לתוך</strong> תבשיל <strong>חולין נפלו, ותרומה לתוך תרומה נפלה.</strong>
 <strong>ואי סלקא דעתך</strong> <small>[ואם עולה על דעתך</small><small>]</small> לומר שמי שאוכל <strong>כזית בכדי אכילת פרס</strong> חייב מ<strong>דאורייתא</strong> <small>[מן התורה</small><small>],</small> <strong>אמאי אמרינן</strong> <small>[מדוע אנו אומרים</small><small>]</small> את הנימוק של <strong>"שאני אומר"</strong> ומתירים? והרי יתכן שהיתה תרומה בתוך חולין, וכשאוכל אכילת פרס יש להניח שיש שם כזית של תרומה ואסור!
  אמר לו רב דימי: <strong>אלא מאי</strong> <small>[מה</small><small>]</small> תאמר, שטעם הדבר משום ש<strong>היתר מצטרף לאיסור?</strong> אם כן עדיין נשארת אותה השאלה במקומה: <strong>אמאי אמרינן</strong> <small>[מדוע אנו אומרים</small><small>]</small> <strong>"שאני אומר"?</strong> והרי גם כאן אפשר להקשות: והרי ההיתר מצטרף לאיסור! <strong>אלא הנח לתרומת תבלין</strong> ש<strong>דרבנן</strong> <small>[מדברי סופרים</small><small>]</small> <strong>היא</strong> מעיקרה, וכיון שהיא מדברי סופרים אנו מקילים בכך ומניחים הנחה זו של "שאני אומר".
 <strong>איתיביה</strong> <small>[הקשה לו</small><small>]</small> אביי ממקום אחר, ששנינו: <strong>שתי קופות</strong> (סלים) של תבואה, <strong>אחת של תרומה ואחת של חולין, ולפניהן שתי סאין</strong> של תבואה <strong>אחת</strong> מהן <strong>של חולין ואחת של תרומה, ונפלו אלו לתוך אלו —</strong> <strong>שניהן מותרין, שאני אומר: חולין לתוך חולין נפלו, תרומה לתוך תרומה נפלה.</strong>
 <strong>ואי סלקא דעתך</strong> <small>[ואם עולה על דעתך</small><small>]</small> לומר שלאכול <strong>כזית בכדי אכילת פרס אסור</strong> מן התורה, <strong>אמאי אמרינן</strong> <small>[מדוע אנו אומרים</small><small>]</small> <strong>"שאני אומר"?</strong>
## דף לז.
 <strong>בשלמא לדידי</strong> <small>[נניח לשיטתי</small><small>]</small> <strong>דאמינא</strong> <small>[שאני אומר</small><small>]</small> <strong>משום</strong> ש<strong>היתר מצטרף לאיסור,</strong> אני מסביר זאת שמדובר במקרה <strong>כגון דנפישי</strong> <small>[שמרובים</small><small>]</small> ה<strong>חולין</strong> על התרומה, שכיון שההיתר מרובה, אין לומר שהוא מצטרף לאיסור. <strong>אלא לדידך</strong> <small>[לשיטתך</small><small>]</small> <strong>דאמרת</strong> <small>[שאתה אומר</small><small>]</small> שהטעם הוא <strong>משום דאיכא</strong> <small>[שיש</small><small>]</small> <strong>כזית בכדי אכילת פרס</strong> — אפילו <strong>כי נפישי</strong> <small>[כאשר מרובים</small><small>]</small> ה<strong>חולין מאי הוי</strong> <small>[מה יש</small> בכך<small>]?</small> הרי בכל אופן יש שם כזית תרומה בכדי אכילת פרס!
 <strong>אמר ליה</strong> <small>[לו</small><small>]:</small> <strong>הנח לתרומה בזמן הזה,</strong> שכל עיקרה הוא מ<strong>דרבנן</strong> <small>[מדברי סופרים</small><small>],</small> ואין מחמירים בה בזמן שאין שם איסור אלא בכדי אכילת פרס.
 <strong>אמר ליה</strong> <small>[לו</small><small>]</small> <strong>אביי: ממאי דהאי</strong> <small>[ממה</small> מניין אתה יודע שזה<small>]</small> הכתוב "וכל <strong>משרת</strong> ענבים לא ישתה" (במדבר ו, ג) <strong>ל</strong>למד ענין <strong>היתר מצטרף לאיסור הוא דאתא</strong> <small>[שבא</small><small>]</small> וכפי שהבאת בשם ר' יוחנן (לעיל נזיר לה, ב)? <strong>דילמא</strong> <small>[שמא</small><small>]</small> לענין <strong>ליתן טעם כעיקר הוא דאתא</strong> <small>[שבא</small><small>],</small> לומר שטעמו של איסור נחשב כגוף האיסור!
  על שאלתו זו של אביי תוהים: <strong>ולאביי, מעיקרא קא קשיא ליה מאי דקאמר</strong> <small>[מתחילה היה קשה לו מה שאומר</small><small>]</small> <strong>רב דימי</strong> בשם ר' יוחנן שבכל איסורי התורה אין היתר מצטרף לאיסור חוץ מאשר באיסורי נזיר שנאמר בהם "משרת", <strong>וקא מותיב ליה</strong> <small>[ומקשה לו</small><small>]</small> את <strong>כל הלין תיובתא</strong> <small>[הקושיות הללו</small><small>]</small> להוכיח שדין זה קיים בכל מקום. <strong>הדר אמר ליה</strong> <small>[</small>וחוזר ואומר לו<small>]</small> שאולי נלמד מן הכתוב דבר הסותר את דבריו הראשונים, <strong>ליתן טעם כעיקר?</strong>
 ומשיבים: <strong>בתר דשני ליה</strong> <small>[אחרי שתירץ לו</small><small>]</small> רב דימי, וקיבל אביי את תירוצו שדין היתר מצטרף לאיסור אינו קיים בשאר איסורי תורה, <strong>אמר ליה</strong> <small>[לו</small><small>]</small> לרב דימי: <strong>דילמא</strong> <small>[שמא</small><small>]</small> <strong>ליתן טעם כעיקר הוא דאתא</strong> <small>[שבא</small><small>]</small> הכתוב, ואף בנזיר זה הוא טעם איסור המשרה?
 <strong>לכדתניא</strong> <small>[לכפי ששנינו</small> בברייתא<small>]:</small> <strong>"משרת"</strong> בא ללמדנו <strong>ליתן טעם כעיקר,</strong> כגון <strong>שאם שרה ענבים במים ויש בהם</strong> במים <strong>טעם יין —</strong> <strong>חייב</strong> הנזיר אם שתה מהם. <strong>ומכאן אתה דן</strong> (למד) בקל וחומר ל<strong>כל איסורין שבתורה</strong> שכך דינם.
  וכן דנים מנזיר לשאר איסורים: <strong>ומה נזיר שאין איסורו איסור עולם,</strong> שהרי נדר הנזירות הוא כרגיל רק לזמן מסויים, <strong>ואין איסורו איסור הנאה,</strong> שמותר לנזיר ליהנות מן היין הנאה שאינה אכילה ושתיה, <strong>ויש היתר לאיסורו</strong> שהוא יכול להישאל לחכם ולבטל את הנדר, בכל זאת <strong>עשה בו טעם כעיקר,</strong> <strong>כלאי הכרם</strong> כגון שזרע זרעי תבואה עם זרע גפן <strong>שאיסורן</strong> הוא <strong>איסור</strong> ל<strong>עולם, ו</strong>כן גם <strong>איסורן</strong> הוא <strong>איסור הנייה</strong> (הנאה) ולא רק איסור אכילה, וחייבים לשרוף הכל, <strong>ו</strong>כן גם <strong>אין היתר לאיסורן —</strong> <strong>אינו דין שיעשה בו טעם כעיקר?</strong>
 <strong>והוא הדין לערלה בשתים</strong> (בשני צדדים של חומרה שיש בה). שאף על פי שערלה אין איסורה איסור עולם כמו כלאי הכרם, שהרי כעבור שלוש שנים מותרים הפירות — מכל מקום איסור זה הוא איסור הנאה, וגם אין לו היתר.
 <strong>אמר ליה</strong> <small>[לו</small><small>]</small> <strong>ההוא מרבנן</strong> <small>[אחד מהחכמים</small><small>]</small> לאביי: <strong>ר' אבהו כי קאמר</strong> <small>[כאשר אמר</small><small>]</small> את דבריו בשם ר' יוחנן, שמ"משרת" למדים ענין היתר מצטרף לאיסור — <strong>ל</strong>שיטת <strong>ר' עקיבא</strong> אמר. ומבררים: <strong>הי</strong> <small>[</small>לאיזה<small>]</small> מדברי <strong>ר' עקיבא</strong> הוא מתכוון? <strong>אילימא</strong> <small>[אם תאמר</small><small>]</small> לדברי <strong>ר' עקיבא דהכא</strong> <small>[של כאן</small><small>],</small> <strong>דתנן</strong> <small>[ש</small>כן שנינו במשנתנו<small>],</small> <strong>ר' עקיבא אומר: אפילו שרה פיתו ביין ויש בו כדי לצרף כזית —</strong> <strong>חייב,</strong> יש לדחות: <strong>וממאי</strong> <small>[וממה,</small> מנין<small>]</small> אתה יודע שמדובר כאן במקרה של היתר מצטרף לאיסור? <strong>דילמא</strong> <small>[שמא</small><small>]</small> <strong>הוא</strong> דווקא <strong>דאיכא</strong> <small>[כשיש</small><small>]</small> <strong>כזית</strong> מן היין <strong>בעינא</strong> <small>[בעינו</small><small>],</small> בלא הפת, ונמצא נהנה מן היין כשיעור האסור לו!
 <strong>וכי תימא</strong> <small>[ואם תאמר</small><small>]:</small> אם כן <strong>מאי למימרא</strong> <small>[מה</small> בא לומר<small>],</small> שאם יש שם כזית יין מה החידוש בזה שאסור? אפשר לומר שבא <strong>לאפוקי</strong> <small>[להוציא,</small> למעט<small>]</small> מדברי ה<strong>תנא קמא</strong> <small>[הראשון</small><small>]</small> ש<strong>אמר</strong> שאינו חייב <strong>עד שישתה רביעית יין,</strong> לכן בא ר' עקיבא לחדש שגם אם שתה כזית חייב עליו!
 <strong>אלא,</strong> יש לומר שהוא מתכוון לדברי <strong>ר' עקיבא דברייתא</strong> <small>[ש</small>נאמרו בברייתא<small>].</small> <strong>דתניא</strong> <small>[ש</small>כן שנינו בברייתא<small>],</small> <strong>ר' עקיבא אומר: נזיר ששרה פתו ביין, ואכל כזית מפת ומיין —</strong> <strong>חייב.</strong> וכאן ברורה משמעות הדברים שחייב משום שההיתר מצטרף לאיסור, שהרי לא אכל אלא כזית מן התערובת כולה.
 <strong>אמר ליה</strong> <small>[לו</small><small>]</small> <strong>רב אחא בריה</strong> <small>[בנו</small><small>]</small> של <strong>רב אויא לרב אשי: לר' עקיבא, דקא מוקים ליה להאי</strong> <small>[שמעמיד,</small> מסביר, את הכתוב הזה<small>]</small> <strong>"וכל משרת" ל</strong>ענין <strong>היתר מצטרף לאיסור,</strong> הדין האחר של <strong>ליתן טעם כעיקר מנא ליה</strong> <small>[מניין לו</small><small>]?</small> ומשיבים: <strong>יליף</strong> <small>[</small>הוא לומד<small>]</small> את הדין הזה <strong>מבשר בחלב,</strong> שאמרה תורה "לא תבשל גדי בחלב אמו" (שמות כג, יט). האם בשר וחלב שמתבשלים יחד <strong>לאו</strong> <small>[לא</small><small>]</small> <strong>טעם בעלמא</strong> <small>[בלבד</small><small>]</small> <strong>הוא,</strong> שאחד נותן בשני <strong>ו</strong>בכל זאת <strong>אסור? הכא</strong> <small>[כאן</small><small>],</small> בכל התורה כולה, <strong>נמי</strong> <small>[גם כן</small><small>]</small> <strong>לא שנא</strong> <small>[שונה</small><small>].</small>
 ומסבירים: <strong>ורבנן</strong> <small>[וחכמים</small><small>],</small> החולקים על ר' עקיבא, ולמדים דין זה מ"משרת" ולא מבשר בחלב, הם סבורים כי <strong>מ</strong>דין <strong>בשר בחלב לא גמרינן</strong> <small>[אין אנו למדים</small><small>]</small> משום ש<strong>חידוש הוא</strong>  וכלל בידינו שאין למדים מדבר שיש בו ענין יוצא דופן.
  ושואלים:  <strong>מאי חידושיה</strong> <small>[מהו חידושו</small><small>]?</small> <strong>אילימא</strong> <small>[אם תאמר</small><small>]</small> שהחידוש הוא <strong>דהאי לחודיה והאי לחודיה שרי ובהדי הדדי אסור</strong> <small>[ש</small>בשר וחלב זה לחוד וזה לחוד מותר ויחד אסורים<small>]</small> וזהו החידוש שבהלכה זו, אולם <strong>כלאים נמי</strong> <small>[גם כן</small><small>]</small> זה דינם: <strong>האי לחודיה שרי והאי לחודיה שרי ובהדי הדדי אסור</strong> <small>[זה לעצמו מותר וזה לעצמו מותר וביחד הם אסורים</small><small>]</small> ואם כן יש לנו דוגמאות כיוצא בכך בהלכות אחרות, ואין זה חידוש!
 <strong>אלא</strong> החידוש הוא אחר: <strong>דאי תרו ליה כולי יומא בחלבא</strong> <small>[שאם שורים אותו,</small> את הבשר, כל היום בחלב<small>] —</small> <strong>שרי</strong> <small>[מותר</small><small>]</small> <strong>ומבשיל ליה בשולי</strong> <small>[ו</small>אולם אם מבשל אותו<small>] —</small> <strong>אסור</strong>  וזהו החידוש, שלא עצם התערובת אסורה אלא בדרך בישול דווקא.
  ושואלים:  <strong>ור' עקיבא נמי</strong> <small>[גם כן</small><small>]</small> הרי <strong>בשר בחלב חידוש הוא,</strong> וכיצד אפשר ללמוד מכאן לכל התורה? <strong>אלא</strong> יש לומר כי ר' עקיבא
## דף לז:
 <strong>יליף</strong> <small>[לומד</small><small>]</small> <strong>מגיעולי גויים,</strong> מאותם הכלים האסורים משום שבישלו בהם הגויים את תבשיליהם, <strong>דאמר רחמנא</strong> <small>[שאמרה תורה</small><small>]:</small> <strong>"כל דבר אשר יבא באש</strong> תעבירו באש וטהר<strong>"</strong> (במדבר לא, כג) <strong>למימרא</strong> <small>[לומר</small><small>]</small> לנו <strong>דאסירי</strong> <small>[שאסורים</small><small>]</small> הם אותם כלים בלא שהגעילום קודם לכן. והרי <strong>גיעולי גויים לאו טעמא בעלמא</strong> <small>[</small>האם לא טעם בלבד<small>]</small> <strong>הוא</strong> שקולט התבשיל מן הכלי שבישל בו הגוי <strong>ו</strong>בכל זאת <strong>אסור, הכא נמי</strong> <small>[כאן גם כן</small><small>],</small> בכל הלכות שבתורה, <strong>לא שנא</strong> <small>[שונה</small><small>].</small> ולמדנו מכאן שטעם הדבר נחשב כעיקרו.
  ועוד שאלו רב אחא את רב אשי: <strong>ולרבנן</strong> <small>[ולחכמים</small><small>]</small> שלמדו דין זה מ"משרת" <strong>נמי</strong> <small>[גם כן</small><small>]</small> <strong>תיפוק להו</strong> <small>[תצא,</small> תילמד, להם<small>]</small> הלכה זו <strong>מגיעולי גויים</strong> כמו לר' עקיבא? <strong>אמר ליה</strong> <small>[לו</small><small>]</small> רב אשי: <strong>התם</strong> <small>[שם</small><small>]</small> <strong>חידוש הוא</strong> ואין למדים מחידוש. ומדוע הוא חידוש — <strong>דהא</strong> <small>[שהרי</small><small>]</small> <strong>בכל התורה כולה נותן טעם לפגם מותר,</strong> שאם האיסור הנותן טעם בדבר אינו משביחו בכך אלא פוגם את טעמו — הריהו מותר מן התורה,
 <strong>ו</strong>אילו <strong>גבי</strong> <small>[אצל</small><small>]</small> <strong>גיעולי גויים</strong> נותן טעם לפגם <strong>אסור,</strong>  שהרי אם שהו הכלים זמן מסויים נפגם טעם האיסור שבהם, ובכל זאת אסור לבשל בהם. ואם כן אין ללמוד מכאן הלכה כללית.
  ושואלים:  <strong>ולר' עקיבא</strong> הלומד מכאן לכל איסורים שבתורה <strong>נמי</strong> <small>[גם כן</small><small>]</small> <strong>הא</strong> <small>[הרי</small><small>]</small> גם הוא צריך להודות ש<strong>חידוש הוא</strong> שכן נותן טעם לפגם אסור! <strong>אמר רב הונא בר חייא: לא אסרה תורה</strong> בענין זה של גיעולי גויים <strong>אלא לקדירה בת יומא</strong> <small>[יומה</small><small>]</small> שבישלו בה באותו יום, <strong>דלאו</strong> <small>[ש</small>במקרה זה לא<small>]</small> <strong>נותן טעם לפגם הוא.</strong>
 ומצד שני: <strong>ו</strong>לפי הסבר זה, <strong>רבנן</strong> <small>[חכמים</small><small>],</small> מה הם אומרים על כך? — לדעתם <strong>קדירה בת יומא נמי</strong> <small>[גם כן</small><small>]</small> <strong>אי אפשר</strong> ש<strong>לא פגמה פורתא</strong> <small>[נפגם</small> הטעם במקצת<small>]</small> ובכל זאת אסור לבשל בה, ואם כן יש באיסור זה של כלי גויים משום חידוש לגבי כל מקרה אחר של נתינת טעם, ולכן אין למדים ממנו.
 <big>א</big> ועוד <strong>אמר ליה</strong> <small>[לו</small><small>]</small> <strong>רב אחא בריה</strong> <small>[בנו</small><small>]</small> של <strong>רב אויא לרב אשי: מדרבנן</strong> <small>[מדברי חכמים</small><small>]</small> <strong>נשמע</strong> ונלמד את שיטת <strong>ר' עקיבא. לאו אמרי רבנן</strong> <small>[האם לא אומרים חכמים</small><small>]</small> כי <strong>האי</strong> <small>[זה</small><small>]</small> הכתוב <strong>"משרת"</strong> — בא לענין <strong>ליתן טעם כעיקר, ומכאן אתה דן לכל איסורין שבתורה.</strong> אם כן, <strong>לר' עקיבא נמי</strong> <small>[גם כן</small><small>]</small> <strong>דקא מוקים ליה להאי "משרת"</strong> <small>[שמעמיד</small> מסביר את "משרת" זה<small>]</small> <strong>ל</strong>ענין <strong>היתר מצטרף לאיסור —</strong> <strong>לימא</strong> <small>[נאמר</small><small>]</small> ש<strong>מכאן אתה דן לכל איסורין שבתורה</strong> ושלא כדברי ר' אבהו בשם ר' יוחנן שדין זה מיוחד רק לאיסור נזיר!
 <strong>אמר ליה</strong> <small>[לו</small><small>]</small> רב אשי: אפשר לדחות סברה זו, <strong>משום דהוי</strong> <small>[שהריהם</small><small>]</small> <strong>נזיר וחטאת שני כתובין הבאין כאחד,</strong> שבשניהם נתפרש דין זה של היתר מצטרף לאיסור. <strong>ו</strong>כלל הוא בידינו: ש<strong>כל שני כתובין הבאין כאחד</strong> שבשניהם מפורש אותו דין, <strong>אין מלמדין</strong> להלכות אחרות. ומסבירים מהם עניינם של אותם שני כתובים: <strong>נזיר —</strong> <strong>הא דאמרן</strong> <small>[זה שאמרנו</small><small>]</small> שהיתר מצטרף בו לאיסור מ"משרת". <strong>חטאת מאי</strong> <small>[מה</small><small>]</small> <strong>היא?</strong>
 <strong>דתניא</strong> <small>[ש</small>כן שנינו בברייתא<small>],</small> נאמר ביחס לקרבן חטאת: <strong>"כל אשר יגע בבשרה יקדש"</strong> (ויקרא ו, כ) ונעשה דינו כחטאת, וצריך לנהוג בו כפי שנוהגים בחטאת. <strong>יכול</strong> יהא דין זה <strong>אפילו שלא בלע</strong> הנוגע מן החטאת אלא רק נגע בה — <strong>תלמוד לומר: "בבשרה",</strong> ויכול היה לומר "בה", אלא לומר: <strong>עד שיבלע</strong> מה ש<strong>בבשרה.</strong>
 <strong>"יקדש"</strong> — כוונתו: <strong>להיות כמוה, שאם פסולה היא</strong> החטאת — <strong>יפסל</strong> אף הוא, <strong>ואם כשרה</strong> החטאת — <strong>תאכל</strong> החתיכה האחרת <strong>כחמור שבה,</strong> שכל החומרות שיש בחטאת צריכים להחמיר גם בדבר שנגע ובלע מן החטאת, או שנבלע בה.
 <strong>ורבנן</strong> <small>[וחכמים</small><small>]</small> החולקים על ר' עקיבא טוענים הם: אף לשיטתך, <strong>צריכי</strong> <small>[צריכים</small><small>]</small> הדברים להיאמר גם בנזיר וגם בחטאת, כיון שאין הם יכולים להילמד זה מזה. ולכן אין פה שני כתובים הבאים כאחד. ומדוע אין הם למדים זה מזה? <strong>דאי כתב רחמנא</strong> <small>[שאם היתה כותבת התורה</small><small>]</small> דין זה רק <strong>גבי</strong> <small>[אצל</small><small>]</small> <strong>חטאת —</strong> <strong>הוה אמינא</strong> <small>[הייתי אומר</small><small>]:</small> <strong>נזיר לא אתי מינה</strong> <small>[בא,</small> נלמד, ממנה<small>]</small> <strong>משום שנזיר מ</strong>דיני <strong>קדשים לא ילפינן</strong> <small>[אין אנו למדים</small><small>],</small> לפי שאיסור הנזיר אינו שייך לקדשים, אלא כשאר איסורים שבתורה ואפשר שזה דין מיוחד בקדשים.
  ולהיפך, <strong>ואי כתב רחמנא גבי</strong> <small>[ואם היתה כותבת התורה</small> רק אצל<small>]</small> <strong>נזיר, הוה אמינא</strong> <small>[הייתי אומר</small><small>]:</small> <strong>מנזיר לא ילפינן</strong> <small>[אין אנו למדים</small><small>]</small> <strong>משום דחמיר איסוריה</strong> <small>[שחמור איסורו</small><small>],</small> ומדוע? ש<strong>אפילו חרצן</strong> של גפן <strong>אסיר ליה</strong> <small>[אסור עליו</small><small>]</small> אף שבדרך כלל אינו דבר שאוכלים אותו, <strong>הלכך לא אתיא מיניה</strong> <small>[על כן אין</small> חטאת יכולה לבוא, להילמד, ממנו<small>]</small> ויש כאן איפוא שני דינים נבדלים, שאינם "באים כאחד", ואפשר ללמוד מהם הלכה כללית.
 <strong>ור' עקיבא אמר</strong> <small>[</small>יכול היה לומר<small>]</small> <strong>לך</strong> לדחות טענה זו: <strong>למאי צריכי</strong> <small>[למה</small> הם נצרכים<small>]?</small> <strong>בשלמא אי כתב רחמנא</strong> <small>[נניח אם</small> היתה כותבת התורה<small>]</small> דין זה רק לגבי <strong>חטאת</strong> היה מובן, כי <strong>לא גמר</strong> <small>[נלמד</small><small>]</small> דין <strong>נזיר מינה</strong> <small>[ממנה</small><small>]</small> משום ש<strong>חולין מקדשים לא גמרינן</strong> <small>[אין אנו למדים</small><small>]</small> וחטאת — קדשים היא. <strong>אלא לכתוב רחמנא</strong> <small>[שתכתוב התורה</small><small>]</small> <strong>בנזיר</strong> בלבד, <strong>ותיתי</strong> <small>[ותבוא,</small> תילמד<small>]</small> <strong>חטאת מיניה</strong> <small>[ממנו</small><small>],</small> <strong>דהא</strong> <small>[שהרי</small><small>]</small> <strong>כל איסורין שבתורה קא גמרי</strong> <small>[למדים</small><small>]</small> <strong>מנזיר,</strong> ואם כן, בכל זאת יש כאן שני כתובים הבאים כאחד ואין מלמדים.
 <strong>ורבנן אמרי לך</strong> <small>[וחכמים</small> יכולים לומר לך<small>]:</small> מכל מקום לשיטתנו, דין <strong>חטאת</strong> בא ללמדנו <strong>להיתר מצטרף לאיסור, ו</strong>אין למדים מכאן לכל התורה, כי <strong>חולין מקדשים לא גמרינן</strong> <small>[אין אנו למדים</small><small>].</small>
 <strong>ו</strong>מה שנאמר <strong>"משרת"</strong> — הוא <strong>ליתן טעם כעיקר,</strong> ו<strong>מכאן אתה דן לכל איסורין שבתורה. ו</strong>אילו
 <strong>ר' עקיבא,</strong> לדעתו <strong>תרוייהו</strong> <small>[שניהם</small><small>]</small> באים ללמד דבר אחד <strong>להיתר מצטרף לאיסור, והוו להו</strong> <small>[והרי הם</small><small>]</small> אם כן <strong>שני כתובין הבאין כאחד, וכל שני כתובין הבאים כאחד אין מלמדין.</strong>
 <big>ב</big> <strong>אמר ליה</strong> <small>[לו</small><small>]</small> <strong>רב אשי לרב כהנא: אלא הא דתניא</strong> <small>[זו ששנינו</small> בברייתא<small>]:</small> נאמר בפרשת נזיר: <strong>"מכל אשר יעשה מגפן היין...</strong> לא יאכל<strong>"</strong> (במדבר ו, ד) — <strong>לימד על איסורי נזיר שהן מצטרפין זה עם זה. ל</strong>דעת <strong>ר' עקיבא, השתא</strong> <small>[עכשיו</small><small>]</small> <strong>יש לומר</strong> לשיטתו ש<strong>היתר מצטרף לאיסור,</strong> אם כן <strong>איסור לאיסור מבעיא</strong> <small>[נצרכה</small> לומר<small>]</small> שהוא מצטרף?
 <strong>אמר ליה</strong> <small>[לו</small><small>]:</small> יש לחלק בין הדברים, כי אף לשיטת ר' עקיבא <strong>היתר לאיסור</strong> מצטרף דווקא כשהוא אוכל אותם <strong>בבת אחת,</strong> אבל <strong>איסור</strong> מצטרף <strong>לאיסור —</strong> <strong>אפילו בזה אחר זה,</strong>  שאם אכל כחצי זית מזה וחצי זית מזה, הרי הם מצטרפים.
  ושואלים:  <strong>ור' שמעון</strong>
## דף לח.
 <strong>דלית ליה צירוף</strong> <small>[שאין לו</small><small>]</small> צורך בהלכה זו של צירוף איסורים לשיעור, שהרי הוא מחייב על אכילת איסור כלשהו, כתוב זה <strong>"מכל אשר יעשה"</strong> (במדבר ו, ד) <strong>מאי דריש ביה</strong> <small>[מה דורש</small> הוא בו<small>]?</small> ומשיבים: <strong>אמר</strong> <small>[</small>יכול היה לומר<small>]</small> <strong>לך: ההוא מיבעי ליה</strong> <small>[אותו</small> הכתוב נצרך לו<small>]</small> לענין זה: <strong>לעולם אינו נזיר עד שיזיר מכולן.</strong> שלדעת ר' שמעון אם אדם נזר וקיבל על עצמו רק אחד מאיסורי הנזיר — לא חלה עליו נזירות.
 <strong>אמר ר' אבהו אמר ר' אלעזר: כל רביעיות שבתורה,</strong> כלומר, כל ההלכות שבהן יש דין לשיעור רביעית, <strong>אין היתר מצטרף לאיסור</strong> להשלים לשיעור רביעית, <strong>חוץ מרביעית שבנזיר,</strong> שמשקה של היתר מצטרף עם היין להתחייב עליו, <strong>שהרי אמרה תורה "משרת"</strong> ("וכל משרת ענבים לא ישתה". במדבר ו, ג). ושואלים: <strong>מאי איכא</strong> <small>[מה יש,</small> מה ההבדל<small>]</small> <strong>בין ר' יוחנן</strong> שאמר (לעיל נזיר דף לה, ב) כל איסורים שתורה אין היתר מצטרף לאיסור חוץ מאיסורי נזיר, <strong>ל</strong>בין <strong>ר' אלעזר,</strong>  שלכאורה ניסח אותו דבר במלים אחרות?
  ומשיבים:  <strong>איכא בינייהו</strong> <small>[יש ביניהם</small> הבדל<small>]</small> בענין זה, ש<strong>ר' יוחנן מרבי</strong> <small>[מרבה</small><small>]</small> <strong>אפילו אוכלין,</strong> שגם אם אכל כזית מפת וענבים הרי הוא חייב, <strong>ור' אלעזר</strong> סבור שדווקא <strong>משקין —</strong> <strong>אין</strong> <small>[כן</small><small>]</small> היתר מצטרף לאיסור, אבל <strong>מידי אחרינא</strong> <small>[דבר אחר</small><small>] —</small> <strong>לא.</strong>
 <big>א</big> כיון שהוזכרו "רביעיות" מביאים מה ש<strong>אמר ר' אלעזר: עשר רביעיות הן</strong> שנקבעו כשיעור בתחומים שונים של הלכה, <strong>ונקיט</strong> <small>[ואחז</small><small>]</small> <strong>רב כהנא בידיה</strong> <small>[בידו</small><small>]</small> כסימן לדבר: <strong>חמש סומקתא</strong> <small>[אדומות</small><small>]</small> <strong>וחמש חיוורתא</strong> <small>[לבנות</small><small>].</small> ומפרטים: <strong>חמש סומקתא</strong> <small>[אדומות</small><small>]</small> של יין ודם, סימנן: <strong>"נזיר ועושה פסח שהורו במקדש ומתו".</strong>
 ופירוטו של סימן זה: <strong>"נזיר"</strong> — שיעור <strong>רביעית יין לנזיר</strong> להתחייב מלקות על שתייתה. <strong>"ועושה פסח"</strong> — ש<strong>אמר רב יהודה אמר שמואל: ארבע כוסות הללו</strong> שמצוה לשתות בליל הסדר בפסח <strong>צריך שיהא בהן</strong> בכל אחת מהן שיעור <strong>כדי רביעית. "שהורו"</strong> הוא סימן לענין זה: מי ש<strong>שתה רביעית יין אל יורה</strong> הוראה בדין תורה, שמא ייכשל. <strong>"במקדש"</strong> — היא ההלכה שמי ש<strong>שתה רביעית יין ונכנס למקדש —</strong> <strong>חייב מיתה.</strong>
 <strong>"ומתו"</strong> מהו — <strong>דתניא</strong> <small>[ש</small>כן שנינו בברייתא<small>]:</small> <strong>מנין לרביעית דם שיוצאה</strong> אף <strong>משני מתים שהיא מטמאה באהל,</strong> שמי שנכנס לאותו אוהל או בית נטמא בטומאת המת, <strong>שנאמר</strong> באיסור טומאה לכהנים: <strong>"ועל כל נפשת מת לא יבא"</strong> (ויקרא כא, יא), שכיון שנאמר "נפשות" בלשון רבים, והדם הוא הנפש, מכאן שגם דם משני בני אדם מצטרף לשיעור רביעית לטמא טומאת אהל.
 <strong>וחמש חיוורתא</strong> <small>[לבנות</small><small>]</small> של שמן ומים, סימנן: <strong>"חלת נזיר ומצורע שנפסלו בשבת".</strong> ופירוטן: <strong>"חלת"</strong> — כוונתו ל<strong>רביעית שמן</strong> שנותנים <strong>לחלה</strong> ללחמי קרבן תודה. <strong>"נזיר" —</strong> <strong>רביעית שמן לנזיר</strong> שנותן לרקיקים שמביא בקרבנו. <strong>"מצורע" —</strong> <strong>רביעית מים</strong> חיים <strong>ל</strong>טהרת <strong>מצורע</strong> ששוחטים את הציפור לתוכם (ראה ויקרא יד, ה). <strong>"שנפסלו" —</strong> <strong>דתנן</strong> <small>[ש</small>כן שנינו במשנה<small>]:</small> <strong>ושאר כל המשקין טמאין פוסלין את הגוייה,</strong> כלומר, מי ששתה מהם פסול מלאכול תרומה, ופוסל במגעו תרומה לאכילה, אם היתה בהן <strong>רביעית.</strong>
 <strong>"בשבת" —</strong> <strong>דתנן</strong> <small>[ש</small>כן שנינו במשנה<small>]</small> רשימה של הכמויות הקטנות ביותר של משקים שונים, שאם מוציא אותם בשבת מרשות אחת לרשות אחרת חייב, ובסוף שנינו: <strong>ושאר כל המשקין</strong> שלא נתפרש שיעורם — <strong>ברביעית, ושאר כל השופכים</strong> נוזלים ששופכים אותם — <strong>ברביעית.</strong>  הרי עשר רביעיות בהלכה.
  ושואלים:  <strong>ותו ליכא</strong> <small>[ויותר</small> מעשר אין<small>]?</small> <strong>והאיכא</strong> <small>[והרי יש</small><small>]</small> גם הלכה זו: <strong>מרביעית נוטלין לידים ל</strong>אדם <strong>אחד ואפילו לשנים.</strong> שרביעית מים מספיקה לנטילת ידיים לאיש אחד, ואפילו לשניים הנוטלים בבת אחת! ומשיבים: <strong>בפלוגתא לא קא מיירי</strong> <small>[ב</small>דבר שיש בו מחלוקת אין הוא עוסק<small>]</small> ובענין זה של נטילת ידיים רביעית לשניים יש חולקים.
  ושואלים עוד: <strong>והא איכא</strong> <small>[והרי יש</small><small>]</small> הלכה זו בסוטה: <strong>היה מביא פיילי</strong> (קדירה) <strong>של חרס ונותן לתוכה חצי לוג מים מן הכיור</strong> שבמקדש, <strong>ור' יהודה אומר: רביעית.</strong> הרי לנו רביעית נוספת! ומשיבים: כאמור <strong>בפלוגתא לא קא מיירי</strong> <small>[במחלוקת איננו עוסק</small><small>]</small> וזו היא כאמור רק דעת ר' יהודה.
  ושואלים עוד: <strong>והאיכא</strong> <small>[והרי יש</small><small>]</small> גם ענין זה שאמרו: <strong>כמה מים נותן לתוכה,</strong> לכלי שיש בו מי רגליים כדי שאפשר יהיה להתפלל באותה סביבה — <strong>כל שהוא, ר' זכאי אומר: רביעית!</strong> ומשיבים שוב: <strong>בפלוגתא לא קא מיירי</strong> <small>[במחלוקת איננו עוסק</small><small>].</small> ועוד שואלים: <strong>והאיכא</strong> <small>[והרי יש</small><small>]</small> <strong>מקוה,</strong> שאמרו שרביעית מי גשמים שבקרקע אפשר לטבול בתוכה כלים קטנים מאד! ומשיבים: <strong>בר מההיא</strong> <small>[חוץ מזו</small><small>]</small> ש<strong>בטלוה רבנן</strong> <small>[חכמים</small><small>]</small> וקבעו שלא יטבילו אפילו דברים קטנים אלא במקוה כשר של ארבעים סאה.
## דף לח:
 <big>א</big> עוד שנינו במשנה: <strong>ואינו חייב אלא עד שיאכל מן הענבים</strong> שיעור <strong>כזית וכו',</strong> ולענין שתיה, חייב על שתיית שיעור רביעית. ולדעת ר' עקיבא אף השותה שיעורו בכזית. ומסבירים את טעמיהם: ה<strong>תנא קמא</strong> <small>[הראשון</small><small>]</small> <strong>לא מדמי להון</strong> <small>[מדמה אותם</small><small>]</small> <strong>לכל</strong> (את כל) <strong>איסורי נזיר ל</strong>איסור <strong>שתיה</strong> של יין, ולכן שיעור אכילה הוא, כרגיל — בכזית, ושיעור שתיה, כרגיל — ברביעית. <strong>ור' עקיבא</strong> סבור: <strong>כיון דכתיב</strong> <small>[שנאמר</small><small>]</small> בהמשך, בסוף הפסוק <strong>"וענבים לחים ויבשים לא יאכל"</strong> (במדבר ו, ג) יש ללמוד מכך: <strong>מה אכילה כזית —</strong> <strong>אף כל איסורין</strong> של נזיר ב<strong>כזית.</strong>
 <big>ב</big> ועוד שנינו במשנה: <strong>[וחייב על היין בפני עצמו</strong> ועל הענבים בפני עצמן ועל החרצנים בפני עצמן<small>].</small> ובאותו ענין מביאים, מה ש<strong>תנו רבנן</strong> <small>[שנו חכמים</small><small>]:</small> <strong>"וענבים לחים ויבשים לא יאכל"</strong> (במדבר ו, ג) — <strong>לחייב על זה בפני עצמו ועל זה בפני עצמו. מכאן אתה דן לכל איסורין שבתורה: מה כאן</strong> בנזיר <strong>שהוא מין אחד</strong> ("ענבים") <strong>והן שני שמות</strong> ("לחים ויבשים") <strong>וחייב על זה בפני עצמו ועל זה בפני עצמו —</strong> <strong>אף כל שהוא מין אחד והן שני שמות —</strong> <strong>חייב על זה בפני עצמו ועל זה בפני עצמו.</strong>
 ומסבירים מה בא הדבר ללמדנו — <strong>לאיתויי</strong> <small>[להביא,</small> לרבות<small>]</small> <strong>חמרא חדתא ועינבי</strong> <small>[יין חדש וענבים</small><small>].</small> שאף שלכאורה הם מין אחד, שהרי היין עדיין לא תסס והוא רק מיץ הענבים, בכל אופן חייב עליו לעצמו, משום שיש לו שם אחר.
 <big>ג</big> <strong>אמר אביי:</strong> אם <strong>אכל</strong> הנזיר <strong>חרצן —</strong> <strong>לוקה שתים,</strong> פעמיים שלושים ותשע מלקות: האחת משום האיסור המפורש בחרצן, והשנית, משום האיסור "מכל אשר ייעשה מגפן היין". וכיוצא בדבר אם <strong>אכל זג —</strong> <strong>לוקה שתים. אכל חרצן וזג —</strong> <strong>לוקה שלש:</strong> משום חרצן, משום זג, ומשום "מכל אשר יעשה מגפן היין". <strong>רבא אמר: אינו לוקה</strong> אם אכל חרצן או זג <strong>אלא אחת,</strong> ואינו לוקה על "כל אשר יעשה מגפן היין", משום <strong>שאינו לוקה,</strong> כלומר, שאין לוקים על איסור <strong>לאו שבכללות,</strong> שאם לאו אחד כולל דברים מרובים, כגון איסור זה של "וכל אשר יעשה מגפן היין" — אין לוקים עליו.
 <strong>מתיב</strong> <small>[מקשה</small><small>]</small> <strong>רב פפא</strong> על אביי ממה ששנינו, <strong>ר' אליעזר אומר: נזיר שהיה שותה יין כל היום —</strong> <strong>אינו חייב</strong> מלקות <strong>אלא אחת. אמרו לו</strong> שני עדים והתרו בו: <strong>"אל תשתה" "אל תשתה" והוא שותה —</strong> <strong>חייב על כל אחת ואחת</strong> מההתראות והשתיה שאחריה. <strong>אכל ענבים לחים ויבשים, חרצנים וזגים, וסחט אשכול של ענבים ושתה —</strong> <strong>לוקה חמש.</strong> ומכאן הקושיה על דברי אביי, <strong>אי הכי</strong> <small>[</small>שאם כך<small>]</small> כדברי אביי — <strong>לילקי</strong> <small>[שילקה</small><small>]</small> <strong>שש,</strong> חמש אלו, ו<strong>אחת</strong> נוספת <strong>על</strong> שעבר על מה שנאמר <strong>"מכל אשר יעשה</strong> מגפן היין
 <strong>"</strong>(במדבר ו, ד)! והשיב אביי: <strong>תנא</strong> <small>[שנה</small><small>]</small> ר' אליעזר <strong>ושייר</strong> ולא מנה כל מספר חיובי המלקות, ובאמת לוקה שש. ושואלים: <strong>מאי</strong> <small>[מה</small><small>]</small> <strong>שייר</strong> עוד שאתה אומר <strong>דהאי שייר</strong> <small>[ששייר את זה</small><small>]?</small> שהרי אין לומר שמנה את הכל ושייר רק אחת. ומשיבים: <strong>שייר</strong> את הלאו הנוסף של <strong>"לא יחל דברו"</strong>  (במדבר ל, ג) שאף עליו הוא לוקה, שהרי עבר על נדר שנדר להימנע מכל האסור לנזיר.
  ודוחים:  <strong>אי</strong> <small>[אם</small><small>]</small> <strong>משום האי</strong> <small>[זה</small><small>] —</small> <strong>לאו שיורא</strong> <small>[לא שיור</small><small>]</small> <strong>הוא</strong> זה, שכן <strong>כי קתני מידי דלא איתיה בדוכתא אחריתי</strong> <small>[כאשר שנה</small> כאן ר' אליעזר את מספר חיובי המלקות הרי זה רק דברים שאינם מצויים במקום אחר<small>]</small> אלא איסורים המיוחדים לנזיר, אבל <strong>"לא יחל דברו" איתיה</strong> <small>[ישנו</small><small>]</small> גם <strong>בנדרים</strong> בכלל, ולכן לא הזכירו. ונמצא שהיה מן הראוי להזכיר כאן איסור "כל אשר יעשה מגפן היין", וקשה לאביי.
  ולענין זה מביאים מה ש<strong>אמר ליה</strong> <small>[לו</small><small>]</small> <strong>רבינא מפרזקיא לרב אשי: והא</strong> <small>[והרי</small><small>]</small> <strong>שייר</strong> גם את <strong>בין הבינים.</strong> שהיה יכול להוסיף עוד חיוב, שחייב לא רק על החרצן ועל הזג אלא גם על מה שבאמצע ("מחרצנים עד זג" — שהוא חלק הענב הנמצא בין זה וזה. ראה לעיל נזיר לד, ב)! <strong>אלא אמר רב פפא: לא תניא מידי</strong> <small>[נשנה</small> בברייתא דבר בענין<small>]</small> <strong>חמש</strong> מלקויות, אלא נאמר בה רק שלוקה על אלה, בלא פירוט כמה לוקה, ונמצא שאין להקשות מכאן על אביי. ושואלים: <strong>והא</strong> <small>[והרי</small><small>]</small> 
## דף לט.
 <strong>אותביה</strong> <small>[הקשה לו</small><small>]</small> ועיקר הקושיה היא ממה ששנו <strong>חמש, ומאחר</strong> ש<strong>לא תניא</strong> <small>[שנויה</small> בברייתא<small>]</small> <strong>חמש, מאי טעמא אותביה</strong> <small>[מה טעם הקשה לו</small><small>]?</small> הרי אין מכאן קושיה! <strong>אמר רב פפא: אנא סברי לאו גמרא</strong> <small>[אני חשבתי שאין מסורת</small><small>]</small> <strong>היא בידיה</strong> <small>[בידו</small><small>]</small> של אביי שלוקה גם על "מכל אשר יעשה מגפן היין", <strong>והדר ביה</strong> <small>[ו</small>לכן יחזור בו<small>]</small> אם אביא ברייתא מפורשת נגדו, ולכן הגהתי מדעת עצמי בנוסח הברייתא, כדי לבחון מה יענה אביי. <strong>ולא ידענא דגמרא</strong> <small>[ולא ידעתי שמסורת</small><small>]</small> <strong>היא בידיה</strong> <small>[בידו</small><small>]</small> <strong>ו</strong>לכן <strong>לא הדר ביה</strong> <small>[יחזור בו</small><small>].</small>
 <big>א</big> שנינו במשנה: <strong>"ר' אלעזר בן עזריה אומר" כו'</strong> ונחלקו במשנה בהגדרה מה הוא חרצן ומהו זג. <strong>אמר רב יוסף: כמאן מתרגמינן</strong> <small>[כ</small>שיטת מי אנו מתרגמים<small>]</small> בתרגום המקובל את הפסוק "מחרצנים ועד זג" <strong>מפורצנין ועד עיצורין</strong> (מגרעינים ועד קליפות) — <strong>כ</strong>דעת <strong>ר' יוסי.</strong>
 <big>ב משנה</big> <strong>סתם נזירות</strong> שאדם נוזר על עצמו — היא בת <strong>שלשים יום. גילח</strong> בתוך ימי נזירותו את שערו מרצונו, <strong>או שגילחוהו לסטים</strong> בעל כרחו — <strong>סותר</strong> מזמן הנזירות <strong>שלשים יום</strong> ומונה אותם מחדש. <strong>נזיר שגילח</strong> את שערו <strong>בין</strong> שגילח <strong>בזוג</strong> (מספריים) <strong>בין בתער, או שסיפסף</strong> (שיפשף) <strong>כל שהוא —</strong> <strong>חייב.</strong>
 <big>ג גמרא</big> <strong>איבעיא להו</strong> <small>[נשאלה להם</small> ללומדים<small>]:</small> <strong>האי מזיא</strong> <small>[שיער זה</small><small>]</small> הגדל על פני הגוף האם <strong>מלתחת</strong> <small>[מלמטה</small><small>]</small> הוא <strong>רבי</strong> <small>[גדל</small><small>]</small> <strong>או מלעיל</strong> <small>[מלמעלה</small><small>]?</small> היכן מתווסף השיער החדש? ומסבירים: <strong>למאי נפקא מינה</strong> <small>[מה יוצא מזה</small><small>],</small> מה איכפת לנו להלכה אם כך או כך הוא הדבר? יש בכך משמעות <strong>ל</strong>ענין <strong>נזיר שגילחוהו ליסטים</strong> (או הוא עצמו), ולא גילחוהו לגמרי <strong>ושיירו בו</strong> שיער, והשיער גדול <strong>כדי לכוף</strong> (לכופף) את <strong>ראשו לעיקרו</strong> (לשורשו).
  ואלו צדדי השאלה: <strong>אי אמרת מלתחת רבי</strong> <small>[אם אתה אומר ש</small>השיער מלמטה גדל<small>] —</small> את ה<strong>נזירות הא שקליה</strong> <small>[הרי נטל</small><small>],</small> ששיער זה שנדר עליו שלא לגלחו, והקדישו — גילחו, שהוא הנמצא למעלה, ולכן צריך להשלים זמן הנזירות עד שיגדל שיער כראוי. <strong>אלא אי אמרת מלעיל רבי</strong> <small>[אם אתה אומר</small> שמלמעלה הוא גדל<small>] —</small> <strong>מאי דאקדיש הא קאים</strong> <small>[מה שהקדיש הריהו קיים</small><small>]</small>  עדיין במקצתו, ודי בשיעור זה כדי לגלח עליו ולסיים נזירותו.
  ומציעים:  <strong>תא שמע</strong> <small>[בוא</small> ושמע<small>]</small> תשובה לדבר <strong>מהא אינבא חיה דקאים בעיקבא דבינתא</strong> <small>[מהכינה החיה שנמצאת</small> תמיד בשורש השערה<small>]</small> <strong>ואי סלקא דעתך מלתחת רבי</strong> <small>[ואם עולה על דעתך שמלמטה גדלה</small> השערה<small>] —</small> <strong>ברישא דבינתא בעי למיקם</strong> <small>[בראש השערה היתה צריכה הכינה לעמוד</small><small>],</small> שהרי השער צומח והכינה היתה צריכה לעלות אתו. ודוחים: <strong>לעולם</strong> תאמר כי <strong>מלתחת רבי</strong> <small>[מלמטה</small> השיער גדל<small>]</small> <strong>ואגב חיותא נחית ואזיל אינבא</strong> <small>[ומפני חיותה הכינה יורדת והולכת</small><small>],</small> שהיא זוחלת למטה תמיד לכיוון שורש השיער, משם היא ניזונה.
  ומביאים ראיה אחרת, <strong>תא שמע</strong> <small>[בוא</small> ושמע<small>]</small> מכך ש<strong>אינבא</strong> <small>[כינה</small><small>]</small> <strong>מתה</strong> נמצאת תמיד <strong>ברישא דבינתא</strong> <small>[בראש השערה</small><small>],</small> <strong>ואי סלקא דעתך מלעיל רבי</strong> <small>[ואם עולה על דעתך שמלמעלה</small> גדל השער<small>]</small> — <strong>בעיקבא דבינתא בעי למיקם</strong> <small>[בשורש השערה היתה צריכה לעמוד</small><small>].</small> ודוחים: <strong>התם נמי</strong> <small>[שם גם כן</small><small>]</small> אפשר לומר ש<strong>משום דלית בה חילא, שרוגי שריגא ואזיל</strong> <small>[שאין בה כוח, היא נתפסת</small> במקומה ועולה עם השיער הצומח<small>].</small>
 ומביאים ראיה אחרת: <strong>תא שמע</strong> <small>[בוא</small> ושמע<small>]</small> <strong>מבלורית</strong> של <strong>גויים,</strong> שמגדלים הגויים בלורית לשם עבודה זרה, וקולעים את קווצות השיער, <strong>דבתר דמגדלין לה</strong> <small>[שאחר שמגדלים,</small> קולעים אותה<small>]</small> <strong>רפיא מלתחת</strong> <small>[נעשית רפה מלמטה</small><small>],</small> משמע שהשיער צומח מלמטה. ודוחים: <strong>התם נמי איידי דקמטא היא משיכבא דרפיא</strong> <small>[שם גם כן, מתוך שהיא מתקמטת</small> מפני ששוכבים עליה מתרפה למטה<small>].</small>
 ומציעים: <strong>תא שמע</strong> <small>[בוא</small> ושמע<small>]</small> ראיה אחרת <strong>מסקרתא</strong> <small>[מהצבע</small> שצובעים בו את הכבשים<small>],</small> <strong>דרפי עמרא מלתחת</strong> <small>[שמתרופף הצמר,</small> הנדבק על ידי הצבע, מלמטה<small>]</small> ורואים שהשיער גדל מלמטה, ומעירים: <strong>ותניא</strong> <small>[ושנויה</small><small>]</small> הלכה זו בצביעת הכבשים לצורך מעשר בהמה. <strong>ותו</strong> <small>[ועוד</small><small>]</small> ראיה: <strong>כד צבעי סביא דיקנהון</strong> <small>[כאשר צובעים הזקנים את זקניהם</small><small>]</small> רואים כי <strong>חוורן</strong> <small>[מלבינים</small><small>]</small> 
## דף לט:
 <strong>עיקבי נימהון</strong> <small>[שורשי שערותיהם</small><small>],</small> <strong>שמע מינה מלתחת רבי</strong> <small>[למד מכאן</small> שהשיער מלמטה הוא גדל<small>]</small> והשיער החדש הוא שאינו צבוע. ומסכמים: אכן, כך <strong>שמע מינה</strong> <small>[למד מכאן</small><small>].</small>
 ומקשים: <strong>ואלא הא דתניא</strong> <small>[</small>הלכה זו ששנינו בברייתא<small>]:</small> <strong>נזיר שגילחוהו לסטים ושיירו בו</strong> בגובה השער <strong>כדי</strong> שניתן יהיה <strong>לכוף ראשו לעיקרו —</strong> <strong>אינו סותר. ואי סלקא דעתך</strong> <small>[ואם עולה על דעתך</small><small>]</small> לומר ש<strong>מלתחת רבי</strong> <small>[מלמטה גדל</small> השיער<small>],</small> אם כן <strong>ליסתור</strong> <small>[שיסתור</small><small>]</small> גם אז, שהרי שיער זה שנותר עליו צמח רק לאחר שקיבל על עצמו נזירות! ומשיבים: מדובר <strong>כגון שגילחוהו אחר מלאת,</strong> אחר שנשלם זמן הנזירות, אף שעדיין לא הביא את קרבנותיו. <strong>ומני</strong> <small>[ו</small>כשיטת מי היא<small>] —</small> שיטת <strong>ר' אליעזר היא, דאמר</strong> <small>[שאומר</small><small>]:</small> <strong>כל</strong> נזיר שנטמא <strong>אחר מלאת</strong> רק <strong>שבעה</strong> ימים הוא <strong>סותר.</strong>
 ושואלים: לדרך זו, <strong>מאי טעמא</strong> <small>[מה הטעם</small><small>]</small> של <strong>ר' אליעזר? יליף</strong> <small>[לומד</small> הוא<small>]</small> <strong>תגלחת טהרה</strong> שבגמר הנזירות <strong>מתגלחת טומאה. מה תגלחת טומאה</strong> אם נטמא ביום מלאת עליו להמתין <strong>שבעה</strong> ימים, שהרי לאחר שבעה ימים נטהר מטומאת המת ומגלח שערו, <strong>אף תגלחת טהרה,</strong> אם גילחוהו לפני הבאת קרבנותיו — סותר רק <strong>שבעה.</strong>
 <strong>וקים להו לרבנן</strong> <small>[ומוחזק להם לחכמים</small><small>]</small> (ובכללם ר' אליעזר) ש<strong>כל שבעה יומין</strong> <small>[ימים</small><small>]</small> <strong>אתיא מזייא</strong> <small>[בא,</small> גדל, השיער<small>]</small> עד <strong>כדי לכוף ראשו לעיקרו,</strong> ולפיכך אם כשגילחוהו ביום מלאת נשתייר בו שיעור כזה של שיער — אינו סותר, ואינו חייב להמתין עוד.
 <big>א</big> שנינו במשנה: <strong>נזיר שגילח בין בתער בין בזוג או שסיפסף</strong> (שיפשף) <strong>כל שהוא —</strong> <strong>חייב. תנו רבנן</strong> <small>[שנו חכמים</small><small>]:</small> נאמר בתורה בפרשת הנזיר: <strong>"תער</strong> לא יעבור על ראשו<strong>"</strong> (במדבר ו, ה), <strong>אין לי אלא תער</strong> ממש, <strong>תלש</strong> את שערו, <strong>מירט</strong> את שערו, <strong>סיפסף כל שהוא</strong> משערו, <strong>מנין</strong> שאסור בו — <strong>תלמוד לומר: "קדש יהיה גדל פרע שער ראשו"</strong> (במדבר ו, ה), אלו <strong>דברי ר' יאשיה.</strong>
 <strong>ר' יונתן אומר:</strong> אין הדבר כן; <strong>"תער" —</strong> <strong>אין לי אלא תער</strong> בלבד, אבל אם <strong>מירט,</strong> או <strong>תלש,</strong> או <strong>סיפסף כל שהוא —</strong> <strong>פטור.</strong> ומקשים: <strong>והכתיב</strong> <small>[והרי נאמר</small><small>]</small> <strong>"קדש יהיה"!</strong> ומשיב: <strong>למימרא</strong> <small>[</small>בא הדבר לומר<small>]</small> ש<strong>אם גילח ליה</strong> <small>[אותו,</small> את השיער<small>]</small> <strong>בתער —</strong> <strong>קאים עליה</strong> <small>[עומד,</small> חייב עליו<small>]</small> <strong>בעשה ולא תעשה,</strong> שעל ידי גילוח בתער עבר בכך גם על מצות העשה של "קדוש יהיה גדל פרע שער ראשו".
 <strong>תניא אידך</strong> <small>[שנויה</small> ברייתא אחרת<small>]:</small> מה שנאמר <strong>"תער" —</strong> <strong>אין לי אלא</strong> במשמעות אלא <strong>תער,</strong> אבל אם <strong>תלש,</strong> או <strong>מירט,</strong> או <strong>סיפסף כל שהוא, מנין</strong> שאסור — <strong>תלמוד לומר: "לא יעבר על ראשו"</strong> (במדבר ו, ה), ללמד שאסור לו להעביר את השיער מראשו. <strong>ומאחר שסופינו לרבות כל דבר</strong> שמעביר את השיער, <strong>מה</strong> אם כן <strong>תלמוד לומר "תער לא יעבר על ראשו"?</strong>  שהרי אסור לא רק בתער!
  ומסבירים:  <strong>לפי שלא למדנו לתגלחת האחרונה,</strong> תגלחת הטהרה של הנזיר <strong>שיהיה בתער</strong> דווקא, כי בכתוב נאמר רק "וגילח את ראשו" ולא נתפרש כיצד מגלח. <strong>ללמדו ממצורע</strong> שאנו יודעים שמגלח תגלחתו בתער — <strong>אי אפשר,</strong>
## דף מ.
 <strong>שאין דנין קל מחמור להחמיר עליו,</strong> על הקל, וכיון שמצורע חמור יותר מנזיר, שעליו לגלח את כל שיער גופו, אי אפשר ללמוד ממנו כדי להחמיר על הנזיר, ולכן צריך שייאמר "תער" בנזיר ללמד שתגלחת אחרונה היא בתער דווקא.
 <strong>רבי אומר: אינו צריך</strong> את המלה "תער" ללמד לתגלחת אחרונה, שכן <strong>הרי הוא אומר "תער לא יעבר על ראשו עד מלאת</strong> הימים אשר יזיר לה'<strong>"</strong> (במדבר ו, ה), ומתוך הדברים נלמד כי <strong>התורה אמרה: "אחר מלאת" —</strong> <strong>לא תהא תגלחת אלא בתער.</strong>
 ומקשים: מדברי רבי משמע שהמלה "תער" מלמדת שאין איסור גילוח אלא בתער, שהרי כך הוא לומד לענין תגלחת אחרונה, <strong>והכתיב</strong> <small>[והרי נאמר</small><small>]</small> <strong>"תער לא יעבר על ראשו"</strong>  (במדבר ו, ה) ומ"לא יעבור" למדנו שאף בשאר אופנים!
  ומשיבים: הרי זה בא ללמד לנזיר שגילח בתוך נזירותו בתער  <strong>לעבור עליו בשני</strong> איסורי <strong>לאוין:</strong> משום תער, ומשום העברת שיער.
 <big>א</big> בפרטי ההלכות של גילוח השיער בנזיר <strong>אמר רב חסדא: ללקות,</strong> אם גילח הנזיר שערו, לוקה גם <strong>ב</strong>גלל גילוח שערה <strong>אחת, לעכב</strong> שאם גילח בסוף נזירותו את שערו והשאיר חלק מן השיער, שלא יצא ידי חובת התגלחת — הרי זה <strong>בשתים,</strong> אם השאיר שתי שערות, <strong>לסתור</strong> את הנזירות, אם עבר וגילח בתוך תקופת הנזירות — <strong>אינו סותר אלא</strong> כאשר היה הגלוח <strong>ברוב ראשו ו</strong>דווקא <strong>בתער.</strong>
 ושואלים: מכאן יוצא לדעת רב חסדא כי אם גילח <strong>בתער —</strong> <strong>אין</strong> <small>[כן</small><small>],</small> הרי זה סותר, <strong>במידי אחרינא</strong> <small>[בדבר אחר</small><small>] —</small> <strong>לא</strong> סותר? <strong>והקתני</strong> <small>[והרי שנינו</small><small>]:</small> <strong>מנין לרבות את כל המעבירין</strong> את השיער שחייב עליהם — תלמוד לומר: "לא יעבור", בכל אופן של העברה. משמע שלא רק בתער סותר! <strong>אלא אימא</strong> <small>[אמור</small><small>]</small> כך בדברי רב חסדא: <strong>כעין תער,</strong> שאינו סותר נזירותו אלא כשמעביר את השיער כעין תער, ולא שמשאיר את מקצתו.
 <strong>תניא נמי הכי</strong> <small>[שנויה</small> ברייתא גם כן כך<small>]</small> כדברי רב חסדא בענין הסתירה: <strong>נזיר שתלש</strong> משערו או <strong>מירט, סיפסף</strong> (שיפשף) <strong>כל שהוא —</strong> <strong>אינו סותר, אלא</strong> כשמגלח <strong>ברוב ראשו ובתער</strong> דווקא. <strong>ר' שמעון בן יהודה אומר משום</strong> (בשם) <strong>ר' שמעון: כשם ששתי שערות מעכבות בו</strong> שלא תיחשב תגלחת טהרתו כתגלחת שלימה, <strong>כך</strong> אם גילח בתוך הנזירות — <strong>שתי שערות</strong> בלבד <strong>סותרות בו.</strong>
 <big>ב</big> <strong>תנן התם</strong> <small>[שנינו</small> במשנה שם במסכת נגעים<small>]:</small> <strong>שלשה</strong> סוגי אנשים <strong>מגלחין, ותגלחתן</strong> היא <strong>מצוה: נזיר, ומצורע</strong> ("וכבס המיטהר את בגדיו וגלח את כל שערו"... והיה ביום השביעי יגלח את כל שערו... ויקרא יד, ח-ט) <strong>ו</strong>כלל ה<strong>לוים</strong> בשעה שהוקדשו לראשונה ("וכה תעשה להם לטהרם... והעבירו תער על כל בשרם". במדבר ח, ז). <strong>וכולן שגילחו שלא בתער, או ששיירו שתי שערות —</strong> <strong>לא עשו ולא כלום</strong> (לא יצאו ידי חובה). ומפרשים את חלקי המשנה השונים.
 <strong>אמר מר</strong> <small>[החכם</small><small>]:</small> <strong>שלשה מגלחין ותגלחתן מצוה.</strong> ושואלים: <strong>פשיטא</strong> <small>[פשוט</small><small>]</small> הדבר, שהרי נאמר בכולם שהם צריכים לגלח! ומשיבים: <strong>מהו דתימא</strong> <small>[שתאמר</small><small>]</small> שעיקר הציווי <strong>משום עבורי</strong> <small>[העברת</small><small>]</small> <strong>שער הוא</strong> וזו היא תכלית המצוה, <strong>ו</strong>לכן <strong>אפילו סך</strong> את שערו <strong>נשא</strong> (סם המשיר את השער) יצא, על כן <strong>קא משמע לן</strong> <small>[השמיע לנו</small><small>]</small> ש<strong>לא</strong> כך הדבר, אלא המצוה היא בתגלחת.
 <strong>קתני</strong> <small>[שנה</small><small>]</small> שם עוד: <strong>וכולן שגילחו שלא בתער</strong> — לא יצאו. ושואלים: <strong>בשלמא</strong> <small>[נניח</small><small>]</small> <strong>גבי</strong> <small>[אצל</small><small>]</small> <strong>נזיר</strong> מובן הדבר, שכן <strong>כתיב</strong> <small>[נאמר</small><small>]</small> בו: <strong>"תער לא יעבר על ראשו",</strong> ולמדנו מכאן שאף מצוות תגלחתו בתער. <strong>ו</strong>כן <strong>גבי</strong> <small>[אצל</small><small>]</small> <strong>לוים</strong> גם כן <strong>כתיב</strong> <small>[נאמר</small><small>]:</small> <strong>"והעבירו תער על כל בשרם"</strong> (במדבר ח, ז). <strong>אלא מצורע</strong> שתגלחת טהרתו <strong>בתער</strong> דווקא, <strong>מנלן</strong> <small>[מניין לנו</small><small>]?</small>
 <strong>וכי תימא</strong> <small>[ואם תאמר</small><small>]:</small> <strong>תיתי</strong> <small>[תבוא,</small> תילמד<small>]</small> הלכה זו <strong>מ</strong>ה<strong>לוים</strong> בדרך זו: <strong>מה לוים שכן טעונין</strong> (חייבים) <strong>תגלחת, ואין תגלחתן אלא בתער —</strong> <strong>אף אני אביא את המצורע שהוא טעון תגלחת —</strong> <strong>ואין תגלחתו אלא בתער.</strong> אולם <strong>איכא למיפרך</strong> <small>[יש</small> מקום לשבור, להקשות<small>]</small> את ההשוואה הזו ולומר: <strong>מה ללוים —</strong> <strong>שכן</strong> יש בהם חומרה יתירה ש<strong>טעונין תנופה בגופם,</strong> שהרי בהקדשתם היה צריך אהרן גם להניף אותם עצמם (במדבר ח, יא), <strong>תאמר במצורע</strong> ש<strong>לא</strong> טעון תנופה!
 <strong>אלא</strong> מה תאמר ש<strong>תיתי</strong> <small>[תבוא,</small> תילמד<small>]</small> ההלכה שתגלחת מצורע דווקא בתער מתוך השוואה ל<strong>נזיר,</strong> שאף הוא אינו טעון תנופה. ואולם גם את ההשוואה הזו אפשר לדחות: <strong>מה לנזיר</strong> שיש בו חומרה יתירה — <strong>שכן קרבנו טעון לחם, תאמר במצורע</strong> ש<strong>לא. אלא</strong> צריך לומר שהלכה זו במצורע <strong>מחדא</strong> <small>[מ</small>הלכה אחת<small>]</small> כגון לויים או נזיר <strong>לא אתיא</strong> <small>[באה,</small> נלמדת<small>],</small> <strong>תיתי מתרויהון</strong> <small>[תבוא,</small> תילמד משתיהן<small>].</small>
 שכן, כפי שאמרנו <strong>מהי תיתי</strong> <small>[מאיזו תבוא,</small> תילמד<small>]?</small> <strong>תיתי</strong> <small>[תבוא,</small> תילמד<small>]</small> <strong>מלוים</strong> — הרי יש לפרוך: <strong>מה ללוים —</strong> <strong>שכן טעונין תנופה בגופן.</strong> אולם אז אפשר לטעון כנגד הפירכה הזו: <strong>נזיר יוכיח,</strong> שלא זו החומרה היא הגורמת לדין גילוח בתער, שהרי נזיר אינו טעון תנופה בגופו, ומכל מקום צריך לגלח בתער. ואם תטען כנגד זה: <strong>מה לנזיר שכן קרבנו טעון לחם</strong> — הרי אפשר לדחות: <strong>לוים יוכיחו</strong> שלא חומרה זו היא הגורמת לדין גילוח בתער, שהרי לויים אינם טעונים לחם בקרבנם ובכל זאת צריכים לגלח בתער.
 <strong>וחזר</strong> (סובב) <strong>הדין</strong> (לימוד זה) מכאן לכאן, <strong>לא ראי זה כראי זה, ולא ראי זה כראי זה,</strong> שהרי אפשר להראות הבדלים בין כל פרט ממנו אנו רוצים ללמוד. <strong>הצד השוה שבהם —</strong> <strong>שהן טעונין תגלחת, ותגלחתן בתער. אף אני אביא את המצורע שהוא טעון תגלחת —</strong> <strong>ותגלחתו</strong> אף היא אינה אלא <strong>בתער.</strong>
 <strong>אמר ליה</strong> <small>[לו</small><small>]</small> <strong>רבא מברניש לרב אשי: ולפרוך</strong> <small>[ושישבור</small><small>]</small> לימוד זה באופן הבא: <strong>מה להצד השוה שבהן</strong> בלויים ובנזיר, <strong>שכן</strong>
## דף מ:
 <strong>אין קרבנו בדלות,</strong> שבכל אחד מאלה יש קרבן קצוב ואין פוחתים ממנו בגלל דלותו של החייב בקרבן, <strong>תאמר במצורע שקרבנו</strong> בא גם <strong>בדלות,</strong> שאם דל הוא מביא תורים במקום כבשים (ויקרא יד, כא-כב). וכיון שמצאנו שהיקל בו הכתוב בהשוואה לנזיר ולווים, שמא היקל בו גם לענין גילוח, שלא להצריכו דווקא תער! ואם כן אין מקור להוכיח שתגלחת במצורע היא בתער דווקא.
  בהמשך לדיונים אלה <strong>אמר ליה</strong> <small>[לו</small><small>]</small> <strong>רבא בר משרשיא לרבא: האי תנא</strong> <small>[תנא זה</small><small>],</small> <strong>מעיקרא</strong> <small>[מתחילה</small><small>]</small> <strong>אמר</strong> לענין נזיר שתגלחתו בתער (לעיל נזיר לט, ב): <strong>ללמדו ממצורע אי אפשר,</strong> משום <strong>שאין דנין קל מחמור להחמיר עליו,</strong> ומכאן משמע שפשוט לו הדבר שתגלחת מצורע עצמו היא בתער. <strong>והדר</strong> <small>[וחזר</small><small>]</small> ו<strong>אמר</strong> ש<strong>נילף מדינא</strong> <small>[נלמד מן הדין</small><small>]</small> בבנין אב שתגלחת מצורע היא בתער דווקא, <strong>ו</strong>לבסוף <strong>מדינא נמי</strong> <small>[מן הדין גם כן</small><small>]</small> <strong>לא יליף</strong> <small>[למד</small><small>]</small> כפי הפירכה של רבא מברניש. ואם כן מה מקור ההלכה הזו במצורע?
 <strong>אמר ליה</strong> <small>[לו</small><small>]:</small> <strong>ההוא</strong> <small>[אותה</small><small>]</small> ברייתא שאמרה שאין ללמוד ממצורע, ומשמע ממנה שפשוט שמצורע מגלח בתער, היא <strong>אליבא דרבנן</strong> <small>[לשיטת חכמים</small><small>]</small> הלמדים תגלחת מצורע מאיסור השחתת זקן. <strong>הא</strong> <small>[זה</small><small>] —</small> <strong>אליבא</strong> <small>[על פי שיטת</small><small>]</small> <strong>ר' אליעזר</strong> שאינו למד תגלחת מצורע מאיסור השחתת זקן, ולפיכך נזקק הוא ללמוד דבר זה מן הדין. <strong>דתנן</strong> <small>[ש</small>כן שנינו במשנה<small>]:</small> <strong>ו</strong>כל אדם <strong>אינו חייב</strong> על השחתת זקנו <strong>עד שילקטנו</strong> (יטלנו, יגלחנו) <strong>בתער. ר' אליעזר אומר: אפילו ליקטו במלקט</strong> (מלקחיים קטנים), או <strong>ברהיטני</strong> (מעין מקצוע) — <strong>חייב.</strong>  שאינו סבור שאיסור השחתת זקן הוא בתער דווקא.
  ומסבירים:  <strong>מאי טעמייהו דרבנן</strong> <small>[מה טעמם של חכמים</small><small>],</small> כיצד למדים הם מכאן שתגלחת מצורע צריכה להיות בתער דווקא? — <strong>דתניא</strong> <small>[ש</small>כן שנינו בברייתא<small>]:</small> נאמר בתגלחת המצורע "יגלח את כל שערו את ראשו ואת זקנו" (ויקרא יד, ט) וכיון שנאמר תחילה "כל שערו", <strong>"זקנו" מה תלמוד לומר?</strong> אלא <strong>לפי שנאמר</strong> בכהנים <strong>"ופאת זקנם לא יגלחו"</strong> (ויקרא כא, ה) <strong>יכול אפילו מצורע כן,</strong> שאם היה כהן מצורע ובא להתגלח, שיהא אסור לו לגלח את זקנו — <strong>תלמוד לומר: "זקנו".</strong> שחזר הכתוב והדגיש, שלמרות האיסור הכללי בכהן לגלח זקן, בכל זאת חייב המצורע לגלחו.
 <strong>ומנלן</strong> <small>[ומנין לנו</small><small>]</small> שגילוח זה שלמדנו ממנו למצורע הוא דווקא <strong>בתער —</strong> <strong>דתניא</strong> <small>[ש</small>כן שנינו בברייתא<small>]</small> לגבי איסור גילוח הזקן לכהנים: <strong>"ופאת זקנם לא יגלחו"</strong> (ויקרא כא, ה), <strong>יכול אפילו גילחו</strong> את הזקן <strong>במספרים יהא חייב —</strong> <strong>תלמוד לומר</strong> באיסור הכללי לכל ישראל: <strong>"ולא תשחית</strong> את פאת זקנך<strong>"</strong>(ויקרא יט, כז), ללמד שאין חייב אלא בדרך השחתה, כשמשחית את זקנו עד שרשיו, מה שאין כן במספריים. 
 <strong>יכול ליקטו במלקט וברהיטני</strong> שיש בו השחתה <strong>יהא חייב —</strong> <strong>תלמוד לומר: "ופאת זקנם לא יגלחו",</strong> שאין חייב על השחתת זקן אלא בדרך גילוח. <strong>הא</strong> <small>[הרי</small><small>]</small> <strong>כיצד? איזהו</strong> האופן של <strong>גילוח שיש בו השחתה —</strong> <strong>הוי אומר זה תער.</strong> ומכאן למדים חכמים לתגלחת מצורע, שמה שנאסר בכהן —  בתער, מצוה לעשותו בתגלחת המצורע.
  ומקשים:  <strong>ממאי</strong> <small>[ממה</small><small>]</small> אתה מסיק שמצות גילוח במצורע היא דווקא בתער? <strong>דילמא</strong> <small>[שמא</small><small>]</small> <strong>לעולם</strong> תאמר <strong>אפילו ליקטו במלקט</strong> או <strong>ברהיטני נמי</strong> <small>[גם כן</small><small>]</small> <strong>מצוה קעביד</strong> <small>[</small>הוא עושה<small>]</small> ויוצא ידי חובה, <strong>והא קאתי לאשמועינן</strong> <small>[ו</small>דבר זה בא להשמיענו<small>]</small> ש<strong>אפילו</strong> גילח <strong>בתער לא מיחייב עליה</strong> <small>[אינו חייב עליו</small><small>]</small> משום השחתה. אבל אין מכאן הוכחה שחובת הגילוח היא בתער דווקא!
 <strong>אמרי</strong> <small>[אומרים</small><small>]</small> כתשובה לזה: <strong>אי סלקא דעתך כי עביד נמי</strong> <small>[אם עולה על דעתך שכאשר עושה גם כן</small><small>]</small> <strong>במלקט</strong> או <strong>ברהיטני שפיר דמי</strong> <small>[יפה הדבר</small><small>],</small> אם כן <strong>לישתוק קרא מיניה</strong> <small>[שישתוק הכתוב ממנו</small> מן הייתור של "זקנו"<small>]</small> ולא יאמר דבר בענין זה, <strong>ואנא אמינא</strong> <small>[ואני</small> מעצמי אומר כך<small>]:</small> <strong>ומה גבי</strong> <small>[אצל</small><small>]</small> <strong>נזיר דאיסורא קא עביד</strong> <small>[שאיסור הוא</small> עושה<small>]</small> כאשר מגלח את שערו בתוך ימי הנזירות, <strong>אפילו הכי</strong> <small>[כך</small><small>]</small> הוא <strong>מחייב</strong> <small>[מתחייב</small><small>]</small> גם על העברת שיער שלא בתער, <strong>הכא</strong> <small>[כאן</small><small>]</small> במצורע ש<strong>מצוה</strong> היא, <strong>כל שכן</strong> שיהיה מותר לגלח בכל דבר?
## דף מא.
 <strong>ותו,</strong> <strong>אי סלקא דעתך</strong> <small>[ועוד, אם עולה על דעתך</small><small>]</small> לומר ש<strong>כי עביד</strong> <small>[כאשר עושה</small><small>]</small> תגלחת <strong>במלקט,</strong> או <strong>ברהיטני מצוה קא עביד</strong> <small>[הוא</small> עושה<small>]</small> <strong>מ</strong>כיון ש<strong>לא כתיב</strong> <small>[נאמר</small><small>]</small> <strong>"תער"</strong> היה מקום לומר כאן שאינו רשאי כלל לגלח בתער, <strong>כריש לקיש,</strong> ש<strong>אמר</strong> כלל:
 <strong>כל מקום שאתה מוצא</strong> מצות <strong>עשה ו</strong>מצות <strong>לא תעשה</strong> שיש ניגוד ביניהן, <strong>אם אתה יכול</strong> למצוא דרך <strong>לקיים את שניהם —</strong> <strong>מוטב, ואם לאו</strong> <small>[לא</small><small>] —</small> <strong>יבא עשה וידחה את לא תעשה,</strong>  ואף כאן, הרי יכול המצורע לקיים את מצות תגלחתו במלקט או ברהיטני, ואין מקום להתיר לו תגלחת בתער שהיא בלא תעשה. אלא מאחר שהוצרך הכתוב לומר שעשה זה של תגלחת מצורע דוחה את מצות לא תעשה של השחתת זקן, מוכח שאין מצוות גילוח אלא בתער בלבד.
  ומסבירים:  <strong>ור' אליעזר מאי טעמא</strong> <small>[מה טעם</small><small>]</small> דבריו, מניין הוא יודע שתגלחת מצורע בתער? — <strong>יליף</strong> <small>[לומד</small><small>]</small> הוא את הדבר <strong>מ</strong>מה שנאמר בתגלחת המצורע "יגלח את כל שערו... את <strong>ראשו</strong> ואת זקנו..." (ויקרא יד, ט). <strong>דתניא</strong> <small>[ש</small>כן שנינו בברייתא<small>]:</small> <strong>"ראשו" מה תלמוד לומר?</strong> שהרי כבר נאמר "כל שערו"! <strong>לפי שנאמר גבי</strong> <small>[אצל</small><small>]</small> <strong>נזיר "תער לא יעבר על ראשו"</strong> (במדבר ו, ה), <strong>יכול אף נזיר מצורע כן,</strong> שבזמן טהרתו מן הצרעת אסור יהיה לו לגלח את ראשו משום נזירותו — <strong>תלמוד לומר: "ראשו",</strong>  שאף הוא צריך לגלח ראשו בתער.
  ודוחים:  <strong>ממאי</strong> <small>[ממה</small><small>]</small> מסיק אתה שכך הוא? <strong>דלמא</strong> <small>[שמא</small><small>]</small> <strong>לעולם</strong> תאמר <strong>אפילו ליקטו</strong> המצורע <strong>במלקט</strong> או <strong>ברהיטני —</strong> <strong>מצוה</strong> <strong>קעביד</strong> <small>[הוא עושה</small><small>].</small> <strong>וכי תימא</strong> <small>[ואם תאמר</small><small>]:</small> <strong>תער למה לי,</strong> כלומר, מה למדנו מגזירה שווה של "ראשו" לענין תער — יש לפרש כי בא <strong>למימרא</strong> <small>[לומר</small><small>]</small> ש<strong>אפילו בתער</strong> מותר. שכן <strong>סלקא דעתך אמינא</strong> <small>[יעלה על דעתך לומר</small><small>]</small> <strong>הואיל וגבי</strong> <small>[ואצל</small><small>]</small> <strong>נזיר כי עביד</strong> <small>[כאשר</small> הוא עושה<small>]</small> תגלחת <strong>בתער, מיחייב</strong> <small>[</small>הוא מתחייב<small>]</small> מלקות על האיסור, ואם כן <strong>גבי</strong> <small>[אצל</small><small>]</small> <strong>מצורע נמי ליחייב</strong> <small>[גם כן שיתחייב</small><small>]</small> הנזיר מלקות גם אם גילח לצרעתו, על כן <strong>קא משמע לן</strong> <small>[השמיע לנו</small><small>]</small> ש<strong>לא!</strong>
 ומשיבים: <strong>אי סלקא דעתך כי עביד</strong> <small>[אם עולה על דעתך</small> לומר שכאשר המצורע עושה תגלחתו<small>]</small> <strong>במלקט</strong> או <strong>ברהיטני מצוה קעביד</strong> <small>[</small>הוא עושה<small>]</small> הרי <strong>מ</strong>פני ש<strong>לא כתב</strong> <small>[כתוב</small><small>]</small> במפורש <strong>"תער"</strong> אסור היה לגלח בתער, <strong>כ</strong>דברי <strong>ריש לקיש</strong>  שאמרנו, שבמקרה שיכול לקיים את המצוה בלא לעבור על איסור אינו רשאי לעבור עליו, אלא בוודאי בא הכתוב לומר שמצות התגלחת היא דווקא בתער.
  ושואלים:  <strong>ורבנן</strong> <small>[וחכמים</small><small>]</small> <strong>האי</strong> <small>[</small>פסוק זה<small>]</small> שנאמר במצורע <strong>"ראשו", מאי דרשי ביה</strong> <small>[מה</small> הם דורשים בו?<small>]</small> ומשיבים: <strong>מיבעי להו</strong> <small>[צריכים הם</small><small>]</small> את ההדגשה הזו כדי <strong>למידחי</strong> <small>[לדחות</small><small>]</small> את ה<strong>לאו</strong> (מצות לא תעשה) של <strong>הקפה</strong> של פאות הראש. וכפי <strong>דתניא</strong> <small>[ששנינו</small> בברייתא<small>]</small> על הכתוב: <strong>"לא תקיפו פאת ראשכם"</strong> (ויקרא יט, כז), <strong>יכול אף מצורע כן</strong> שאסור בכך בשעת תגלחתו — <strong>תלמוד לומר</strong> במצורע במפורש: <strong>"ראשו".</strong>
 ושואלים: <strong>למה לי למכתב</strong> <small>[לכתוב</small><small>]</small> <strong>"ראשו"? ותיפוק ליה</strong> <small>[ותצא,</small> תילמד, לו<small>]</small> ההלכה הזו שמצות גילוח דוחה את האיסור מ<strong>"זקנו"</strong> (ויקרא יד, ט). <strong>דתניא</strong> <small>[ש</small>כן שנינו בברייתא<small>]:</small> <strong>"זקנו"</strong> (ויקרא יד, ט) <strong>מה תלמוד לומר? לפי שנאמר</strong> בכהנים <strong>"ופאת זקנם לא יגלחו"</strong> (ויקרא כא, ה), <strong>יכול אף מצורע כן</strong> שאסור בתגלחת הזקן — <strong>תלמוד לומר: "זקנו".</strong>
 ואם כן <strong>למה לי למכתב</strong> <small>[לכתוב</small><small>]</small> <strong>"ראשו" ולמה לי למכתב "זקנו"?</strong> שהרי מאחד מהם אפשר ללמוד שתגלחת מצורע דוחה מצוות לא תעשה אחרות שיש בכך! ומשיבים: <strong>צריכי</strong> <small>[צריכים</small><small>]</small> שני הכתובים להיאמר, משום <strong>דאי כתב רחמנא</strong> <small>[שאילו היתה כותבת התורה</small><small>]</small> <strong>"זקנו"</strong> בלבד <strong>ולא כתב</strong> <small>[היתה כותבת</small><small>]</small> <strong>"ראשו", הוה אמינא</strong> <small>[הייתי אומר</small><small>]:</small> <strong>הקפת כל הראש</strong> שאם מגלח את כל שיער הראש כולו, ולא רק את שיער הצדעיים, תגלחת כזו <strong>לא שמה</strong> (אינה נקראת) <strong>הקפה</strong> אסורה, ולכן אין איסור תורה בתגלחת המצורע שמגלח את כל שיער ראשו. <strong>להכי כתב רחמנא</strong> <small>[</small>לשם כך כתבה התורה<small>]</small> <strong>"ראשו"</strong> ללמד מכאן לענין הקפה, שאף שמה שעושה המצורע הוא בעצם עבירה על דין הקפה, התורה ציוותה עליו לעשות זאת.
## דף מא:
 <strong>ואי כתב</strong> <small>[ואם היתה</small> התורה כותבת<small>]</small> <strong>"ראשו"</strong> בלבד <strong>ולא כתב</strong> <small>[היתה כותבת</small><small>]</small> גם <strong>"זקנו", הוה אמינא</strong> <small>[הייתי אומר</small><small>]:</small> אמנם <strong>משמע</strong> כאן <strong>תרתי</strong> <small>[שני</small> דברים<small>]:</small> גם <strong>דאתי</strong> <small>[שבא</small><small>]</small> ציווי <strong>עשה ודחי</strong> <small>[ודוחה</small><small>]</small> <strong>את לא תעשה, ומשמע</strong> מכאן גם ש<strong>הקפת כל הראש שמה הקפה. ואכתי</strong> <small>[ועדיין</small><small>]</small> שתהא מצוות גילוח מצורע <strong>בתער מנלן</strong> <small>[מניין לנו</small><small>]?</small> <strong>להכי כתב רחמנא</strong> <small>[ל</small>שם כך כתבה תורה<small>]</small> גם <strong>"זקנו",</strong> ולמדנו מאיסור השחתת זקן בכהנים שהכוונה לתער.
 ושואלים: <strong>ור' אליעזר,</strong> הדין הכללי <strong>דאתי</strong> <small>[שבא</small><small>]</small> ציווי <strong>עשה ודחי</strong> <small>[ודוחה</small><small>]</small> <strong>את לא תעשה מנליה</strong> <small>[מנין לו</small><small>]?</small> ומשיבים: <strong>יליף</strong> <small>[לומד</small><small>]</small> הוא דבר זה <strong>מגדילים</strong> של ציצית. <strong>דתניא</strong> <small>[ש</small>כן שנינו בברייתא<small>],</small> אף שנאמר <strong>"לא תלבש שעטנז"</strong> (דברים כב, יא),
## דף מב.
 <strong>הא</strong> <small>[הרי</small><small>]</small> <strong>"גדילים תעשה לך"</strong> (דברים כב, יב) <strong>מהם,</strong> מצמר ופשתים, שסמכה התורה לאיסור שעטנז את מצות ציצית, ללמד שמצות עשה של ציצית שיש בה תכלת של צמר דוחה את איסור שעטנז, ומותר להטיל ציצית צמר בבגד פשתים. ומכאן למדים הלכה כללית, שמצות עשה דוחה את מצות לא תעשה.
 <big>א</big> ושבים לדון בפרטי המשנה שהובאה לעיל (נזיר מ, א). <strong>אמר מר</strong> <small>[החכם</small><small>]:</small> <strong>וכולם,</strong> נזיר, מצורע ולויים <strong>שגילחו</strong> את שערם <strong>שלא בתער, או ששיירו שתי שערות —</strong> <strong>לא עשו ולא כלום. אמר רב אחא בריה</strong> <small>[בנו</small><small>]</small> של <strong>רב איקא: זאת אומרת,</strong> מכאן נסיק שהכלל האומר ש<strong>רובו</strong> של דבר נחשב <strong>ככולו —</strong> <strong>מדאורייתא</strong> <small>[מן התורה</small><small>]</small> הוא.
 <strong>ממאי</strong> <small>[ממה</small><small>]</small> אנחנו למדים זאת — <strong>מדגלי רחמנא</strong> <small>[מ</small>תוך שגילתה ופירשה התורה<small>]</small> <strong>גבי</strong> <small>[אצל</small><small>]</small> <strong>נזיר "ביום השביעי יגלחנו"</strong> (במדבר ו, ט) וכבר נאמר קודם לכן "וגילח ראשו ביום טהרתו" — הדגשה זו מלמדת כי דווקא <strong>הכא</strong> <small>[כאן</small><small>]</small> <strong>הוא</strong> הדין שאינו מקיים מצות הגילוח <strong>עד דאיכא</strong> <small>[שיש</small><small>]</small> <strong>כולו</strong> ואין מסתפקים בגילוח רובו. <strong>הא בעלמא</strong> <small>[הרי בסתם</small><small>],</small> בשאר דיני התורה, אומרים אנו: <strong>רובו ככולו.</strong>
 <strong>מתקיף לה</strong> <small>[מקשה על כך</small><small>]</small> <strong>ר' יוסי בר' חנינא:</strong> הלא <strong>האי</strong> <small>[</small>פסוק זה<small>]</small> "ביום השביעי יגלחנו" <strong>בנזיר טמא כתיב</strong> <small>[נאמר</small><small>],</small> ולא בטהור, והמשנה אינה מחלקת בדבר, ואף נזיר טהור בכלל, ואם כן לא ניתן לדייק מכאן דיוק זה! <strong>מחכו עלה במערבא</strong> <small>[צחקו עליה,</small> על קושיה זו, בארץ ישראל<small>]:</small> <strong>מכדי</strong> <small>[הרי</small><small>]</small> כל עיקרו של דין <strong>נזיר טמא</strong> שמגלח תגלחת מצוה דווקא <strong>בתער מנלן</strong> <small>[מניין לנו</small><small>] —</small> <strong>מנזיר טהור יליף</strong> <small>[למד</small><small>],</small> אם כן <strong>ליתי</strong> <small>[יבוא</small><small>]</small> <strong>נזיר טהור ולילף</strong> <small>[וילמד</small><small>]</small> <strong>מנזיר טמא</strong> לענייננו: <strong>מה</strong> נזיר <strong>טמא כי</strong> <small>[כאשר</small><small>]</small> <strong>שייר שתי שערות —</strong> <strong>ולא כלום עבד</strong> <small>[עשה</small><small>],</small> שאין הדבר נחשב לו לתגלחת, <strong>הכא נמי</strong> <small>[כאן גם כן</small><small>],</small> בנזיר טהור, <strong>כי</strong> <small>[כאשר</small><small>]</small> <strong>שייר שתי שערות ולא כלום עבד</strong> <small>[עשה</small><small>].</small>
 ובאותו ענין <strong>בעי</strong> <small>[שאל</small><small>]</small> <strong>אביי: נזיר שגילח</strong> והניח <strong>שתי שערות,</strong> שאמרנו שאין תגלחת זו עולה לו, אם <strong>צמח ראשו</strong> (שערו) <strong>וחזר וגילחן</strong> את שתי השערות הללו בלבד, <strong>מהו? מי מעכבי</strong> <small>[האם</small> הן מעכבות<small>]</small> <strong>או לא</strong> מעכבות, האם אפשר לומר שבגילוח זה השלים את תגלחתו הראשונה, או שמא עתה בזמן שראשו מלא שיער אין תגלחת שתי שערות נחשבת, וצריך לגלח את כל שיער ראשו?
  וכן <strong>בעי</strong> <small>[שאל</small><small>]</small> <strong>רבא: נזיר שגילח והניח שתי שערות, ו</strong>אחר כך <strong>גילח אחת</strong> מהן <strong>ונשרה אחת</strong> מהן מעצמה, <strong>מהו?</strong> האם נחשב הדבר כגילוח כל הראש, או לא? <strong>אמר ליה</strong> <small>[לו</small><small>]</small> <strong>רב אחא מדיפתי לרבינא:</strong> וכי השאלה אם <strong>גילח</strong> את שערו <strong>שערה שערה קא מיבעי ליה</strong> <small>[נשאלת לו</small><small>]</small> <strong>לרבא?</strong> מדוע יהא שונה מקרה זה ממקרה בו היה מגלח את כל שערותיו שערה שערה? והרי השערה שנותרה ונשרה מעצמה אחרי כן אינה מעכבת!
 <strong>אלא</strong> יש לשנות את נוסח השאלה <strong>אימא</strong> <small>[אמור</small><small>]</small> כך: <strong>נשרה אחת וגילח אחת, מהו</strong> מה יהיה הדין, האם קיים מצות גילוח? <strong>אמר ליה</strong> <small>[לו</small><small>]:</small> במקרה זה <strong>גילוח אין כאן, שער אין כאן.</strong> על לשון זו תוהים: <strong>אי</strong> <small>[אם</small><small>]</small> <strong>שער אין כאן</strong> — אם כן <strong>גילוח יש כאן,</strong> כיון שלא נשאר שיער! ומסבירים, <strong>הכי קאמר</strong> <small>[כך אמר</small><small>]:</small> <strong>אף על פי ששער אין כאן,</strong> שהרי נותרה רק שערה אחת, מכל מקום <strong>מצות גילוח אין כאן,</strong> שהרי בתגלחת ראשונה לא גילח הכל, ובפעם השניה לא גילח כשיעור.
 <big>ב משנה</big> <strong>נזיר חופף</strong> את ראשו <strong>ומפספס</strong> מבדיל ומחליק את השערות בידיים, ואינו צריך לחשוש שמא מתוך כך ינשור שערו, <strong>אבל לא סורק.</strong>
 <big>ג גמרא</big> ומבררים: מה ששנינו במשנתנו כי נזיר <strong>חופף ומפספס, מני</strong> <small>[</small>שיטת מי היא<small>]</small> שמתיר? — שיטת <strong>ר' שמעון היא, דאמר</strong> <small>[שאומר</small><small>]:</small> <strong>דבר שאין מתכוין מותר.</strong> ומשום כך אף אם על ידי כך נושרות שערות, הואיל ואין כוונתו לכך — מותר הדבר. ואולם בהמשך המשנה <strong>אבל לא סורק —</strong> <strong>אתאן לרבנן</strong> <small>[באנו ל</small>שיטת חכמים<small>],</small> שהרי גם בסריקה איננו מתכוון להשיר את השיער, ובכל זאת אמרו שאסור.
  ואם כן תמוהה המשנה, וכי <strong>רישא</strong> <small>[תחילתה</small><small>]</small> כשיטת <strong>ר' שמעון וסיפא</strong> <small>[וסופה</small><small>]</small> כשיטת <strong>רבנן</strong> <small>[חכמים</small><small>]</small> החולקים על ר' שמעון? <strong>אמר רבה:</strong> כל המשנה <strong>כולה,</strong> שיטת <strong>ר' שמעון היא,</strong> ודעתו היא ש<strong>כל הסורק —</strong> <strong>להסיר נימין</strong> (שערות) <strong>מדולדלות</strong> הוא <strong>מתכוין,</strong> ואם כן יש לראות בכך דבר שעושה במתכוון.
 <big>ד משנה</big> <strong>ר' ישמעאל אומר: לא יחוף</strong> (יחפוף) הנזיר את ראשו <strong>באדמה, מפני שמשרת את השער.</strong>
 <big>ה גמרא</big> <strong>איבעיא להו</strong> <small>[נשאלה להם</small> ללומדים<small>]:</small> מה בדיוק לשון המשנה, האם <strong>"מפני שהיא משרת את השער" תנן</strong> <small>[שנינו</small><small>],</small> שסתם אדמה משירה שיער, <strong>או דלמא</strong> <small>[שמא</small><small>]</small> <strong>"מפני המשרת" תנן</strong> <small>[שנינו</small><small>]?</small> שאמנם יש סוגי אדמה שאין משירים שיער, ובכל זאת אסרום מפני אותם המשירים שיער. ומבררים: <strong>למאי נפקא מינה</strong> <small>[מה יוצא מזה</small><small>]</small> אם כך או כך הגירסה?
 <strong>כגון דאיכא</strong> <small>[שיש</small><small>]</small> מין <strong>אדמה</strong> ש<strong>לא מתרא</strong> <small>[משרת</small><small>]</small> שיער; <strong>אי אמרת</strong> <small>[אם אתה אומר</small><small>]</small> <strong>"מפני שהיא משרת" תנן</strong> <small>[שנינו</small><small>]</small> נמצא כי <strong>היכא דידעינן דלא מתרא</strong> <small>[היכן שאנו יודעים שאיננה משרת</small><small>] —</small> <strong>שפיר</strong> <small>[יפה,</small> טוב הדבר<small>]</small> ומותר לחפוף. <strong>אלא אי אמרת</strong> <small>[אם אתה אומר</small><small>]</small> בנוסח <strong>"מפני המשרת"</strong> המשמעות היא שגזרו על כל אדמה, מפני אותו סוג אדמה שמשיר את השיער, ולכן אף באדמה אחרת שאינה משירה שיער — <strong>כלל כלל לא.</strong> לשאלה זו לא נמצאה תשובה ולכן <strong>תיקו</strong> <small>[תעמוד</small><small>]</small> השאלה במקומה.
 <big>ו משנה</big> <strong>נזיר שהיה שותה יין כל היום —</strong> <strong>אינו חייב אלא אחת. אמרו לו</strong> במשך היום: <strong>"אל תשתה", "אל תשתה", והוא שותה —</strong> <strong>חייב על כל אחת ואחת</strong> שהתרו בו. וכן נזיר רגיל ש<strong>היה מגלח כל היום —</strong> <strong>אינו חייב אלא אחת. אמרו לו: "אל תגלח", "אל תגלח", והוא מגלח —</strong> <strong>חייב על כל אחת ואחת.</strong> וכן אם <strong>היה מטמא למתים כל היום —</strong> <strong>אינו חייב אלא אחת. אמרו לו: "אל תטמא" "אל תטמא", והוא מטמא —</strong> <strong>חייב על כל אחת ואחת.</strong>
## דף מב:
 <big>א גמרא </big> איתמר <small>[נאמר</small><small>]</small> שנחלקו אמוראים בענין הבא, <strong>אמר רבה אמר רב הונא: מקרא מלא דבר הכתוב</strong> בדין הנזיר <strong>"לא יטמא</strong> להם במותם<strong>"</strong> (במדבר ו, ז) ובכלל זה כל מיני טומאות המת (מגע, משא, אוהל), <strong>כשהוא,</strong> הכתוב, <strong>אומר</strong> <strong>"</strong>על נפש מת <strong>לא יבא"</strong> (במדבר ו, ו) — הרי פסוק נוסף זה בא <strong>להזהירו על הטומאה, להזהירו על הביאה</strong> לבית ("אוהל") בו נמצא המת, אזהרה נוספת בפני עצמה, שעובר על כל אחת מהן בפני עצמה. <strong>אבל טומאה וטומאה</strong> אם חזר ונטמא — <strong>לא.</strong>
 <strong>ורב יוסף אמר</strong> בלשון שבועה: <strong>האלהים!</strong> כך <strong>אמר רב הונא: אפילו טומאה וטומאה</strong> חייב על שתיהן. ומביא ראיה לדבריו ממה ש<strong>אמר רב הונא: נזיר שהיה עומד בבית הקברות</strong> וממילא הוא טמא, <strong>והושיטו לו מתו</strong> (אחד מקרוביו שמת) <strong>ו</strong>כן אם הושיטו לו <strong>מת אחר ונגע בו —</strong> <strong>חייב.</strong> ויש לשאול: <strong>אמאי</strong> <small>[מדוע</small><small>]</small> הוא חייב? <strong>הא</strong> <small>[הרי</small><small>]</small> הוא <strong>מיטמא וקאים</strong> <small>[ועומד</small><small>]!</small> <strong>אלא לאו שמע מינה</strong> <small>[האם לא תלמד מכאן</small><small>]</small> ש<strong>אמר רב הונא</strong> שהוא עובר <strong>אפילו</strong> משום <strong>טומאה וטומאה.</strong>
 <strong>איתיביה</strong> <small>[הקשה לו</small><small>]</small> <strong>אביי</strong> לרב יוסף ממה ששנינו בברייתא: <strong>כהן שהיה לו מת מונח על כתיפו, והושיטו לו מתו ומת אחר ונגע בו, יכול יהא חייב</strong> אף על נגיעה זו — <strong>תלמוד לומר</strong> בקשר לאיסור טומאה בכהן גדול: <strong>"ולא יחלל</strong> את מקדש אלהיו<strong>"</strong> (ויקרא כא, יב) ומכאן שנאמר איסור טומאה <strong>במי ש</strong>עדיין <strong>אינו מחולל, יצא</strong> (למעט) <strong>זה שהוא</strong> כבר <strong>מחולל</strong> (טמא) <strong>ועומד,</strong> שאינו מוזהר על כך.
 <strong>אמר ליה</strong> <small>[לו</small><small>]</small> רב יוסף: אם כן שאתה סבור שאינו מוזהר על טומאה לאחר טומאה <strong>ותיקשי</strong> <small>[ותיקשה</small><small>]</small> <strong>לך מתניתין</strong> <small>[משנתנו</small><small>]</small> <strong>דתנן</strong> <small>[ש</small>כן שנינו במשנה<small>]:</small> <strong>היה מיטמא למתים כל היום —</strong> <strong>אינו חייב אלא אחת. אמרו לו "אל תטמא" "אל תטמא" —</strong> <strong>חייב על כל אחת ואחת. ואמאי</strong> <small>[ומדוע</small><small>]?</small> <strong>הא</strong> <small>[הרי</small><small>]</small> הוא <strong>מיטמא וקאים</strong> <small>[ועומד</small><small>]!</small>
 <strong>אלא קשיא אהדדי</strong> <small>[קשים</small> הדברים זה על זה<small>]</small> דברי המשנה ודברי הברייתא! ומתרצים: <strong>לא קשיא</strong> <small>[אין</small> זה קשה<small>];</small> <strong>כאן</strong> בברייתא — מדובר <strong>בחיבורין,</strong> שכאשר היה נוגע במת, תוך כדי כך נגע במת אחר, ואז אין הוא מתחייב על הטומאה השניה. <strong>כאן,</strong> במשנה — מדובר <strong>שלא בחיבורין,</strong> שאחר שנגע במת אחד והניחו —  נגע במת השני, ואז חייב על הנגיעה החדשה לעצמה.
  ושואלים:  <strong>ו</strong>דין זה של <strong>טומאה בחיבורין</strong> שכל עוד הוא נוגע במת הוא נחשב כמחובר לטומאה, האם <strong>דאורייתא</strong> <small>[מן התורה</small><small>]</small> הוא עד שאינו לוקה על הטומאה השנית משום כך? <strong>הא</strong> <small>[הרי</small><small>]</small> אמר <strong>רב יצחק בר יוסף אמר ר' ינאי: לא אמרו</strong> כלל זה שיש <strong>טומאה בחיבורין אלא ל</strong>ענין אכילת <strong>תרומה וקדשים,</strong> שהנוגע באותו אדם הנוגע עתה במת נעשה טמא טומאת שבעה לענין זה, <strong>אבל ל</strong>ענין <strong>נזיר</strong> שייחשב בשל כך טמא ויביא קרבן כאדם שהיה נוגע במת, <strong>ו</strong>כן <strong>עושה פסח</strong> שיימנע מלהקריב קרבן פסח בגלל שנגע — <strong>לא. ואי אמרת דאורייתא</strong> <small>[ואם אתה אומר</small> שהיא מן התורה<small>]</small> <strong>מאי שנא</strong> <small>[מה ההבדל</small><small>]</small>  בין תרומה לנזיר?
  ומשיבים: יש לחלק במושג "טומאה בחיבורין", כי  <strong>כאן</strong> כשמחלקים בין טומאת תרומה וטומאת נזיר, הרי זה <strong>בחיבורי אדם באדם,</strong> שאדם אחד נוגע במת ואדם אחר נוגע בו באותה שעה, שאז השני נטמא באמת רק מדברי סופרים. <strong>כאן בחיבורי אדם במת,</strong> אם נוגע במת עצמו — הריהו כמחובר לטומאה מדין תורה.
  ולפיכך יש מקום לומר כדברי רבה: <strong>אבל טומאה וטומאה,</strong> שהיה טמא במגע טומאת מת, וחזר ונגע במת אחר <strong>לא</strong> יתחייב על נגיעה במת אחר, אם הוא נוגע אותה שעה במת, <strong>דהא</strong> <small>[שהרי</small><small>]</small> הוא <strong>מיטמא וקאים</strong> <small>[ועומד</small><small>].</small>
 ומקשים: אם כן <strong>טומאה וביאה נמי</strong> <small>[גם כן</small><small>]</small> נאמר כך, שאם באותו אופן מדובר, נמצא שכשהוא נוגע במת נכנס לבית שהמת בתוכו, והרי גם כאן <strong>הא</strong> <small>[הרי</small><small>]</small> הוא <strong>מיטמא וקאי</strong> <small>[ועומד</small><small>]</small> ומדוע ילקה על הטומאה שוב! <strong>אמר ר' יוחנן:</strong> אף בטומאה וביאה יש להבחין בין שני אופנים; <strong>כאן בבית</strong> שאם היה טהור ונכנס לבית שהמת בתוכו — לוקה משום ביאה ומשום טומאה שבאו עליו כאחת,
 <strong>כאן בשדה</strong> שאם הוא נוגע במת, ובעודו נוגע במת נכנס לבית — אינו מתחייב גם על הביאה.
## דף מג.
 <strong>בבית נמי</strong> <small>[גם כן</small><small>]</small> אינו מובן מדוע יהא חייב שתים, שהרי <strong>כיון דאעיל ידיה</strong> <small>[שהכניס</small> את ידו<small>] —</small> <strong>איסתאב</strong> <small>[נטמא</small><small>],</small> שדרך אדם בכניסתו לבית שידו נכנסת קודם לגופו, ואוהל המת נחשב כמלא טומאה ונטמא בכך, ואם כן <strong>כי עייל כולי</strong> <small>[כאשר נכנס כולו</small><small>],</small> <strong>האי</strong> <small>[זה</small><small>]</small> <strong>טמא הוא</strong> כבר!
 <strong>אלא אמר ר' אלעזר,</strong> אם <strong>צירף</strong> (הכניס) <strong>ידו</strong> קודם בפנים הבית <strong>משום טומאה —</strong> <strong>איכא</strong> <small>[יש</small><small>],</small> <strong>משום ביאה —</strong> <strong>ליכא</strong> <small>[אין</small><small>],</small> <strong>ו</strong>אולם אם <strong>צירף גופו</strong> וידיו, ונכנס כולו בבת אחת — <strong>טומאה וביאה בהדי הדדי קאתו</strong> <small>[זו עם זו,</small> ביחד, הן באות<small>]</small> ובאופן זה מדובר שמתחייב שתיים. ומקשים: <strong>הא</strong> <small>[הרי</small><small>]</small> <strong>אי אפשר</strong> ש<strong>לא עייל</strong> <small>[נכנס</small><small>]</small> <strong>חוטמו ברישא</strong> <small>[בתחילה</small><small>]</small> <strong>ונחית ליה</strong> <small>[וירדה עליו</small><small>]</small> <strong>טומאה</strong> מיד עם כניסתו, וקודם שנכנס כל גופו כבר טמא הוא!
 <strong>אלא אמר רבא: הכניס ידו, משום טומאה —</strong> <strong>איכא</strong> <small>[יש</small><small>],</small> <strong>משום ביאה —</strong> <strong>ליכא</strong> <small>[אין</small><small>],</small> שאין לומר שנחשב הדבר שהוא בבית. אבל <strong>הכניס גופו</strong> והשתדל שלא יכנס ראשו תחלה אלא היה זקוף ונכנס בבת אחת — <strong>טומאה וביאה בהדי הדדי קא אתיין</strong> <small>[זו עם זו,</small> ביחד, הן באות<small>].</small> ומקשים: <strong>והא</strong> <small>[והרי</small><small>]</small> <strong>אי אפשר</strong> ש<strong>לא עייל אצבעתא דכרעיה ברישא ונחת להו</strong> <small>[הכניס את אצבעות רגליו בתחילה וירדה עליהן</small><small>]</small> <strong>טומאה</strong> וממילא נטמא כולו עוד לפני שנכנס כל גופו!
 <strong>אלא אמר רב פפא: כגון שנכנס</strong> (שהכניסוהו) לבית <strong>בשידה</strong> (ארון) <strong>תיבה</strong> א<strong>ו מגדל</strong> (מבנה גדול של עץ), שאם היו גדולים מארבעים סאה אינם מקבלים טומאה וחוצצים בפני הטומאה, <strong>ובא חבירו ופרע</strong> (ופתח) <strong>עליו את המעזיבה</strong> (הגג) של המבנים הללו, שבמקרה זה <strong>טומאה וביאה בהדי הדדי קאתיין</strong> <small>[ביחד</small> הן באות<small>].</small> <strong>מר בר רב אשי אמר: כגון דעייל</strong> <small>[שנכנס</small><small>]</small> לבית <strong>כשהוא,</strong> המת שהיה שם, <strong>גוסס, ונפק נשמתיה אדיתיב</strong> <small>[ויצאה נשמתו כש</small>הוא, זה שנכנס, יושב שם<small>]</small> ש<strong>טומאה וביאה בהדי הדדי קאתיין</strong> <small>[זו עם זו,</small> ביחד, הן באות<small>].</small> 
 <big>א</big> ובענין זה של איסור טומאה במי שהיה גוסס ומת <strong>תנו רבנן</strong> <small>[שנו חכמים</small><small>]:</small> נאמר באיסור טומאה לכהנים <strong>"</strong>לא ייטמא בעל בעמיו <strong>להחלו"</strong> (ויקרא כא, ד), ודרשו מכאן כי אין איסור זה חל <strong>עד שעה שימות,</strong> שלפני כן אינו נטמא ומחלל את כהונתו. <strong>רבי אומר:</strong> נאמר בנזיר "לא יטמא להם במותם" (במדבר ו, ז), ויש לדייק כי רק <strong>"במותם יטמא",</strong> ואינו נטמא <strong>עד שימות</strong>  המת.
  ושואלים:  <strong>מאי בינייהו</strong> <small>[מה</small> ההבדל ביניהם<small>],</small> שהם דורשים לכאורה אותו דבר מפסוקים אחרים? <strong>אמר ר' יוחנן: משמעות דורשין איכא בינייהו</strong> <small>[יש ביניהם</small><small>].</small> כלומר, שניהם מסכימים להלכה, אלא שכל אחד דורש מפסוק אחר, ומשתמש בפסוק השני לענין אחר. <strong>ריש לקיש אמר:</strong> לענין <strong>גוסס איכא בינייהו</strong> <small>[יש ביניהם</small> הבדל למעשה<small>];</small> <strong>למאן דאמר</strong> <small>[ל</small>דעת מי שאומר<small>]</small> שלומד את הדין <strong>מ"להחלו" —</strong> <strong>אפילו גוסס</strong> בכלל איסור טומאה, <strong>למאן דאמר</strong> <small>[ל</small>דעת מי שאומר<small>]</small> שלומד את הדין מ<strong>"במותם" —</strong> <strong>עד שימות —</strong> <strong>אין</strong> <small>[כן</small><small>],</small> אבל <strong>גוסס —</strong> <strong>לא,</strong> אינו מטמא.
  ושואלים לשיטת ריש לקיש: <strong>ולמאן דאמר</strong> <small>[ול</small>דעת מי שאומר<small>]</small> <strong>מ"להחלו", הכתיב</strong> <small>[הרי נאמר</small><small>]</small> <strong>"במותם"!</strong> ומה דורש הוא בדיוק הכתוב הזה? ומשיבים: <strong>מיבעי ליה</strong> <small>[נצרך לו</small><small>]</small> הכתוב <strong>ל</strong>כמו שדרש <strong>רבי. דתניא</strong> <small>[ש</small>כן שנינו בברייתא<small>],</small> <strong>רבי אומר:</strong> הכתוב מדגיש "במותם" לומר: <strong>במותם אינו מטמא, אבל מטמא</strong> הוא <strong>בנגעתם</strong> (בנגע הצרעת שלהם) <strong>ובזיבתם,</strong>  שלא הוזהר הנזיר אלא על טומאת המת בלבד.
  ושואלים:  <strong>ולמאן דאמר</strong> <small>[ול</small>דעת מי שאומר<small>]</small> ולומד מן הכתוב <strong>"במותם"</strong> לענין זמן האיסור, <strong>הא מיבעי ליה להאי סברא</strong> <small>[הרי צריך</small> הוא את זה הכתוב לסברה זו<small>]!</small> ומשיבים: <strong>אם כן לימא קרא</strong> <small>[</small>שיאמר הכתוב<small>]</small> <strong>"במות", מאי</strong> <small>[מהי</small><small>]</small> ההדגשה <strong>"במותם" —</strong> <strong>שמעת מינה תרתי</strong> <small>[לומד אתה מכאן שני</small> דברים<small>],</small> הן להוציא גוסס, והן להוציא כל טומאה מחוץ לטומאת המת.
  ושואלים מצד אחר: <strong>ולמאן דאמר</strong> <small>[ול</small>דעת מי שאומר<small>]</small> שהמקור הוא ממה שנאמר <strong>"במותם", הכתיב</strong> <small>[הרי נאמר</small><small>]</small> <strong>"להחלו"</strong> ומה עושה הוא בכתוב זה? ומשיבים: <strong>"להחלו" להכי הוא דאתא</strong> <small>[ל</small>דבר זה הוא שבא<small>],</small> ללמד שהאיסור להיטמא הוא דווקא <strong>במי שאינו מחולל, יצא זה</strong> שכבר נטמא <strong>שמחולל</strong> הוא <strong>ועומד,</strong>  שאין עליו דין איסור טומאת המת.
  ושואלים:  <strong>ולמאן דאמר</strong> <small>[ול</small>דעת מי שאומר<small>]</small> ולומד את הדבר <strong>מ"להחלו", הא מיבעי ליה להאי סברא</strong> <small>[הרי צריך אותו</small> כתוב לסברה זו<small>]!</small> ומשיבים: <strong>אם כן לימא קרא</strong> <small>[שיאמר הכתוב</small><small>]</small> <strong>"להחל", מאי "להחלו" —</strong> <strong>שמעת מינה תרתי</strong> <small>[לומד אתה מכאן שני</small> דברים<small>],</small> הן שאסור להיטמא לגוסס, והן שאין איסור למי שכבר טמא לחזור ולהיטמא.
 <strong>מיתיבי</strong> <small>[מקשים</small><small>]</small> ממה ששנינו: <strong>אדם אינו מטמא אלא עד שתצא נפשו. ואפילו</strong> הוא <strong>מגוייד</strong> (חתוך חתכים קשים) <strong>ואפילו</strong> הוא <strong>גוסס. ולמאן דאמר</strong> <small>[ול</small>דעת מי שאומר<small>]</small> <strong>מ"להחלו" הא קתני</strong> <small>[הרי שנינו</small><small>]</small> ש<strong>אינו מטמא!</strong> ומשיבים: <strong>לענין טמויי</strong> <small>[לטמא</small><small>],</small> באמת אינו מיטמא <strong>עד דנפקא נפשיה</strong> <small>[שיוצאת נפשו</small> של המת<small>],</small> <strong>לענין אתחולי</strong> <small>[חילול</small><small>]</small> קדושת כהונתו, <strong>הא איתחיל</strong> <small>[הרי</small> כבר התחלל<small>]</small> בזמן שטיפל בגוסס.
## דף מג:
 <strong>אמר רב חסדא אמר רב:</strong> אם <strong>נקטע ראשו של אביו</strong> (או קרוב אחר שכהן מותר להיטמא לו) של הכהן — <strong>אינו מטמא לו. מאי טעמא</strong> <small>[מה טעם</small><small>]</small> הדבר — <strong>אמר קרא</strong> <small>[הכתוב</small><small>]:</small> <strong>"</strong>לנפש לא יטמא בעמיו כי אם... ו<strong>לאביו"</strong> (ויקרא כא, א-ב), לומר: <strong>בזמן שהוא שלם, ולא בזמן שהוא חסר. אמר ליה</strong> <small>[לו</small><small>]</small> <strong>רב המנונא</strong> לרב חסדא: <strong>אלא מעתה,</strong> לדבריך, <strong>קאזיל בפקתא</strong> <small>[</small>אם היה הולך בבקעה<small>]</small> של <strong>ערבות</strong> מקום שהיו מצויים בו שודדים, <strong>ופסקוה גנבי לרישיה, הכי נמי דלא ליטמא ליה</strong> <small>[וחתכו גנבים את ראשו, כך גם כן</small> תאמר שאינו מיטמא לו<small>]</small> הכהן, כיון שהוא קטוע ראש ואינו שלם?
 <strong>אמר ליה</strong> <small>[לו</small><small>]:</small> <strong>מת מצוה קאמרת</strong> <small>[אומר אתה</small><small>]?</small> בזה בוודאי אין לומר כן, כי <strong>השתא</strong> <small>[עכשיו</small><small>]</small> הרי <strong>יש לומר באחריני מיחייב</strong> <small>[</small>שבאחרים הוא חייב<small>]</small> להיטמא להם גם אם אינם קרוביו, לפי שכהן ונזיר מיטמאים למתי מצוה, על מנת לטפל בקבורתם, <strong>באביו</strong> שהוא מת מצוה <strong>לא כל שכן</strong>  שמותר ואף מצוה ליטמא לו, אף באופן כזה שנקטע ראשו?
  ושואלים:  <strong>והאי</strong> <small>[וזה</small><small>]</small> <strong>מת מצוה הוא? והתניא</strong> <small>[והרי שנינו</small> בברייתא<small>]:</small> <strong>איזהו מת מצוה</strong> שמותר לכהן להיטמא לו — <strong>כל שאין לו קוברין</strong> מלבד כהן זה. ואם המת מצוי במקום שהיה <strong>קורא ואחרים עונין אותו —</strong> <strong>אין זה</strong> נחשב כ<strong>מת מצוה. והא אית ליה ברא</strong> <small>[והרי יש לו בן</small><small>],</small> ואם כן שוב אין אביו מוגדר כמת מצוה, וצריך בנו הכהן לדאוג לכך שאנשים אחרים יטפלו בקבורתו! ומשיבים: <strong>כיון דקאזיל באורחא</strong> <small>[ש</small>הוא הולך בדרך<small>] —</small> <strong>כמי שאין לו קוברים דמי</strong> <small>[</small>הוא נחשב<small>].</small>
 <strong>מיתיבי</strong> <small>[מקשים</small><small>]</small> על רב חסדא ממה ששנינו בפסוק <strong>"</strong>ולאחותו הבתולה הקרובה אליו אשר לא היתה לאיש <strong>לה יטמא"</strong> (ויקרא כא, ג), וייתור הלשון "לה" בא ללמדנו: <strong>לה</strong> בשלמותה <strong>הוא מטמא, ואינו מטמא לאיבריה</strong> אם נחתך ממנה איבר בחייה, <strong>לפי שאינו מטמא לאבר מן החי של אביו.</strong> <strong>אבל מחזיר</strong> (מחזר, מחפש) <strong>הוא על עצם כשעורה,</strong>  שאם נטמא כבר לגופו מותר לחפש ולהשלים אפילו עצם שנחתכה ממנו כדי לקוברה, אף שיש בה כדי שיעור טומאה.
  ומבררים:  <strong>מאי</strong> <small>[מה</small><small>]</small> פירוש <strong>"מחזיר הוא על עצם כשעורה"? לאו למימרא</strong> <small>[האם לא לומר</small><small>]</small> <strong>דאי מיחסר פורתא</strong> <small>[שאם חסר</small> אביו המת מעט<small>]</small>  כגון עצם אחת, מיטמא לו? והרי זה שלא כדברי רב חסדא בשם רב שרק אם אביו שלם מיטמא לו!
  ומשיבים:  <strong>לא,</strong> מכאן אין להקשות, כי <strong>ההיא</strong> <small>[אותה</small><small>]</small> ברייתא, שיטת <strong>ר' יהודה היא. דתניא</strong> <small>[ש</small>כן שנינו בברייתא<small>],</small> <strong>ר' יהודה אומר:</strong> "לה יטמא" (ויקרא כא, ג) — <strong>לה מיטמא ואינו מיטמא לאבריה, שאינו מיטמא על אבר מן החי של אביו, אבל מיטמא הוא</strong> אפילו <strong>לאבר מן המת של אביו.</strong>  אבל רב חסדא אמר כחכמים החולקים על ר' יהודה, והם סבורים שאינו מיטמא אלא לגוף שלם.
  ומקשים:  <strong>והתניא</strong> <small>[והרי שנינו</small> בברייתא<small>]</small> של <strong>רב כהנא ב</strong>שם <strong>ר' אליעזר בן יעקב:</strong> "לה יטמא" (ויקרא כא, ג) — <strong>לה</strong> הוא <strong>מיטמא,</strong> כשהיא כולה, <strong>ואינו מיטמא לאברים</strong> ממנה, ובא הכתוב ללמד: <strong>פרט לכזית מן המת, וכזית נצל</strong> (ליחה היוצאת מן המת) <strong>ומלא תרווד רקב</strong> של המת.
 <strong>יכול לא יטמא לשדרה ולגולגולת</strong> או <strong>לרוב בניינה ולרוב מניינה</strong> של גוויית אחותו — לכך <strong>כתיב</strong> <small>[נאמר</small><small>]</small> בפתיחת פרשה זו של טומאת הכהנים: <strong>"</strong>אמור אל הכהנים... <strong>ואמרת אליהם"</strong> (ויקרא כא, א) וכפילות זו של אמירה באה לומר כי <strong>הוסיף לך הכתוב טומאה אחרת,</strong> שלאלו מותר הכהן להיטמא. 
## דף מד.
 <strong>יכול לא יטמא לשדרה ולגולגולת ולרוב בניינו ולרוב מניינו של אחרים. אמרת: מה אחותו מיוחדת שגופה תלוי בו</strong> באחיה שהוא המטפל בקבורתה, <strong>ומיטמא לשדרה ולגולגולת ולרוב בניינה ולרוב מניינה —</strong> <strong>אף כל שגופו תלוי בו,</strong> דהיינו שאר קרובים, <strong>מיטמא לשדרה ולגולגולת ולרוב בניינו ולרוב מניינו.</strong>  וקשה לשיטת רב חסדא בשם רב לפיה אסור ליטמא לאביו (או קרוב אחר) שנקטע ראשו!
  ומשיבים: הברייתא  <strong>ההיא נמי</strong> <small>[גם כן</small><small>]</small> שיטת <strong>ר' יהודה היא. ורב</strong> ש<strong>אמר —</strong> <strong>כי האי תנא</strong> <small>[כ</small>דעת תנא זה<small>]</small> <strong>דתניא</strong> <small>[ש</small>כן שנינו בברייתא<small>]:</small> <strong>מעשה שמת אביו של ר' יצחק</strong> הכהן <strong>ב</strong>מקום הנקרא <strong>גינזק, ובאו והודיעוהו לאחר שלש שנים, ובא ושאל את ר' יהושע בן אלישע וארבעה זקנים</strong> <small>[שעמו</small><small>]</small> האם רשאי ליטמא לאביו להביאו לקברי אבותיו,
 <strong>ואמרו:</strong> שנינו <strong>"לאביו"</strong> (ויקרא כא, ב) — <strong>בזמן שהוא שלם, ולא בזמן שהוא חסר.</strong> ובתוך שלוש שנים בוודאי חסר משהו ממנו, ולכן אין הכהן רשאי עוד להיטמא לו.
 <big>א משנה</big> <strong>שלשה מינין</strong> של איסורים <strong>אסורין בנזיר: הטומאה</strong> למת, <strong>והתגלחת, ו</strong>אכילה או שתיה של כל דבר <strong>היוצא מן הגפן. חומר</strong> (חומרה) יש <strong>ב</strong>איסורי <strong>טומאה ובתגלחת מביוצא מן הגפן: שהטומאה והתגלחת</strong> אם עשה אותן — <strong>סותרין</strong> את נזירותו, וצריך למנות שוב ימי נזירות, <strong>ו</strong>אילו <strong>היוצא מן הגפן</strong> אף שאכל או שתה באיסור — <strong>אינו סותר</strong> את נזירותו.
  ומצד שני <strong>חומר ביוצא מן הגפן מבטומאה ובתגלחת, שהיוצא מן הגפן לא הותר מכללו,</strong> שאין בו יוצא מהכלל, <strong>ו</strong>אילו <strong>טומאה ותגלחת הותרו מכללן,</strong> כיצד — <strong>בתגלחת מצוה</strong> כגון זו של מצורע שנטהר תוך ימי נזירותו, <strong>ובמת מצוה</strong> שמותר לו לנזיר לטפל בו אף שנטמא בכך.
 <strong>וחומר בטומאה מבתגלחת, שהטומאה,</strong> אם נטמא הנזיר — <strong>סותרת את הכל,</strong> את כל ימי נזירותו, ומתחיל למנות הכל מתחילה, <strong>וחייבין עליה קרבן</strong> ואחר כך מתחיל את ימי הנזירות מחדש, <strong>ו</strong>אילו <strong>תגלחת אינה סותרת אלא שלשים</strong> יום לכל היותר, <strong>ואין חייבין עליה קרבן.</strong>
 <big>ב גמרא</big> על ההלכות שבמשנה שואלים: <strong>ו</strong>נאמר כי <strong>טומאה</strong> בנזיר <strong>לא תותר מכללה</strong> במת מצוה, ונלמד <strong>קל וחומר מ</strong>איסור <strong>יין: ומה יין</strong> שאיסורו קל <strong>ש</strong>הרי <strong>אינו סותר</strong> את הנזירות ובכל זאת <strong>לא הותר מכללו, טומאה</strong> שהיא חמורה <strong>ש</strong>הרי היא <strong>סותרת —</strong> <strong>אינו דין שלא תותר מכללה?</strong>
 <strong>תלמוד לומר</strong> שבנוסף לאיסור הכללי "על נפש מת לא יבוא" (במדבר ו, ו) נאמר גם <strong>"לאביו ולאמו</strong> לאחיו ולאחותו <strong>לא יטמא</strong> להם במותם<strong>"</strong> (במדבר ו, ז) ומפירוט זה נלמד: <strong>לאביו ולאמו</strong> דווקא <strong>לא יטמא     —</strong> <strong>אבל מיטמא הוא למת מצוה.</strong>
 ומציעים: אם כן יש לשאול להיפך: <strong>ויין יותר מכללו</strong> ב<strong>קל וחומר מטומאה; מה טומאה שהיא סותרת —</strong> <strong>הותרה מכללה, יין שאינו סותר —</strong> <strong>אינו דין שיותר מכללו</strong> לצורך מצוה, כגון שנשבע לשתות יין? ומשיבים: לכך <strong>אמר קרא</strong> <small>[הכתוב</small><small>]</small> בנזיר: <strong>"מיין ושכר יזיר"</strong> (במדבר ו, ג) וכפילות המלים "יין ושכר" באה <strong>לאסור יין מצוה כיין רשות.</strong>
 ושואלים עוד: <strong>ו</strong>נאמר ש<strong>יין יסתור את הכל,</strong> שאם שתה יין ייבטלו כל ימי הנזירות שכבר מנה, ב<strong>קל וחומר מטומאה; מה טומאה שהותרה מכללה —</strong> <strong>סותרת את הכל, יין שלא הותר מכללו —</strong> <strong>לא כל שכן שיסתור?</strong>
 ומשיבים: לכך <strong>אמר קרא</strong> <small>[הכתוב</small><small>]:</small> <strong>"והימים הראשנים יפלו כי טמא נזרו"</strong> (במדבר ו, יב), וההדגשה "כי טמא נזרו" מיותרת שהרי בנזיר שנטמא מדובר, אלא ללמדנו: דווקא <strong>טומאה סותרת ואין היין סותר.</strong>
 ושואלים: <strong>והתגלחת תסתור את הכל,</strong> ב<strong>קל וחומר מטומאה; ומה טומאה שלא עשו בה מטמא כמטמא,</strong> שהמטמא את הנזיר אינו עובר על איסור הנזירות, אלא רק הנזיר המיטמא, ובכל זאת <strong>סותרת את הכל, תגלחת שעשו בה מגלח כמתגלח,</strong> שגם המגלח את הנזיר עובר על איסור הנזירות — <strong>אינו דין שתסתור את הכל?</strong>
 ומשיבים: לכך <strong>אמר קרא</strong> <small>[הכתוב</small><small>]:</small> <strong>"והימים הראשונים יפלו כי טמא נזרו"</strong> (במדבר ו, יב) וההדגשה "כי טמא נזרו" באה ללמד: <strong>טומאה סותרת את הכל</strong> ("הימים הראשונים"), <strong>ואין תגלחת סותרת את הכל.</strong>
 ומציעים: אם כן נשאל להיפך: <strong>וטומאה נעשה בה מטמא כמיטמא, קל וחומר מתגלחת; ומה תגלחת שאינה סותרת אלא שלשים —</strong> <strong>עשה בה מגלח כמתגלח, טומאה שהיא סותרת את הכל —</strong> <strong>אינו דין שנעשה בה מטמא כמיטמא?</strong>
 ומשיבים, לכך <strong>אמר קרא</strong> <small>[הכתוב</small><small>]:</small> <strong>"</strong>וכי ימות מת עליו בפתע פתאום <strong>וטמא ראש נזרו"</strong> (במדבר ו, ט) דווקא <strong>למטמא ראש נזרו</strong> שלו, הוא שנאמר האיסור קודם לכן, אבל לא לאחרים שטימאו אותו.
  ומציעים, אם כן נשאל להיפך: <strong>ותגלחת לא נעשה בה מגלח כמתגלח, קל וחומר מטומאה; ומה טומאה</strong> שהיא חמורה, <strong>ש</strong>הרי <strong>היא</strong> <strong>סותרת את הכל —</strong> <strong>לא עשו בה מטמא כמיטמא. תגלחת שאינה סותרת אלא שלשים יום —</strong> <strong>לא כל שכן שלא נעשה</strong> בה <strong>מגלח כמתגלח?</strong>
 ומשיבים, לכך <strong>אמר קרא</strong> <small>[הכתוב</small><small>]:</small> <strong>"תער לא יעבר על ראשו"</strong> (במדבר ו, ה), <strong>קרי ביה</strong> <small>[קרא בו</small><small>]</small> במקרא זה שנאמר בלשון כללית: <strong>לא יעבור הוא</strong> הנזיר, <strong>ולא יעבור —</strong> <strong>לאחר.</strong>
 ושואלים: <strong>ותגלחת לא תותר מכללה</strong> במצורע, <strong>קל וחומר מיין; ומה יין שאינו סותר —</strong> <strong>לא הותר מכללו, תגלחת שסותרת</strong> את הנזירות — <strong>אינו דין שלא תותר מכללה?</strong> ומשיבים, לכך <strong>אמר רחמנא</strong> <small>[אמרה תורה</small><small>]</small> במצורע: "וגלח את כל שערו", והוסיפה <strong>"</strong>את <strong>ראשו"</strong> (ויקרא יד, ט) <strong>ואמר רחמנא</strong> <small>[ואמרה תורה</small><small>]</small> והוסיפה: <strong>"</strong>ואת <strong>זקנו"</strong> (ויקרא יד, ט), ללמד שלמרות איסור נזיר —  בכל זאת מגלח.
  ומציעים: אם כן נשאל להיפך:  <strong>ותגלחת לא תסתור כלל, קל וחומר מיין ומה יין שלא הותר מכללו —</strong> <strong>אינו סותר, תגלחת שהותרה מכללה —</strong> <strong>אינו דין שלא תסתור?</strong> ומשיבים: <strong>בעינן</strong> <small>[צריכים אנו</small><small>]</small> לקיים בו <strong>גידול שער, והא ליכא</strong> <small>[והרי אין</small><small>]</small>  לו כעת, ולכן צריך להמתין עד שיגדל שערו.
  שואלים:  <strong>ויין יסתור שלשים יום, קל וחומר מתגלחת; ומה תגלחת שהותרה מכללה —</strong> <strong>סותרת, יין שלא הותר מכללו —</strong> <strong>אינו דין שיסתור?</strong> ומשיבים: <strong>מידי</strong> <small>[כלום</small><small>]</small> <strong>הוא טעמא</strong> <small>[הטעם</small><small>]</small> שסותר בתגלחת שלושים <strong>אלא משום גידול שער,</strong> שצריך שבסוף נזירותו יהא שערו מגודל בשיעור זה על מנת לגלחו, ל<strong>גבי יין —</strong> <strong>הא קאים</strong> <small>[הרי עומד,</small> נשאר<small>]</small> <strong>שערו,</strong> וכיון שלא נעשה בנזיר עצמו שינוי, אין שתיית היין סותרת.
## דף מד:
 <big>א משנה</big> <strong>תגלחת טומאה</strong> של הנזיר שנטמא למת תוך כדי נזירותו <strong>כיצד</strong> היא נעשית? <strong>היה מזה,</strong> כלומר, מזים על הנזיר מי פרה אדומה <strong>ב</strong>יום ה<strong>שלישי וב</strong>יום ה<strong>שביעי</strong> לאחר שנטמא, ככל טמא מת, <strong>ומגלח</strong> את שערו <strong>ב</strong>יום ה<strong>שביעי, ומביא קרבנותיו ב</strong>יום ה<strong>שמיני. ואם גילח בשמיני —</strong> <strong>מביא קרבנותיו בו ביום,</strong> אלו <strong>דברי ר' עקיבא. אמר לו ר' טרפון: מה בין זה למצורע</strong> שאף הוא מגלח ביום השביעי ומביא קרבנותיו ביום השמיני, אך אם גילח ביום השמינית מביא קרבנותיו ביום התשיעי, שאין מביא קרבן ביום תגלחתו?
 <strong>אמר לו: זה,</strong> נזיר שנטמא, <strong>טהרתו תלויה בימיו,</strong> שביום השביעי הוא טובל, ככל טמא מת, ואם כן הריהו טהור כבר ביום השמיני <strong>ו</strong>אולם <strong>מצורע טהרתו תלויה בתגלחתו</strong> ואין טבילה עולה לו לפני כן, וצריך לטבול שוב. <strong>ואינו מביא,</strong> כלומר, אינו יכול להביא <strong>קרבן אלא אם כן היה מעורב שמש</strong> (שהעריבה השמש לאחר שטבל ונטהר), ובלילה אין מקריבים קרבן, ולכן צריך לדחות את הבאת הקרבן למחר.
 <big>ב גמרא</big> על האמור במשנתנו שואלים: האם ר' טרפון <strong>קיבלה</strong> לסברה זו <strong>מיניה</strong> <small>[ממנו,</small> מר' עקיבא<small>],</small> <strong>או לא? תא שמע</strong> <small>[בוא</small> ושמע<small>]</small> פתרון לכך ממה <strong>דתני</strong> <small>[ששנה</small><small>]</small> <strong>הלל</strong> (האמורא): <strong>גילח</strong> הנזיר <strong>בשמיני —</strong> <strong>מביא קרבנותיו בתשיעי. ואי סלקא דעתך</strong> <small>[ואם עולה על דעתך</small><small>]</small> לומר שר' טרפון <strong>קיבלה מיניה</strong> <small>[ממנו</small><small>]</small> אם כן <strong>ליתי</strong> <small>[שיביא</small><small>]</small> <strong>קרבנותיו בשמיני</strong> עצמו כדעת ר' עקיבא! אלא ודאי ברייתא זו היא כדעת ר' טרפון, שלא קיבל את סברתו של ר' עקיבא.
 <strong>אמר רבא: לא קשיא</strong> <small>[אין</small> זה קשה<small>],</small> אפשר לומר שר' טרפון הודה לדברי ר' עקיבא במקרה שגילח הנזיר בשמיני, ואולם יש להבחין בין המקרים, <strong>הא</strong> <small>[זה</small><small>]</small> במשנתנו — מדובר ש<strong>טבל בשביעי,</strong> ובשמיני הריהו איפוא טהור גמור ויכול להביא קרבן בו ביום לאחר שיתגלח, <strong>הא</strong> <small>[זה</small><small>],</small> בברייתא ששנה הלל — מדובר ש<strong>לא טבל בשביעי,</strong> ואם הוא טובל בשמיני, הריהו יכול להביא קרבנותיו, ככל טבול יום, רק לאחר הערב שמש, ביום התשיעי.
 <big>ג</big> <strong>אמר אביי: אשכחתינהו לחבריה</strong> <small>[מצאתי,</small> פגשתי את בני החבורה<small>]</small> של <strong>רב נתן בר הושעיא דיתבין וקאמרין</strong> <small>[שיושבים ואומרים</small><small>]:</small> נאמר בזב שטובל ביום השביעי לטהרתו <strong>"</strong>וביום השמיני יקח לו שתי תורים או שני בני יונה <strong>ובא לפני ה' אל פתח אהל מועד ונתנם אל הכהן"</strong> (ויקרא טו, יד) <strong>אימתי הוא</strong> <small>[בא</small><small>]</small> אל העזרה להקריב קרבנותיו? דווקא <strong>בזמן שהוא טבל</strong> ביום השביעי, <strong>ועשה הערב שמש —</strong> <strong>אין</strong> <small>[כן</small><small>],</small> אבל אם <strong>לא טבל ועשה הערב שמש —</strong> <strong>לא.</strong>
 <strong>אלמא קסבר</strong> <small>[מכאן שסבור</small><small>]</small> אותו תנא כי <strong>טבול יום של זב —</strong> <strong>כזב</strong> עצמו <strong>דמי</strong> <small>[נחשב</small><small>],</small> שכשם שהזב בטומאתו אסור להיכנס למחנה לוייה, כך זב ביום שטבל אינו רשאי להיכנס לעזרה, ולפיכך צריך להמתין עד שתערב השמש ויטהר לגמרי.
  ומוסיף אביי, <strong>אמינא להון אנא</strong> <small>[אמרתי להם אני</small><small>]:</small> <strong>אלא מעתה גבי</strong> <small>[אצל</small><small>]</small> <strong>נזיר טמא נמי</strong> <small>[גם כן</small><small>],</small> <strong>דכתיב</strong> <small>[שנאמר</small><small>]</small> בו <strong>"(והביא אותם)</strong> וביום השמיני יביא שתי תורים או שני בני יונה <strong>אל הכהן אל פתח אהל מועד"</strong> (במדבר ו, י) נפרש כן באותו אופן: <strong>אימתי הוא</strong> <small>[בא</small><small>]</small> אל העזרה להקריב את קרבנו — <strong>בזמן שטבל ועשה הערב שמש.</strong>
## דף מה.
 <strong>מכדי</strong> <small>[הרי</small><small>]</small> <strong>שערי ניקנור</strong> שכל מחוסרי כפרה עומדים שם בהביאם את קרבנותיהם <strong>היכא קיימין</strong> <small>[היכן</small> הם עומדים נמצאים<small>] —</small> <strong>בשערי לוייה,</strong> כלומר, במקום שהוא מצד הדין מחנה לויים, ולא במקדש עצמו ("מחנה שכינה").
 <strong>והתניא</strong> <small>[והרי שנינו</small> בברייתא<small>]:</small> <strong>טמא מת מותר ליכנס במחנה לוייה, ולא טמא מת בלבד —</strong> <strong>אלא אפילו מת עצמו</strong> אפשר להכניס לשם, <strong>ש</strong>כן <strong>נאמר "ויקח משה את עצמות יוסף עמו"</strong> (שמות יג, יט) <strong>מאי</strong> <small>[מה</small> פירוש<small>]</small> <strong>"עמו" —</strong> <strong>עמו במחיצתו,</strong> כלומר, <strong>עמו במחנה לוייה.</strong> משמע שאפשר להכניס אפילו מת עצמו למחנה הלויים, וכל שכן נזיר שנטמא במת וכבר נטהר בהזאה וטבל. ואם כן מה שהנזיר מביא את קרבנו ביום השמיני אינו מפני איסור כניסה למקדש. ומכאן נלמד גם לזב, שההלכה שאינו מקריב קרבנותיו אלא ביום השמיני אינה תלויה בהיותו טבול יום קודם לכן, ואין להוכיח מכך שטבול יום של זב דינו כזב.
 <strong>אלא אמר אביי:</strong> יש להבין את הברייתא בדרך שונה במקצת, ושלא כהבנת החבורה של רב נתן בר הושעיא. וכך צריך לומר: <strong>טבול יום של זב</strong> ודווקא זב שראה שלוש ראיות (ולא זה שראה שתים בלבד) — <strong>כזב דמי</strong> <small>[נחשב</small><small>]</small> לענין איסור כניסה. אולם איסור כניסתו למקדש אינו משום שהוא טבול יום, כי גם אם היה מותר מטעם זה כפי שהוא בזב שראה שתי ראיות, <strong>ואפילו הכי</strong> <small>[כך</small><small>],</small> <strong>כיון</strong> שהוא <strong>מחוסר כפרה,</strong> שלא קרב קרבנו — הריהו טמא לענין זה, ומשום כך הוא <strong>לא עייל</strong> <small>[נכנס</small><small>].</small>
 והוא מסביר: וטעמו של דבר, שהרי נאמר בזב "ובא לפני ה' אל פתח אוהל מועד" (ויקרא טו, יד), <strong>ואי</strong> <small>[ואם</small><small>]</small> <strong>במחנה לוייה</strong> (בשער ניקנור) <strong>קאי</strong> <small>[</small>הוא עומד<small>]</small> כשבא להקריב את קרבנו, <strong>אמאי קא קרי ליה</strong> <small>[מדוע קורא לו</small><small>]</small> למקום זה <strong>"אהל מועד"?</strong> אלא <strong>למימרא</strong> <small>[לומר</small><small>]:</small> <strong>מה התם</strong> <small>[שם</small><small>]</small> באהל מועד עצמו, שהוא "מחנה שכינה" <strong>מחוסר כפרה לא עייל</strong> <small>[נכנס</small><small>].</small> — <strong>אף למחנה לוייה נמי</strong> <small>[גם כן</small><small>]</small> <strong>מחוסר כפרה לא עייל</strong> <small>[נכנס</small><small>].</small>
 ושואלים: <strong>והתם מנלן</strong> <small>[ושם,</small> במחנה שכינה, מנין לנו<small>]</small> שמחוסר כפרה אינו נכנס? ומשיבים, <strong>דתניא</strong> <small>[ש</small>כן שנינו בברייתא<small>]:</small> נאמר בקשר לאיסור טומאה במשכן: "טמא יהיה עוד טומאתו בו" (במדבר יט, יג), וכך דרשו: <strong>"טמא יהיה" —</strong> <strong>לרבות טבול יום</strong> לאיסור כניסה לקודש, <strong>"עוד טמאתו בו" —</strong> <strong>לרבות מחוסר כפרה,</strong> שכל עוד לא מביא קרבן טהרתו הריהו אסור להיכנס.
 <big>א משנה</big> <strong>תגלחת הטהרה</strong> של נזיר, שהשלים ימי נזירותו כדין, <strong>כיצד</strong> היא נעשית? — <strong>היה מביא</strong> <strong>שלש בהמות,</strong> אחת לקרבן <strong>חטאת,</strong> ואחת ל<strong>עולה, ו</strong>אחת ל<strong>שלמים. ושוחט את השלמים ומגלח</strong> את שערו <strong>עליהם</strong> (לאחר ששחטם), אלו <strong>דברי ר' יהודה. ר' אלעזר אומר: לא היה מגלח אלא על החטאת, שהחטאת קודמת</strong> לשאר קרבנות <strong>בכל מקום</strong> ואותה מביא ראשונה ומגלח שערו לאחר שחיטתה. <strong>ואם גלח על אחת משלשתן,</strong> כלומר, על אחרת — בדיעבד <strong>יצא.</strong>
 <strong>רבן שמעון בן גמליאל אומר: הביא</strong> הנזיר <strong>שלש בהמות, ולא פירש</strong> איזו מהן מיועדת לאיזה קרבן, <strong>הראויה לחטאת</strong> שהיא כבשה נקבה בת שנתה — <strong>תקרב חטאת,</strong> הראויה <strong>לעולה</strong> (כבש זכר בן שנתו) <strong>תקרב עולה,</strong> הראויה <strong>לשלמים</strong> (איל זכר בן שנתו השניה) <strong>תקרב שלמים.</strong>
 <big>ב גמרא</big> תחילה מסבירים את שיטת ר' יהודה במשנתנו, שלא ניתן טעם לדבריו במשנה. <strong>תנו רבנן</strong> <small>[שנו חכמים</small><small>]:</small> מה שנאמר <strong>"וגלח הנזיר פתח אהל מועד"</strong> (במדבר ו, יח) — <strong>בשלמים הכתוב מדבר.</strong> שהביטוי "פתח אהל מועד" הוא רמז לקרבן השלמים, <strong>שנאמר</strong> בו ביטוי זה, ככתוב <strong>"</strong>ואם זבח שלמים קרבנו... <strong>ושחטו פתח אהל מועד"</strong> (ויקרא ג, א-ב).
 <strong>אתה אומר בשלמים הכתוב מדבר,</strong> שכוונתו שמגלח לאחר הקרבת השלמים, <strong>או אינו אלא</strong> שמגלח <strong>פתח אהל מועד ממש,</strong> בפתח ההיכל, כמשמעות המילים? <strong>אמרת: אם כן</strong> שעושה זאת בפתח — <strong>דרך בזיון הוא</strong> שמגלח בפתח ההיכל, ואינו ראוי לעשות כן.
 <strong>ר' יאשיה אומר: אינו צריך</strong> לראיה זו, כי <strong>הרי אמרה תורה</strong> "ו <strong>לא תעלה במעלת על מזבחי</strong> אשר לא תגלה ערוותך עליו" (שמות כ, כג), ואם לדבר זה שהוא דרך בני אדם חששה תורה לבזיון, <strong>קל וחומר לדרך בזיון</strong> ממש של גילוח.
 <strong>[נוסח אחר במדרש בפרשה נשא (דף רמ"ב): "וגלח הנזיר פתח אוהל מועד", ר' יאשיה אומר: בשלמים הכתוב מדבר, או אינו</strong> אלא שמגלח בפתח אוהל מועד ממש? <strong>אם כך אמרה תורה "לא תעלה" וכו'</strong> (שמות כ, כג) — <strong>קל וחומר לדבר שלא יגלח פתח אהל מועד, אלא בשלמים הכתוב מדבר</strong><small>].</small>
 <strong>ר' יצחק אומר: אינו צריך</strong> לראיה עקיפה לומר שאין הנזיר מגלח בפתח ההיכל, שכן <strong>הרי הוא אומר</strong> בנזיר: <strong>"ולקח את שער ראש נזרו ונתן על האש</strong> אשר תחת זבח השלמים<strong>"</strong> (במדבר ו, יח), ומכאן למדנו כי מדובר ב<strong>מי שאינו מחוסר אלא לקיחה ונתינה</strong> של השיער שגולח, תחת דוד זבח השלמים שנמצא מחוץ לעזרה, ואין פעולה אחרת נוספת. <strong>יצא זה</strong> שאם גילח בפתח ההיכל, נמצא <strong>שהוא מחוסר לקיחה, הבאה</strong> מתחום אחד של קודש אל מקום אחר, <strong>ונתינה.</strong>
 <strong>איכא דאמרי</strong> <small>[יש שאומרים</small><small>]</small> בלשון אחרת, <strong>ר' יצחק אומר: בשלמים הכתוב מדבר. אתה אומר בשלמים הכתוב מדבר, או אינו אלא פתח אהל מועד ממש? תלמוד לומר: "ולקח את שער ראש נזרו</strong> ונתן על האש אשר תחת זבח השלמים <strong>"</strong>לומר: באותו <strong>מקום שהיה מבשל</strong> את השלמים, מחוץ לעזרה — <strong>שם היה מגלח.</strong>
 <strong>אבא חנן אומר משום</strong> <small>[בשם</small><small>]</small> <strong>ר' אליעזר:</strong> מה שנאמר <strong>"וגלח הנזיר פתח אהל מועד"</strong> בא ללמד לא לענין מקום הגילוח, אלא לגבי זמנו: <strong>כל זמן שאין פתח אהל מועד פתוח —</strong> <strong>אינו מגלח,</strong> שאינו רשאי לגלח אלא בשעות שבהן פתוח פתח ההיכל.
 <strong>ר' שמעון שזורי אומר:</strong> מה שנאמר <strong>"וגלח הנזיר פתח אהל מועד"</strong> אינו בא ללמד לענין המקום, אלא להדגשה אחרת, לומר: נזיר <strong>ולא נזירה,</strong> שאינה מגלחת ראשה במקדש,
## דף מה:
 <strong>שמא יתגרו בה</strong> יצריהם של <strong>פרחי</strong> (צעירי) <strong>כהונה</strong> הנמצאים שם, משום שהיא מגלה את שיער ראשה בפניהם. <strong>אמר לו: לדבריך סוטה תוכיח, דכתיב</strong> <small>[שנאמר</small><small>]</small> <strong>בה "והעמדה לפני ה'"</strong> (במדבר ה, טז) <strong>ולא חיישינן</strong> <small>[ואין אנו חוששים</small><small>]</small> <strong>שמא יתגרו בה פרחי כהונה!</strong>
 <strong>אמר להן:</strong> יש הבדל בין נזירה לסוטה, שכן <strong>זו</strong> הנזירה אם רוצה <strong>כוחלת</strong> (צובעת את סביבות עיניה) <strong>ופוקסת</strong> צובעת באודם את פניה, ולכן יש לחשוש לגירוי יצריהם של צעירי הכהנים. ואילו <strong>זו</strong> הסוטה <strong>אינה כוחלת ו</strong>אינה <strong>פוקסת,</strong> שמכערים אותה כדי שתיראה עלובה ומנוולת, ולכן אין לחשוש לגירוי.
 <big>א משנה</big> לאחר שגילח הנזיר את שערו, <strong>היה נוטל שער ראש נזרו ומשלח</strong> (משליך) את השיער להישרף <strong>תחת הדוד</strong> בו נתבשלו השלמים. <strong>ואם גילח</strong> הנזיר <strong>במדינה,</strong> מחוץ למקדש — <strong>לא היה משלח תחת הדוד</strong> שבמקדש. <strong>במה דברים אמורים —</strong> <strong>בתגלחת הטהרה. אבל בתגלחת הטומאה לא היה משלח</strong> שערו <strong>תחת הדוד</strong> שבו נתבשלו קרבנותיו (האשם וחטאת העוף), שרק בנזיר טהור כתבה תורה דין זה.
 <strong>ר' מאיר אומר: הכל משלחין תחת הדוד</strong> ובכלל זה הנזיר הטהור שגילח במדינה, וגם הנזיר הטמא, <strong>חוץ מן הטמא ש</strong>היה מגלח <strong>במדינה בלבד</strong> שאינו משלח את שערו למקדש להישרף שם תחת קרבנו.
 <big>ב גמרא</big> שנינו במשנתנו: היה <strong>נוטל שער ראש נזרו.</strong> ובענין זה <strong>תנו רבנן</strong> <small>[שנו חכמים</small><small>]:</small> <strong>ואחר כך,</strong> אחרי שבישל את השלמים, <strong>נוטל את הרוטב</strong> שבו בישלו את השלמים <strong>ונותן על שער ראש נזרו</strong> שגולח, <strong>ומשלח תחת הדוד</strong> <strong>של שלמים. ואם שילח</strong> את השער <strong>תחת הדוד של חטאת ו</strong>כן של <strong>אשם יצא</strong> ידי מצוותו. ותמהים: <strong>אשם בנזיר</strong> <small>[טהור</small><small>]</small> <strong>מי איכא</strong> <small>[האם יש</small><small>]?</small> והרי רק נזיר טמא מביא אשם! <strong>אמר רבא: הכי קאמר</strong> <small>[כך אמר</small><small>]:</small> <strong>ואם נזיר טמא משלח תחת הדוד של אשם —</strong> <strong>יצא.</strong>
 ושואלים: <strong>מנא הני מילי</strong> <small>[מניין הדברים הללו</small><small>]</small> שצריך לשים רוטב הקרבן על שערו? <strong>אמר רבא: אמר קרא</strong> <small>[הכתוב</small><small>]</small> <strong>"</strong>ונתן על האש <strong>אשר תחת זבח השלמים"</strong> (במדבר ו, יח), לומר כי חלק <strong>מזבחו יהא תחתיו.</strong>
 ומה ששנינו בברייתא: <strong>ואם שילח תחת הדוד של חטאת —</strong> <strong>יצא, מאי טעמא</strong> <small>[מה טעם</small><small>]</small> הדבר? — <strong>אמר קרא</strong> <small>[הכתוב</small><small>]:</small> <strong>"זבח</strong> השלמים <strong>"</strong>ויכול היה לומר רק "השלמים", אלא בא <strong>לרבות את החטאת ואשם</strong> שאף הם נקראים "זבח". ושואלים: <strong>והא אפיקתיה</strong> <small>[והרי הוצאת</small><small>]</small> כבר <strong>להאי</strong> <small>[את</small> המלה הזו<small>]</small> <strong>"זבח"</strong> לענין שצריך לתת <strong>מרוטב</strong> השלמים על שערו! ומשיבים: <strong>אם כן לימא קרא</strong> <small>[שיאמר הכתוב</small><small>]</small> במפורש <strong>"מרוטב השלמים", מאי</strong> <small>[מה</small><small>]</small> טעם השתמש בלשון <strong>"זבח" —</strong> <strong>שמע מינה</strong> <small>[למד מכאן</small><small>]</small> <strong>לרבות חטאת ואשם.</strong>
 ושואלים מצד אחר: <strong>ואימא</strong> <small>[ואמור</small><small>]</small> שההלכה הזו <strong>כולה לחטאת ואשם הוא דאתא</strong> <small>[שבאה</small><small>]</small> ולא לענין רוטב! ומשיבים: <strong>אם כן לימא</strong> <small>[שיאמר</small><small>]</small> <strong>"שלמים וזבח", מאי</strong> <small>[מה</small><small>]</small> טעם אמר <strong>"זבח השלמים" —</strong> <strong>שמע מינה תרתי</strong> <small>[למד מכאן שתים,</small> שתי הלכות<small>].</small> 
 ומביאים ברייתא נוספת בקשר לאמור במשנה. <strong>תנו רבנן</strong> <small>[שנו חכמים</small><small>]:</small> <strong>הכל,</strong> כל הנזירים, <strong>היו משלחין</strong> את שערם <strong>תחת הדוד חוץ מטמא שגילח במדינה</strong> שהוא אינו משלח <strong>מפני ששערו נקבר,</strong> אלו <strong>דברי ר' מאיר. ר' יהודה אומר: טהורים כאן וכאן,</strong> בין במקדש בין במדינה — <strong>היו משלחין, טמאים —</strong> <strong>כאן וכאן לא היו משלחין. וחכמים אומרים: הכל לא היו משלחין תחת הדוד, חוץ מן טהור שבמקדש, מפני שנעשה</strong> אז הדבר <strong>כמצותו.</strong> ובכל אופן אחר אין זה כמצוותו האמורה לכתחילה בתורה.
 <big>ב משנה</big> <strong>היה מבשל את השלמים או שולקן</strong> (בבישול מרובה). <strong>הכהן נוטל את הזרוע בשלה מן האיל, וחלה מצה אחת מן הסל, ורקיק מצה אחת, ונותן על כפי הנזיר, ומניפן</strong> כפי שמפורש בתורה (במדבר ו, יט-כ), <strong>ואחר כך הותר הנזיר לשתות יין ולהטמא למתים.</strong>
## דף מו.
 <strong>ר' שמעון אומר: כיון שנזרק עליו</strong> (עבור הנזיר) <strong>אחד מן הדמים</strong> של אחד הקרבנות <strong>הותר הנזיר לשתות ביין ולהיטמא למתים,</strong> ואין המשך סדר הדברים מעכבו עוד.
 <big>א גמרא</big> <strong>תנו רבנן</strong> <small>[שנו חכמים</small><small>]:</small> מה שנאמר בסוף פרשת הנזיר <strong>"ואחר ישתה הנזיר יין"</strong> (במדבר ו, כ) — הכוונה היא <strong>אחר המעשים כולן,</strong> כלומר, אחר הקרבת כל הקרבנות ואחר התגלחת, שהם המעשים האמורים בפרשת נזיר. אלו <strong>דברי ר' אליעזר. וחכמים אומרים: אחר מעשה יחידי,</strong>  כלומר, אחר הקרבת קרבן אחד שנעשה לצורך זה. ואפילו אם עוד לא גילח, שכן התגלחת אינה מעכבת.
  ומבררים:  <strong>מאי טעמייהו דרבנן</strong> <small>[מה טעמם של חכמים</small><small>]?</small> <strong>כתיב הכא</strong> <small>[נאמר כאן</small><small>]</small> <strong>"ואחר ישתה הנזיר יין"</strong> <strong>וכתיב התם</strong> <small>[ונאמר שם</small><small>]</small> בפסוק הקודם <strong>"</strong>ולקח הכהן את הזרוע בשלה... ונתן על כפי הנזיר <strong>אחר התגלחו את נזרו",</strong> ונלמד בגזירה שווה: <strong>מה התם</strong> <small>[שם</small><small>]</small> המלה <strong>"אחר"</strong> משמעה אחר <strong>מעשה יחידי</strong> שהוא גילוח, <strong>אף כאן</strong> המלה <strong>"אחר"</strong> משמעה <strong>מעשה יחידי</strong>  של הקרבת קרבן.
  ושואלים:  <strong>אימא</strong> <small>[אמור</small><small>]</small> שאין הנזיר מותר בשתיית יין <strong>עד דאיכא תרווייהו</strong> <small>[שיש</small> את שניהם<small>],</small> גם הקרבת קרבן וגם תגלחת, שכך משמע פשוטו של הפסוק! ומשיבים: <strong>אי הכי</strong> <small>[אם כך</small> הוא<small>],</small> אם כן <strong>גזירה שוה</strong> זו <strong>למה לי?</strong> אלא בודאי באה ללמד שהנזיר יכול לשתות יין אפילו אחר מעשה יחידי.
 <big>ב</big> <strong>אמר רב: תנופה בנזיר מעכבת</strong> את היתר איסורי נזירותו. ושואלים: <strong>אליבא דמאן</strong> <small>[ל</small>פי שיטת מי<small>]</small> אמר רב הלכה זו? <strong>אילימא אליבא דרבנן</strong> <small>[אם תאמר לשיטת חכמים</small><small>] —</small> אפילו <strong>תגלחת אמרי רבנן</strong> <small>[אומרים חכמים</small><small>]</small> ש<strong>לא מעכבא</strong> <small>[מעכבת</small><small>]</small> היתר נזירותו, <strong>תנופה</strong> שאינה מעכבת בכל קרבן <strong>מיבעיא</strong> <small>[נצרכה</small><small>]</small> לומר שאינה מעכבת בנזיר?
 <strong>אלא</strong> תאמר שהוא <strong>אליבא</strong> <small>[ל</small>פי שיטת<small>]</small> <strong>ר' אליעזר,</strong> שאינו מותר אלא אחר כל המעשים — <strong>פשיטא</strong> <small>[פשוט</small><small>]</small> הדבר, <strong>האמר</strong> <small>[הרי אמר</small><small>]</small> <strong>ר' אליעזר: אחר מעשים כולם!</strong> ומשיבים: <strong>מהו דתימא</strong> <small>[שתאמר</small><small>]:</small> <strong>כיון</strong> ש<strong>לענין כפרה</strong> בכל הקרבנות התנופה <strong>שירי מצוה היא,</strong> שגם אם לא הניף מתכפר לו, <strong>הכא נמי</strong> <small>[כאן גם כן</small><small>]</small> <strong>לא תעכב</strong> לענין היתר בנזיר, על כן <strong>קא משמע לן</strong> <small>[השמיע לנו</small><small>]</small> שתנופה מעכבת לענין נזיר, לדעת ר' אליעזר.
## דף מו:
 <strong>ומי מעכבא</strong> <small>[והאם מעכבת</small><small>]</small> תנופה בנזיר? <strong>והתניא</strong> <small>[והרי שנינו</small> בברייתא<small>]:</small> מה שנאמר <strong>"זאת תורת הנזיר"</strong> (במדבר ו, כא), לשון כוללת זו ("תורת") באה לומר שכל הנזירים שווים בדינם, <strong>בין שיש לו כפים בין שאין לו כפים,</strong> וזה שאין לו כפיים הלא אי אפשר לו שיניף, ומשמע מכאן שאין תנופה מעכבת!
  ודוחים הוכחה זו: <strong>ואלא הא דתניא</strong> <small>[</small>ברייתא זו ששנויה<small>]</small> באותה לשון: מה שנאמר <strong>"זאת תורת הנזיר"</strong> בא לומר: <strong>בין שיש לו</strong> לנזיר <strong>שער בין שאין לו שער, הכי נמי</strong> <small>[כך גם כן</small><small>]</small> תפרש ש<strong>לא מעכבא</strong> <small>[מעכבת</small><small>]</small> תגלחת במי שאין לו שיער? <strong>והתניא</strong> <small>[והרי שנינו</small> בברייתא<small>]:</small> <strong>נזיר ממורט</strong> (קרח לגמרי), <strong>בית שמאי אומרים: אינו צריך להעביר תער על ראשו, ובית הלל אומרים: צריך להעביר תער על ראשו.</strong>
 <strong>ואמר רבינא: מאי</strong> <small>[מה</small> פירוש<small>]</small> <strong>"אינו צריך" לבית שמאי</strong> כוונתו: <strong>אינו צריך</strong> שהרי אין לו שיער, אבל <strong>אין לו תקנה,</strong> שאינו יכול לסיים נזירותו עד שיתגלח ממש, <strong>הא</strong> <small>[הרי</small><small>]</small> ש<strong>ל</strong>דעת <strong>בית הלל יש לו תקנה,</strong> שיעביר תער על ראשו, לקיים את המצוה, אף שאינו מגלח. ומכאן שאף האמור בנזיר בתנופה "בין שיש לו כפיים בין שאין לו כפיים" יש לפרש לדעת ר' אליעזר, שתנופה מעכבת!
 <strong>ו</strong>הבנה זאת, שלדעת בית שמאי צריך ואין לו תקנה, וכך דעת ר' אליעזר, <strong>היינו</strong> <small>[זהו</small><small>]</small> שאמר <strong>ר' פדת.</strong> ש<strong>אמר ר' פדת: בית שמאי ור' אליעזר אמרו דבר אחד,</strong> כלומר, הלכו לפי עקרון אחד.
 <strong>מאי</strong> <small>[מה</small> היא<small>]</small> שיטת <strong>ר' אליעזר —</strong> <strong>דתניא</strong> <small>[ש</small>כן שנינו בברייתא<small>]:</small> מצורע ש<strong>אין לו בהן יד ורגל</strong> שנאמר בתורה (ויקרא יד, יד) שצריך לתת עליהן דם ושמן בזמן טהרתו — <strong>אין לו טהרה עולמית,</strong> אלו <strong>דברי ר' אליעזר. ר' שמעון אומר: יניחנו על מקומו</strong> של הבוהן, במקום הגדם, <strong>ויצא</strong> בכך ידי חובתו. <strong>וחכמים אומרים: יניח על</strong> בוהן <strong>של שמאל ויצא</strong> ידי חובה. עד כאן הסוגיה בנוסח אחד.
 <big>א</big> <strong>לישנא אחרינא אמרי לה</strong> <small>[לשון אחרת אומרים אותה</small><small>]</small> סוגיה באופן אחר, <strong>אמר רב: תנופה בנזיר מעכבת.</strong> ושואלים: <strong>אליבא דמאן</strong> <small>[לפי שיטת מי</small><small>]</small> אמר הלכה זו? <strong>אילימא אליבא</strong> <small>[אם תאמר לפי</small> שיטת<small>]</small> <strong>ר' אליעזר —</strong> <strong>פשיטא</strong> <small>[פשוט</small><small>]</small> שכן היא, <strong>האמר</strong> <small>[הרי אמר</small><small>]</small> <strong>ר' אליעזר:</strong> אין הנזיר מותר בשתיית יין אלא <strong>אחר מעשים כולם</strong> ובכלל זה התנופה! <strong>אלא</strong> תאמר שרב אמר הלכה זו <strong>אליבא דרבנן</strong> <small>[לפי שיטת חכמים</small><small>] —</small> הרי זה תמוה: <strong>השתא</strong> <small>[עכשיו,</small> הרי<small>]</small> <strong>יש לומר שתגלחת</strong> שהיא כגופו ומעיקר הנזירות <strong>אמרי רבנן</strong> <small>[אומרים חכמים</small><small>]</small> ש<strong>לא מעכבא</strong> <small>[מעכבת</small><small>],</small> ואם כן <strong>תנופה מיבעיא</strong> <small>[נצרכה</small><small>]</small>  לומר שאינה מעכבת?
  ושואלים:  <strong>ומי</strong> <small>[והאם</small><small>]</small> היא <strong>לא מעכבא</strong> <small>[מעכבת</small><small>]?</small> <strong>והתניא</strong> <small>[והרי שנינו</small> בברייתא<small>]</small> על הנאמר <strong>"זאת תורת הנזיר" —</strong> <strong>בין שיש לו כפים ובין שאין לו כפים!</strong> ומבינים שמשמעות הדבר שבכל מקרה צריך להניף תנופה, ואין חסרון הכפיים פוטרו מן התנופה. ושואלים על הבנה זו: <strong>ואלא הא דתניא</strong> <small>[זו ששנינו</small> בברייתא<small>]</small> על הנאמר <strong>"זאת תורת הנזיר" —</strong> <strong>בין שיש לו שער ובין שאין לו שער, הכי נמי דמעכבא</strong> <small>[כך גם כן</small> תאמר שתגלחת מעכבת<small>]?</small>
 <strong>והתניא</strong> <small>[והרי שנינו</small> בברייתא<small>]:</small> <strong>נזיר ממורט, בית שמאי אומרים: אינו צריך להעביר תער על ראשו, ובית הלל אומרים: צריך,</strong> ומשמע אף בלא שיער — כדי לקיים העברת תער. ומכל מקום אין תגלחתו מעכבת! <strong>אמר ר' אבינא: מאי</strong> <small>[מה</small> פירוש<small>]</small> <strong>"צריך" לבית הלל</strong> — כוונתו <strong>צריך, ו</strong>כיון שאינו יכול לעשות זאת — <strong>אין לו תקנה</strong> לנזיר זה להיות מותר ביין, ואילו
 <strong>ל</strong>דעת <strong>בית שמאי יש לו תקנה,</strong> שאיננו צריך כלל לכך. <strong>ו</strong>לפי זה <strong>פליגא</strong> <small>[חלוקה</small><small>]</small> שיטה זו על דעת <strong>ר' פדת,</strong> שהרי לדעת ר' פדת שיטת בית שמאי ושיטת ר' אליעזר שוות, שמי שאינו מסוגל לעשות דבר הריהו בגדר של צריך ואין לו תקנה. ואילו ר' אבינא מבין שבית שמאי פוטרים אותו מחובה זו, ובית הלל הם האומרים שאין לו תקנה.
 <big>ב משנה</big> <strong>גילח</strong> הנזיר <strong>על הזבח,</strong> כלומר לאחר שהוקרבו קרבנותיו, <strong>ו</strong>לאחר מכן <strong>נמצא</strong> הזבח <strong>פסול</strong> מכל סיבה שהיא — <strong>תגלחתו פסולה</strong> כמי שגילח בתוך נזירותו, <strong>וזבחיו לא עלו</strong> (נחשבים) <strong>לו</strong> לצאת בהם ידי חובתו. <strong>גילח על החטאת שלא לשמה</strong> (ונפסל על ידי כך הקרבן) <strong>ואחר כך הביא קרבנותיו</strong> האחרים <strong>לשמן —</strong> <strong>תגלחתו פסולה, וזבחיו לא עלו לו. גילח על העולה או על השלמים שלא לשמן, ואחר כך הביא קרבנותיו</strong> האחרים <strong>לשמן —</strong> <strong>תגלחתו פסולה, וזבחיו לא עלו לו.</strong>
 <strong>ר' שמעון אומר:</strong> במקרה זה של המגלח על עולה או שלמים שהוקרבו שלא לשמן — <strong>אותו הזבח</strong> שזבח שלא לשמו <strong>לא עלה לו, אבל שאר זבחים —</strong> <strong>עלו. ו</strong>לדעת הכל <strong>אם גילח על שלשתן</strong> ולא פירש על איזה מהם הוא מגלח, <strong>ונמצא</strong> אפילו <strong>אחד מהן כשר —</strong> <strong>תגלחתו כשרה, ויביא שאר זבחים</strong> כדי להשלים את חובתו.
 <big>ג גמרא</big> על דברי ר' שמעון במשנתנו <strong>אמר רב אדא בר אהבה: זאת אומרת, קסבר</strong> <small>[סבור</small><small>]</small> <strong>ר' שמעון: נזיר שגילח על שלמי נדבה —</strong> <strong>יצא,</strong> שהרי אם גילח על שלמים שנזבחו שלא לשמם — לא עלו לו לשם חובתו, והם נחשבים כשלמי נדבה, ומכל מקום סבור ר' שמעון שתגלחתו מועילה לו. <strong>מאי טעמא</strong> <small>[מה טעם</small><small>]</small> הדבר? — ש<strong>אמר קרא</strong> <small>[הכתוב</small><small>]:</small> <strong>"ונתן על האש אשר תחת זבח השלמים"</strong> (ויקרא יד, יח) <strong>ולא כתב "על שלמיו"</strong> משמע שאם מגלח שערו על זבח שלמים כלשהו — יצא ידי חובה.
## דף מז.
 <big>א משנה</big> <strong>מי שנזרק עליו</strong> (עבורו) על המזבח <strong>אחד מן הדמים,</strong> של קרבנות נזירותו <strong>ונטמא</strong> לפני שהספיק להביא את שאר קרבנותיו, <strong>ר' אליעזר אומר: סותר את הכל,</strong> שעדיין לא יצא מנדר נזירותו. <strong>וחכמים אומרים: יביא שאר קרבנותיו ויטהר. אמרו לו</strong> חכמים לר' אליעזר: <strong>מעשה במרים התרמודית</strong> שהיתה נזירה <strong>שנזרק עליה אחד מן הדמים, ו</strong>לאחר מכן <strong>באו ואמרו לה על בתה שהיתה</strong> חולה <strong>מסוכנת, והלכה ומצאה שמתה</strong> הבת, ונטמאה לה אמה. <strong>ואמרו חכמים: תביא שאר קרבנותיה ותטהר.</strong>
 <big>ב גמרא</big> <strong>קתני</strong> <small>[שנינו</small> במשנתנו<small>]:</small> <strong>ר' אליעזר אומר סותר את הכל,</strong> ומשמע שסותר את כל שלושים ימי נזירותו, ומקשים: <strong>והאמר</strong> <small>[והרי אמר</small><small>]</small> <strong>ר' אליעזר: כל</strong> שנטמא <strong>אחר מלאת</strong> ימי נזירותו רק <strong>שבעה</strong> ימים <strong>סותר,</strong> ולא יותר! <strong>אמר רב: מאי</strong> <small>[מה</small><small>]</small> פירוש <strong>"סותר" נמי דקאמר</strong> <small>[גם כן שאמר</small><small>]</small> <strong>ר' אליעזר</strong> במשנתנו <strong>סותר קרבנותיו.</strong>  ואין כוונתו לומר שיצטרך למנות את כל ימי נזירותו מחדש, אלא שצריך להביא מחדש כל הקרבנות, ואף זה שכבר נזרק עליו דמו קודם שנטמא.
  ומעירים:  <strong>הכי נמי מסתברא</strong> <small>[כך גם כן מסתבר</small><small>]</small> לפרש את דברי ר' אליעזר, <strong>דקתני</strong> <small>[ש</small>כן שנה<small>]</small> בהמשך המשנה: <strong>וחכמים אומרים תביא</strong> את <strong>שאר קרבנותיה ותטהר, שמע מינה</strong> <small>[למד מכאן</small><small>]</small> שלא נחלקו אלא בחובת הבאת הקרבנות ולא בענין הנזירות.
 <strong>ומעשה נמי</strong> <small>[גם כן</small><small>]</small> <strong>במרים התרמודית שנזרק עליה אחד מן הדמים, ובאו והודיעוה על בתה שהיתה מסוכנת והלכה ומצאה שמתה, ואמרו חכמים: תביא שאר קרבנותיה ותטהר.</strong> משמע שרק לגבי הקרבנות הם חלוקים ולא לגבי ימי הנזירות. ומסכמים: אכן, <strong>שמע מינה</strong> <small>[למד מכאן</small><small>]</small> שכן הוא.
 
 <big>א משנה</big> <strong>כהן גדול ונזיר אין מיטמאין</strong> אפילו <strong>לקרוביהן</strong> אם מתו. <strong>אבל מיטמאין</strong> הם <strong>למת מצוה,</strong> שאם מצאו אדם מישראל שאין לו קוברים — צריכים לטפל בו לקוברו, ונטמאים לו. <strong>היו</strong> כהן גדול ונזיר <strong>מהלכין בדרך</strong> <strong>ומצאו מת מצוה</strong> ודי באחד מהם כדי לדאוג לקבורת המת — <strong>ר' אליעזר אומר: יטמא כהן גדול ואל יטמא נזיר. וחכמים אומרים: יטמא נזיר ואל יטמא</strong> אפילו <strong>כהן הדיוט.</strong>
 <strong>אמר להם ר' אליעזר:</strong> מוטב ש<strong>יטמא כהן —</strong> <strong>שאינו מביא קרבן על טומאתו, ואל יטמא נזיר —</strong> <strong>שהוא מביא קרבן על טומאתו. אמרו לו,</strong> יש טעם לומר להיפך: <strong>יטמא נזיר —</strong> <strong>שאין קדושתו קדושת עולם, ואל יטמא כהן —</strong> <strong>שקדושתו קדושת עולם.</strong>
 <big>ב גמרא</big> מתוך שהוזכרה במשנתנו מחלוקת ר' אליעזר וחכמים בכהן ונזיר, דנים במעלתם של אישים שונים. <strong>בשלמא</strong> <small>[נניח</small><small>]</small> <strong>כהן גדול ונזיר,</strong> אפשר להסביר את מחלוקתם כך: <strong>האי סבר</strong> <small>[זה,</small> חכמים, סבור<small>]:</small> <strong>כהן גדול עדיף</strong> <small>[יתר</small><small>]</small> על הנזיר, כיון שקדושתו קדושת עולם, <strong>והאי סבר</strong> <small>[וזה,</small> ר' אליעזר, סבור<small>]:</small> <strong>נזיר עדיף</strong> <small>[יתר</small><small>],</small> שכן מתחייב קרבן על טומאתו.
  וכן, אם היו יחד כהן <strong>משוח בשמן המשחה</strong> ככהנים הגדולים שהיו בימי בית ראשון, שנמשחו כראוי להם,
## דף מז:
 <strong>ו</strong>כהן גדול <strong>מרובה בגדים</strong> (שלובש בגדי כהן גדול ובזה הוא מתמנה לכהונתו, אבל לא נמשח בשמן המשחה) — <strong>משוח בשמן המשחה עדיף</strong> <small>[יתר</small><small>],</small> והטעם הוא — ש<strong>אילו</strong> כהן גדול <strong>משוח בשמן המשחה מביא פר הבא על כל המצות,</strong> שאם טעה והורה היתר בעבירה חמורה (שהדיוט מביא על שגגתה חטאת) — מביא פר לחטאתו, <strong>ואילו מרובה בגדים אין מביא.</strong>
 <strong>משוח ש</strong>נתמנה למלא את מקומו של הכהן הגדול שנבצר ממנו למלא את תפקידו בשל טומאה ומשנטהר הראשון וחזר לשמש בכהונה גדולה <strong>עבר</strong> השני מכהונתו הגדולה, <strong>ומרובה בגדים —</strong> <strong>מרובה בגדים עדיף</strong> <small>[יתר</small><small>],</small> לפי ש<strong>מרובה בגדים</strong> עדיין <strong>עביד</strong> <small>[עובד</small><small>]</small> <strong>עבודה ואילו משוח שעבר לאו</strong> <small>[לא</small><small>]</small> עוד <strong>בר</strong> <small>[בן</small><small>]</small> <strong>עבודה הוא.</strong>
 כהן משוח ש<strong>עבר מחמת קירויו</strong> (מחמת שהוא עכשיו בעל קרי) והוא טמא לפי שעה, <strong>ו</strong>כהן ש<strong>עבר מחמת מומו —</strong> <strong>עבר מחמת קירויו עדיף</strong> <small>[יתר</small><small>],</small> ש<strong>אילו האי חזי</strong> <small>[זה</small> שעבר מחמת קריו ראוי<small>]</small> <strong>לעבודה למחר, ואילו עבר מחמת מומו לא חזי</strong> <small>[ראוי</small><small>]</small> עוד <strong>לעבודה</strong> כלל. 
 כל אלה הם מקרים שיש להם פתרון ברור, והובאו בהקדמה לשאלות הבאות, שאין להן מענה פשוט. <strong>איבעיא להו</strong> <small>[נשאלה להם</small> ללומדים<small>]</small> שאלה זו: <strong>משוח מלחמה,</strong> כהן שמתמנה לצאת עם העם למלחמה, ונמשח לשם כך בשמן המשחה (ראה דברים כ, ב), <strong>וסגן</strong> כהן גדול, <strong>הי מינייהו עדיף</strong> <small>[איזה מהם יתר</small><small>]?</small> וצדדי השאלה: האם נאמר ש<strong>משוח מלחמה עדיף</strong> <small>[יתר</small><small>],</small> כיון <strong>דחזי</strong> <small>[שראוי</small><small>]</small> הוא <strong>למלחמה, או דלמא</strong> <small>[שמא</small><small>]</small> <strong>סגן עדיף</strong> <small>[יתר</small><small>],</small> <strong>דחזי</strong> <small>[שראוי</small><small>]</small> <strong>לעבודה</strong> בבית המקדש, למלא מקום הכהן הגדול?
 <strong>תא שמע</strong> <small>[בוא</small> ושמע<small>]</small> פתרון לדבר ממה <strong>דתניא</strong> <small>[ששנינו</small> בברייתא<small>]:</small> <strong>אין בין משוח מלחמה לסגן אלא שאם היו מהלכין בדרך ומצאו מת מצוה —</strong> <strong>יטמא משוח מלחמה ואל יטמא הסגן.</strong>
 ומקשים: <strong>והתניא</strong> <small>[והרי שנינו</small> בברייתא<small>]</small> אחרת: <strong>משוח מלחמה קודם</strong> במעלתו <strong>לסגן! אמר מר זוטרא:</strong> אין זו קושיה: <strong>לענין החיותו</strong> להוציאו מן השבי, או להצילו מסכנת מוות — <strong>משוח מלחמה עדיף</strong> <small>[יתר</small><small>],</small> <strong>מאי טעמא</strong> <small>[מה טעם</small><small>]</small> הדבר — <strong>דתלו ביה</strong> <small>[שתלויים בו</small><small>]</small> <strong>רבים</strong> בזמן המלחמה, ואולם
 <strong>לענין טומאה —</strong> <strong>סגן עדיף</strong> <small>[יתר</small><small>].</small> <strong>דתניא</strong> <small>[ש</small>כן שנינו בברייתא<small>],</small> <strong>ר' חנינא בן אנטיגנוס אומר: למה תקנו סגן לכהן גדול —</strong> <strong>שאם אירע בו פסול</strong> בכהן הגדול — <strong>הרי נכנס</strong> הסגן <strong>ומשמש תחתיו.</strong>
 <big>א</big> לגופה של ההלכה שבמשנתנו אומרים: <strong>עד כאן לא פליגי</strong> <small>[נחלקו</small><small>]</small> ר' אליעזר וחכמים במשנתנו <strong>אלא בכהן גדול ונזיר כי קא אזלי בהדי הדדי</strong> <small>[כאשר</small> הם הולכים יחד<small>]</small> בדרך ופגשו במת מצוה מי מהם צריך להיטמא, <strong>אבל חד חד לחודיה בר איטמויי אינון</strong> <small>[</small>כל אחד ואחד לעצמו בני טומאה הם<small>].</small> <strong>מנא הני מילי</strong> <small>[מניין הדברים הללו</small><small>]</small> שלמרות שאסורים כהן גדול ונזיר להיטמא לכל אדם ואף לקרוביהם הם, צריכים להיטמא למת מצוה?
 <strong>דתנו רבנן</strong> <small>[ששנו חכמים</small><small>]:</small> נאמר בכהן גדול "ו <strong>על כל נפשת מת לא יבא</strong> לאביו ולאמו לא יטמא" (ויקרא כא, יא) ונברר: <strong>במה</strong> (במי) <strong>הכתוב</strong> "על כל נפשות מת" <strong>מדבר? אי</strong> <small>[אם</small><small>]</small> <strong>ברחוקים</strong> שאינם קרוביו — <strong>קל וחומר הוא; ומה כהן הדיוט</strong> שאף <strong>שהוא מיטמא ל</strong>בני משפחתו ה<strong>קרובים —</strong> <strong>אינו מיטמא לרחוקים, כהן גדול שאינו מיטמא</strong> אפילו <strong>לקרובים, אינו דין שאינו מיטמא לרחוקים? אלא בקרובים הכתוב מדבר</strong> ונאסר איפוא הכהן הגדול להיטמא לכל אדם, אף לקרוביו. ואם כן, מה צורך בהמשך הדברים בפסוק הזה: "לאביו ולאמו לא יטמא"? אלא שכל אחד מהדברים הללו בא ללמד הלכה נוספת.
  מה שנאמר "לאביו" בא למעט: <strong>ולאביו הוא</strong> ש<strong>אינו מיטמא, הא</strong> <small>[הרי</small><small>]</small> <strong>מיטמא הוא למת מצוה.</strong>
## דף מח.
 <strong>"ולאמו"</strong> — בא <strong>ל</strong>צורך לימוד <strong>גזירה שוה, לכ</strong> מו ששנה <strong>רבי.</strong> <strong>דתניא</strong> <small>[ש</small>כן שנינו בברייתא<small>],</small> <strong>רבי אומר:</strong> נאמר <strong>גבי</strong> <small>[אצל</small><small>]</small> <strong>נזיר</strong> "לא יטמא להם במותם" (במדבר ו, ז), לומר: דווקא <strong>במותם</strong> של קרוביו <strong>אינו מיטמא</strong> להם, <strong>אבל מיטמא הוא לנגעם</strong> (אם נצטרעו) <strong>ולזיבתם. ואין לי</strong> הלכה זו <strong>אלא בנזיר,</strong> שדבר זה מפורש בו, <strong>בכהן גדול מנין?</strong>
 <strong>אמרת: לא יאמר "אמו" בכהן גדול, שאין תלמוד לומר,</strong> שאין הכתוב הזה מלמדנו דבר, ומובן שכך הדין <strong>שהרי קל וחומר הוא: ומה אם במקום שכהן הדיוט מיטמא לאחיו מאביו —</strong> <strong>אין כהן גדול מיטמא</strong> אפילו <strong>לאביו, מקום שאין כהן הדיוט מיטמא</strong> אפילו <strong>לאחיו מאמו</strong> שאינו נחשב קרוב לענין היתר טומאה — <strong>אינו דין שאין כהן גדול מיטמא לאמו</strong> עצמה?
 <strong>אם זכיתה מהדין,</strong> כלומר, אם אכן הצלחת להוכיח את הדברים האלה לפי קל וחומר זה — אם כן <strong>מה תלמוד לומר "אמו" בכהן גדול?</strong> הרי זה <strong>מופנה</strong> (מיותר) <strong>להקיש ולדון הימנו גזירה שוה: נאמר "אמו" בנזיר</strong> (במדבר ו, ז) <strong>ונאמר "אמו" בכהן גדול</strong> (ויקרא כא, יא),
 <strong>מה "אמו" האמור בנזיר</strong> הכוונה היא — ש<strong>במותם אינו מיטמא, אבל מיטמא הוא לנגעם ולזיבתם</strong> שהרי אין הנזיר מוזהר כלל על טומאה זו — <strong>אף "אמו" האמור בכהן גדול</strong> ללמד: <strong>במותם אינו מיטמא, אבל מיטמא לנגעם ולזיבתם.</strong>
 <big>א</big> ומבררים עוד: <strong>אשכחן</strong> <small>[מצאנו</small><small>]</small> איפוא את מקורו של הדין ב<strong>כהן גדול</strong> שמיטמא למת מצוה. <strong>נזיר מנלן</strong> <small>[מניין לנו</small><small>]</small> שמיטמא למת מצוה? <strong>דתניא</strong> <small>[ש</small>כן שנינו בברייתא<small>]:</small> נאמר בנזיר <strong>"כל ימי הזירו לה' על נפש מת לא יבא"</strong> (במדבר ו, ו),
 <strong>שומע אני</strong> איסור לגבי כל הנפשות, ו<strong>אפילו נפש בהמה במשמע,</strong> שהרי אף היא קרויה נפש, <strong>כענין שנאמר "</strong>ו<strong>מכה נפש בהמה"</strong> (ויקרא כד, יח) — <strong>תלמוד לומר: "על נפש מת לא יבא" —</strong> <strong>בנפש אדם הכתוב מדבר. ר' ישמעאל אומר: אינו צריך</strong> ללימוד זה, <strong>הרי הוא אומר "לא יבא"</strong> ללמד כי דווקא <strong>בנפשות המטמאות בביאה הכתוב מדבר,</strong> כלומר באלה שבמותם מטמאים טומאת אוהל, שאם בא למקום שבו מצוי מת זה בתוכו — נטמא. ואילו בהמה מתה אינה מטמאה אלא במגע ובמשא.
  ומעתה, שנאסר על הנזיר להיטמא לכל אדם, בין קרובים ובין רחוקים, מה שנוסף מיד אחר כך <strong>"לאביו ולאמו</strong> לא יטמא<strong>"</strong> (ויקרא כא, יא) בא להשמיענו דין נוסף: להם <strong>אינו מיטמא, אבל מיטמא הוא למת מצוה.</strong>
 ויש מקום לשאול: ולכאורה <strong>עד שלא יאמר</strong> הכתוב בדרך זו, <strong>יש לי בדין,</strong> אפשר היה ללמוד זאת מעצמנו בדרך קל וחומר: <strong>ומה כהן גדול שקדושתו קדושת עולם —</strong> <strong>מיטמא למת מצוה, נזיר שאין קדושתו קדושת עולם, אינו דין שמיטמא למת מצוה?</strong>
 ויש לדחות: <strong>לא, אם אמרת בכהן גדול —</strong> <strong>שכן אינו מביא קרבן על טומאתו</strong> (אם נטמא), <strong>תאמר בנזיר שמביא קרבן על טומאתו. הואיל ומביא קרבן על טומאתו</strong> שמא <strong>לא יטמא למת מצוה?</strong> על כן <strong>תלמוד לומר: "לאביו ולאמו לא יטמא" —</strong> <strong>אבל מיטמא</strong> הוא <strong>למת מצוה.</strong>
 <strong>או</strong> שמא תלמד מכאן באופן אחר: <strong>אינו מיטמא לאביו ולאמו —</strong> <strong>אבל יטמא לשאר מתים!</strong> ויש לדחות: <strong>אמרת קל וחומר</strong> הוא: <strong>ומה כהן הדיוט שמיטמא לקרובין —</strong> <strong>אינו מיטמא לשאר מתים</strong> שאינם קרוביו (ראה ויקרא כא, א-ב), <strong>נזיר שאינו מיטמא לקרובין אינו דין שלא יטמא לשאר מתים?</strong>
## דף מח:
 <strong>הא</strong> <small>[הרי</small><small>]</small> <strong>מה תלמוד לומר "לאביו ולאמו"</strong> (במדבר ו, ז) — להדגיש: <strong>לאביו ולאמו הוא</strong> ש<strong>לא מיטמא, אבל מיטמא הוא למת מצוה.</strong>
 ואפשר לשאול על הצורך בלימוד זה: <strong>עד</strong> ש<strong>לא יאמר</strong> דבר זה מדיוק הכתוב, <strong>יש לי</strong> בידי ללמוד זאת לכאורה <strong>בדין</strong> (מסברה); <strong>נאמרו כללות,</strong> איסור כללי שלא להיטמא למת ("ועל כל נפשות מת לא יבוא". ויקרא כא, יא) <strong>בכהן גדול, ונאמרו כללות</strong> כאלה גם <strong>בנזיר</strong> ("על נפש מת לא יבוא". במדבר ו, ו), <strong>מה כללות האמורות בכהן גדול</strong> למדים מהן כי <strong>לאביו אינו מיטמא אבל מיטמא למת מצוה, אף כללות האמורות בנזיר —</strong> <strong>לאביו אינו מיטמא אבל מיטמא למת מצוה,</strong> ונמצא שאין צורך בלימוד מ"לאביו ולאמו".
  ואולם אפשר לדחות: <strong>או כלך לדרך זו</strong> (לך בשיטה אחרת): <strong>נאמרו כללות</strong> לאיסור טומאת המת <strong>בכהן הדיוט</strong> (ככתוב "לנפש לא יטמא בעמיו". ויקרא כא, א) <strong>ונאמרו כללות בנזיר, מה כללות האמורות בכהן הדיוט</strong> — בכל זאת <strong>מיטמא לאביו</strong> (כמפורש ויקרא כא, ב), <strong>אף כללות האמורות בנזיר מיטמא לאביו.</strong>
 לכן לא ניתן ללמוד מן הכלל, אלא כפי שדייקנו: <strong>תלמוד לומר</strong> בנזיר <strong>"לאביו ולאמו לא יטמא", הא</strong> <small>[הרי</small><small>]</small> <strong>למת מצוה מיטמא.</strong> על הוכחה אחרונה זו שואלים: <strong>הא מיבעי ליה</strong> <small>[</small>הרי פסוק זה נצרך לו<small>]</small> לעצם הדין, <strong>לומר שאין מיטמא לאביו</strong> (שלא ככהן הדיוט), וכיצד למד מכאן שמיטמא למת מצוה?
 <strong>אלא</strong> כך צריך לומר: ייתור המלה <strong>"לאביו"</strong> בא <strong>לומר שאין מיטמא לאביו,</strong> וכל שכן לשאר קרוביו. ואילו ייתור המלה <strong>"לאחיו"</strong> בא לומר: לאחיו <strong>אינו מיטמא, הא</strong> <small>[הרי</small><small>]</small> <strong>למת מצוה מיטמא. "ולאמו" —</strong> <strong>לגזרה שוה, לכ</strong> פי שדרש <strong>רבי</strong> שמיטמא לשאר טומאות שאינן טומאת מת.
 <strong>"ולאחותו"</strong> בא ללמד עוד הלכה אחרת, <strong>לכדתניא</strong> <small>[לכפי ששנינו</small> בברייתא<small>].</small> <strong>דתניא</strong> <small>[ש</small>כן שנינו בברייתא<small>]:</small> הכתוב בנזיר <strong>"לאחותו" מה תלמוד לומר?</strong> שהרי פרט זה לכאורה מיותר, שכבר למדנו כל הלכות טומאת נזיר משאר הפרטים!
  אלא בא ללמד: <strong>הרי שהלך</strong> אדם <strong>לשחוט את פסחו ו</strong>כן <strong>למול את בנו</strong> שהן מצוות עשה חמורות שיש חיוב כרת על ביטולן, <strong>ושמע שמת לו מת</strong> אחד מקרוביו — <strong>יכול יטמא</strong> למתו וייבטל מן המצוה — <strong>אמרת: לא יטמא,</strong> שאינו רשאי לבטל מצוה חמורה זו, אף מפני טומאת קרובו.
 <strong>יכול</strong> אף <strong>לא יטמא למת מצוה —</strong> <strong>תלמוד לומר: "לאחותו",</strong> הרי זה בא להדגיש: דווקא <strong>לאחותו</strong> או לשאר קרוביו <strong>הוא</strong> ש<strong>אינו מיטמא</strong> הנזיר אף לצורך מצוה חשובה, <strong>הא</strong> <small>[הרי</small><small>]</small> <strong>למת מצוה —  הריהו</strong> <strong>מיטמא.</strong>
 <strong>ר' עקיבא אומר</strong> שיש לדרוש פסוק זה בנזיר באופן אחר: מן האמור "על נפש מת לא יבוא" נלמד כך: <strong>"נפשות" —</strong> <strong>אלו הרחוקין, "מת" —</strong> <strong>אלו הקרובין,</strong> ובא הפסוק הבא להדגיש: <strong>"לאביו ולאמו" אינו מיטמא, אבל מיטמא הוא למת מצוה.</strong>
 ולמה נאמר <strong>"לאחיו"</strong> הרי זה להדגשה נוספת: <strong>שאם היה כהן גדול והוא נזיר —</strong> <strong>לאחיו אינו מיטמא, אבל מיטמא הוא למת מצוה. "לאחותו" —</strong> <strong>כדתניא</strong> <small>[כפי ששנינו</small> בברייתא<small>]:</small> <strong>הרי שהיה הולך לשחוט את פסחו ולמול את בנו כו',</strong> כלומר, אפילו בזמן שהוא הולך לעשות מצוה חשובה זו ונזדמן לפניו מת מצוה —  מת מצוה קודם.
  ושואלים:  <strong>ולר' עקיבא, גזירה שוה</strong> של <strong>רבי,</strong> מ"ולאמו", שמותר הכהן הגדול, כפי שמותר הנזיר, להיטמא לשאר טומאות (שאינן טומאת מת) של קרוביו, <strong>מנליה</strong> <small>[מניין לו</small><small>]</small>  מניין הוא למד הלכה זו?
  ומשיבים:  <strong>אמר</strong> <small>[</small>יכול היה לומר<small>]</small> <strong>לך: כיון</strong> ש<strong>אמר מר</strong> <small>[החכם</small><small>]</small> <strong>אם היה</strong> אותו אדם גם <strong>כהן גדול ו</strong>גם <strong>נזיר, לאחיו אינו מיטמא, אבל מיטמא הוא למת מצוה,</strong> אם כן יש לנו לומר <strong>מה לי כהן גדול לחודיה</strong> <small>[לבדו</small><small>]</small> <strong>מה לי נזיר וכהן גדול.</strong> ומאחר שגילה הכתוב בנזיר שהוא רשאי להיטמא לנגעי קרוביו ("לא יטמא להם במותם") —  הוא הדין כשהיה כהן גדול ונזיר.
  ושואלים:  <strong>ול</strong>דעת <strong>ר' ישמעאל, כהן גדול והוא נזיר מנליה</strong> <small>[מניין לו</small><small>]</small> שמיטמא למת מצוה? ומשיבים: <strong>כיון דשרא רחמנא חד לאו</strong> <small>[שהתירה התורה לאו אחד</small><small>]</small> <strong>גבי</strong> <small>[אצל</small><small>]</small> <strong>מת מצוה</strong> בין בנזיר ובין בכהן גדול — <strong>מה לי חד לאו</strong> <small>[לאו אחד</small><small>],</small> <strong>מה לי תרין</strong> <small>[שני</small><small>]</small> <strong>לאוין,</strong> שאם התירה התורה איסור טומאה לגבי מת מצוה, אין הבדל אם היה זה איסור אחד בפני עצמו או שניהם יחד.
 <strong>"אחותו" למה לי? סלקא דעתך אמינא</strong> <small>[יעלה על דעתך לומר</small><small>]</small> <strong>כי שרא רחמנא</strong> <small>[כאשר התירה התורה</small><small>]</small> להיטמא <strong>למת מצוה</strong> הרי זה ב<strong>נזיר וכהן</strong> — ש<strong>איסור לאוי</strong> <small>[לאוין</small><small>]</small> <strong>הוא,</strong> שאין בהם אלא מצוות לא תעשה להיטמא. <strong>אבל מילה ופסח</strong> שיש בביטולם עונש <strong>כרת, לא יטמא למת מצוה —</strong> על כן <strong>קא משמע לן</strong> <small>[השמיע לנו</small><small>]</small> שבכל זאת מיטמא.
## דף מט.
 <strong>ולר' עקיבא, מכדי</strong> <small>[הרי</small><small>]</small> <strong>לא שנא</strong> <small>[שונה</small><small>]</small> בעיניו הדין אם היה הוא <strong>כהן גדול לחודיה</strong> <small>[לבדו</small><small>]</small> <strong>ולא שנא</strong> <small>[שונה</small><small>]</small> אם היה <strong>כהן גדול והוא</strong> גם <strong>נזיר,</strong> הלוא ההלכה שמותר לו להיטמא למת מצוה <strong>נפקא</strong> <small>[יוצאת,</small> נלמדת<small>]</small> <strong>מ"לאחיו"</strong> האמור בנזיר (במדבר ו, ז), אם כן מה שנכתב <strong>"לאביו ולאמו" למה לי?</strong>  הרי די באיסור הכללי להיטמא לכל מת!
  ומשיבים:  <strong>צריכי</strong> <small>[צריכים</small> שניהם<small>]</small> להיכתב: <strong>דאי כתב</strong> <small>[שאם היה כותב</small><small>]</small> רק <strong>"</strong>ל<strong>אביו" הוה אמינא</strong> <small>[הייתי אומר</small><small>]:</small> <strong>היינו טעמא</strong> <small>[זה הטעם</small><small>]</small> ש<strong>לא מיטמא ליה</strong> <small>[לו</small><small>] —</small> <strong>משום</strong> ש<strong>חזקה בעלמא</strong> <small>[בלבד</small><small>]</small> <strong>הוא,</strong> שהרי לעולם אין הוכחה ודאית שאכן אדם זה הוא אביו, אלא סומכים על החזקה שכיון שמוחזק שהוא אביו — מן הסתם אביו הוא. <strong>אבל אמו דידעין דילדתיה</strong> <small>[ש</small>אנו יודעים שילדה אותו<small>] —</small> <strong>ליטמא</strong> <small>[יטמא</small><small>]</small> <strong>לה,</strong>  שהרי לגבי אמהות יכולה להיות עדות גמורה, ולכן היה צריך לכתוב "אמו".
  ולהיפך:  <strong>ואי כתב רחמנא</strong> <small>[ואם</small> היתה כותבת התורה<small>]</small> "ל <strong>אמו"</strong> בלבד, <strong>הוה אמינא</strong> <small>[הייתי אומר</small><small>]:</small> דווקא <strong>אמו לא ליטמא</strong> <small>[יטמא</small><small>]</small> <strong>לה —</strong> משום <strong>דלאו אזיל</strong> <small>[שאין הולך</small><small>]</small> <strong>זרעה בתרה</strong> <small>[אחריה</small><small>],</small> שאין אדם מתייחס אחר אמו אלא אחר אביו. <strong>אבל אביו, כיון</strong> ש<strong>אמר מר</strong> <small>[החכם</small><small>]</small> ודייק מן הכתוב <strong>"למשפחתם לבית אבתם"</strong> (במדבר א, ב) שייחוס המשפחה נקבע לפי האב, <strong>אימא ליטמא ליה</strong> <small>[אמור שייטמא לו</small><small>] —</small> על כן <strong>קא משמע לן</strong> <small>[השמיע לנו</small><small>]</small>  שגם לאביו אינו מיטמא.
  ושואלים: ולשיטת ר' עקיבא,  <strong>"ועל כל נפשת מת לא יבא"</strong> (ויקרא כא, יא) האמור בכהן גדול <strong>למה לי?</strong>
## דף מט:
 <strong>"על כל" —</strong> <strong>לאפוקי</strong> <small>[להוציא,</small> למעט<small>]</small> <strong>רחוקים,</strong> שלא ייטמא להם, <strong>"מת" —</strong> <strong>לאפוקי</strong> <small>[להוציא</small><small>]</small> <strong>קרובים, "נפשת" —</strong> <strong>לאפוקי</strong> <small>[להוציא</small><small>]</small> <strong>רביעית דם שיצא משני מתים</strong> ("נפשות") שגם הוא <strong>מטמא באהל, שנאמר: "</strong>ו<strong>על כל נפשת מת לא יבא"</strong> (במדבר כא יא) — אפילו דם של שתי נפשות מצטרף יחד לשיעור טומאה.
 <big>א משנה</big> <strong>על אלו טומאות הנזיר מגלח</strong> אם נטמא בהן: <strong>על המת, ועל כזית מן המת, ועל כזית נצל</strong> (ליחה היוצאת מן המת), <strong>ועל מלא תרווד</strong> (כף גדולה) של <strong>רקב</strong> מן המת. <strong>על השדרה, ועל הגולגולת, ועל אבר מן המת</strong> <strong>ועל אבר מן החי שיש עליו</strong> על אחד מהם <strong>בשר כראוי, ועל חצי קב עצמות</strong> מת, <strong>ועל חצי לוג דם.</strong> 
 <strong>ו</strong>מגלח הנזיר בכל אלו <strong>על מגען ועל משאן ועל אהילן</strong> אם מאהיל עליהם, או נכנס לאוהל שהם מצויים בו. <strong>ועל עצם</strong> מן המת שגודלה <strong>כשעורה</strong> מיטמא <strong>על מגעו ועל משאו,</strong> אבל אין לו טומאת אוהל.
 <strong>על</strong> כל <strong>אלו הנזיר מגלח, ומזה ב</strong>יום ה<strong>שלישי וב</strong>יום ה<strong>שביעי</strong> להיטהר מטומאת המת, <strong>וסותר את</strong> כל הימים <strong>הקודמין</strong> שכבר מנה לנזירותו, <strong>ואינו מתחיל למנות</strong> לנזירות חדשה <strong>אלא עד שיטהר ומביא את קרבנותיו.</strong>
 <big>ב גמרא</big> <strong>תנו רבנן</strong> <small>[שנו חכמים</small><small>]:</small> <strong>אחר פטירתו של ר' מאיר אמר להן ר' יהודה לתלמידיו: אל יכנסו תלמידי רבי מאיר לכאן</strong> לבית המדרש, <strong>מפני שקנתרנין</strong> (מרגיזים) <strong>הן, ולא ללמוד תורה הן באין אלא לקפחני</strong> (להציק לי, לנצח אותי) <strong>בהלכות הן באין.</strong> בכל זאת <strong>דחק סומכוס</strong> תלמידו של ר' מאיר <strong>ונכנס.</strong>
 וכאשר עסקו באותו ענין <strong>אמר להם: כך שנה לי</strong> רבי, <strong>ר' מאיר</strong> (כפי שהוא במשנתנו): <strong>על אלו טומאות הנזיר מגלח: על המת ועל כזית מן המת. כעס ר' יהודה ואמר להן, לא כך אמרתי לכם: אל יכנסו תלמידי ר' מאיר לכאן מפני שקנתרנין הן?</strong> שהרי מה שאמר בשם ר' מאיר "על המת" אין לו צורך לאומרו, שהרי אם <strong>על כזית מן המת מגלח —</strong> <strong>על המת</strong> כולו <strong>לא כל שכן?!</strong>
## דף נ.
 <strong>אמר ר' יוסי:</strong> מעתה <strong>יאמרו מאיר שכב</strong> (מת), <strong>יהודה כעס, יוסי שתק</strong> ולא הגיב — אם כן <strong>תורה מה תהא עליה? אמר ר' יוסי: לא נצרכה</strong> להיאמר שמגלח "על המת" <strong>אלא למת שאין עליו כזית בשר</strong> שלמרות כן מגלח. ומקשים: <strong>ועדיין יאמר: על אבר ממנו</strong> מן המת <strong>מגלח</strong> כפי ששנינו במשנה, ואף אם אין בו כזית, <strong>על כולו לא כל שכן</strong> שמגלח אף אם אין בו כזית בשר?!
 <strong>אלא</strong> יש לפרש זאת <strong>כדאמר</strong> <small>[כפי שאמר</small><small>]</small> <strong>ר' יוחנן</strong> לענין אחר: <strong>לא נצרכה אלא לנפל ש</strong>עדיין <strong>לא נתקשרו אבריו בגידין,</strong> כלומר, שהוא עדיין רק בשר בלבד ואין בו גידים ועצמות. <strong>הכא נמי</strong> <small>[כאן גם כן</small><small>]</small> כשאמרה משנה שעל המת מגלח, נאמר כי מדובר <strong>בנפל</strong> שעדיין <strong>לא נתקשרו אבריו בגידין,</strong> שאף על פי שאין אבר ממנו מטמא, לפי שאין בו גידים ועצמות, מכל מקום הוא עצמו מטמא.
 <strong>רבא אמר</strong> הסבר אחר: <strong>לא נצרכה אלא לרוב בניינו ו</strong>כן <strong>לרוב מניינו</strong> של מת קטן מאד, אף <strong>שאין בהן</strong> בכולם <strong>רובע עצמות.</strong> שכיון שהוא רוב בנין או רוב מנין של מת, דינו כמת שלם, ואי אפשר היה ללמוד זאת משיעור טומאה של חלק ממנו.
 <big>א</big> שנינו <strong>"על כזית מת ועל כזית נצל".</strong> מסבירים: <strong>ואיזהו נצל —</strong> <strong>בשר המת ש</strong>נימוח ואחר כך <strong>קרש, ומוהל</strong> ליחה שיוצאת מן המת <strong>שהרתיח,</strong>  שהתחיל לתסוס, והתקשה אחר כך.
  ושואלים:  <strong>היכי דמי</strong> <small>[כיצד בדיוק מדובר</small><small>]?</small> <strong>אילימא דלא ידעינן דדידיה</strong> <small>[אם תאמר</small> במקרה שאין אנו יודעים ששלו<small>]</small> <strong>הוא,</strong> כלומר, שאין אנחנו בטוחים שדבר זה יצא מן המת, <strong>כי</strong> <small>[כאשר</small><small>]</small> הוא <strong>קרש מאי הוי</strong> <small>[מה יש</small><small>]</small> מה נוסף על ידי כך? <strong>אלא</strong> תאמר <strong>דידעינן דדידיה</strong> <small>[שאנו יודעים ששלו</small><small>]</small> <strong>הוא</strong> מן המת יצא, אם כן <strong>אף על גב</strong> <small>[אף על פי</small><small>]</small> ש<strong>לא קרש</strong> בכל זאת יהא טמא!
 <strong>אמר ר' ירמיה,</strong> כך צריך להסביר: מדובר <strong>בסתם</strong> שאנו יודעים שמן המת הוא, אלא שאין אנו יודעים אם היה זה חלק שמטמא. ולכן בודקים את הדבר, <strong>אי</strong> <small>[אם</small><small>]</small> בסוף הדבר הזה <strong>קרש</strong> <small>[מתקרש</small><small>],</small> יש להניח ש<strong>מוהל הוא,</strong> ליחה מן המת המטמאת, ואם <strong>לא קרש</strong> יש לומר <strong>דלמא</strong> <small>[שמא</small><small>]</small> <strong>כיחו וניעו הוא,</strong> כלומר, רוק וליחה שיצאו ממנו, ובאלו אין טומאת מת.
 אגב האיזכור של טומאת נצל <strong>בעא מיניה</strong> <small>[שאל אותו</small><small>]</small> <strong>אביי מרבה:</strong> האם <strong>יש נצל לבהמה או אין נצל לבהמה?</strong> כלומר, האם בדין טומאת נבלת בהמה יש גם כן דין נצל שמטמא כנבילה עצמה, או לא. וצדדי השאלה: <strong>מי אמרינן</strong> <small>[האם אנו אומרים</small><small>]</small> <strong>גמירי</strong> <small>[למודים אנו</small> במסורת<small>]</small> דין <strong>נצל דאתי</strong> <small>[שבא</small><small>]</small> <strong>מאדם, אבל</strong> זה <strong>דאתי</strong> <small>[שבא</small><small>]</small> <strong>מבהמה —</strong> <strong>לא,</strong> אינו נחשב כנצל ואין בו טומאת נבילה. <strong>או דלמא</strong> <small>[שמא</small><small>]</small> <strong>לא שנא</strong> <small>[שונה</small><small>],</small>  שדין הנצל בכלל הוא כדין הבשר עצמו?
  ומעירים:  <strong>הניחא</strong> <small>[זה נוח</small><small>],</small> כלומר, אין זו כלל בעיה <strong>למאן דאמר</strong> <small>[ל</small>דעת מי שאומר<small>]</small> <strong>טומאה חמורה</strong> של נבילה, שתטמא אדם במגע ובמשא, היא <strong>עד</strong> (כל עוד) הנבילה ראויה לאכילה <strong>לגר</strong> (כלומר, למאכל אדם), <strong>ו</strong>אילו <strong>טומאה קלה</strong> לטמא רק אוכלים במגע, נשארת בנבילה <strong>עד</strong> שתיפסל <strong>ל</strong>אכילת <strong>כלב</strong> — <strong>שפיר</strong> <small>[יפה</small><small>],</small> כי לשיטה זו אין דין נצל לבהמה, שהרי בשעה שנימוח הבשר ודאי אינו ראוי עוד לאכילת אדם.
 <strong>אלא למאן דאמר</strong> <small>[ל</small>דעת מי שאומר<small>]</small> שגם <strong>טומאה חמורה</strong> נשארת בנבילה <strong>עד</strong> שתיפסל <strong>ל</strong>אכילת <strong>כלב, מאי איכא למימר</strong> <small>[מה יש לומר</small><small>]?</small>  כלומר, לשיטה זו עומדת השאלה, שהרי נצל זה מן הסתם עדיין ראוי הוא לאכילת כלב. ולפיכך יש לשאול: האם יש דין נצל בבהמה, ונצל זה מטמא. או שמא כיון שנימוח שוב אינו נחשב כבשר הנבילה כלל?
  ומשיבים:  <strong>תא שמע</strong> <small>[בוא</small> ושמע<small>]</small> תשובה לדבר ממה ששנינו: חלב נבלת בהמה ש<strong>המחוהו</strong> (המיסו אותו) <strong>באור</strong> (אש) — עדיין הוא <strong>טמא,</strong> ואולם אם נמס <strong>בחמה,</strong> שנפגם טעמו — <strong>טהור. ואי סלקא דעתך</strong> <small>[ואם עולה על דעתך</small><small>]</small> לומר לפי השיטה שנבילה מטמאה <strong>עד</strong> שתיפסל <strong>ל</strong>אכילת <strong>כלב,</strong> כי יש נצל לבהמה, אם כן <strong>אפילו</strong> חלב שנמס <strong>בחמה נמי</strong> <small>[גם כן</small><small>]</small>  יהא טמא! שאף שנפגם טעמו, מכל מקום ראוי הוא עדיין לאכילת כלב.
  ומשיבים:  <strong>אימת ממחי ליה</strong> <small>[מתי הוא נמס</small><small>]</small> — <strong>בתר דאסרוח</strong> <small>[אחר שהסריח</small><small>]</small> ומשום כך השליכוהו, ונמס <strong>בחמה,</strong> אולם <strong>כיון דאסרח</strong> <small>[שהסריח</small><small>] —</small> <strong>הוה ליה</strong> <small>[הרי נעשה</small><small>]</small> כבר <strong>עפר,</strong> שבטלה ממנו טומאה כל עיקר, שלאחר שנימוח אינו ראוי עוד אף לאכילת כלב. ואין מכאן ראיה.
 <big>ב</big> אגב הדברים הללו מביאים דיון בנושא המתקשר אליהם. <strong>תנן</strong> <small>[שנינו</small> במשנה<small>]:</small> <strong>כל הנצוק —</strong> <strong>טהור.</strong> כלומר, אם יוצק אדם נוזל מכלי אחד למשנהו — אין אנו אומרים שסילון היציקה הנוזל מחבר בין הכלי שלמטה והכלי שלמעלה. ולכן אם היה הכלי העליון ומה שבתוכו טהור — אינו נטמא גם אם הכלי התחתון שאליו נצוק הנוזל טמא, שאין סילון של נוזלים מהווה חיבור לכל דבר.
 <strong>חוץ מדבש הזיפים</strong> (סוג דבש סמיך מאד) <strong>ו</strong>כן <strong>הצפיחית</strong> (קמח מעורב בדבש), שכיון שהם סמיכים מאד הרי אינם נחשבים עוד כנוזל, אלא כעין מוצק רך, והריהם גוף אחד המחבר בין שני הכלים לענין טומאה.
## דף נ:
 <strong>בית שמאי אומרים: אף</strong> הניצוק של <strong>המקפה</strong> (תבשיל) <strong>של גריסין</strong> (פולים שנכתשו ונשברו במכתש) <strong>ושל פול</strong> (שלם) גם כן נחשב לחיבור <strong>מפני שהיא סולדת</strong> (חוזרת) <strong>לאחוריה,</strong> שהרי כאשר פוסקים לצקת מקפה זו רואים שחלק מן הניצוק חוזר לאחוריו, ואם כן הניצוק צריך להיחשב כיחידה אחת.
 <strong>בעי</strong> <small>[שאל</small><small>]</small> <strong>רמי בר חמא</strong> שאלה זו: האם <strong>יש נצוק לאוכלין או אין נצוק לאוכלין.</strong> כלומר מיני אוכל, כגון שומן, שהמסו אותם, האם ניצוק הוא חיבור בהם? וצדדי השאלה: <strong>מי אמרינן</strong> <small>[האם אנו אומרים</small><small>]</small> שדבש הזיפים והצפיחית מהווים חיבור <strong>משום דאית בהו רירי</strong> <small>[שיש בהם רירים</small><small>],</small> <strong>והני לית בהו רירי</strong> <small>[ואלה,</small> אוכלים, אין בהם רירים<small>].</small> <strong>או דלמא</strong> <small>[שמא</small><small>]</small> הטעם שדבש הזיפים והצפיחית <strong>משום דסמיכין</strong> <small>[שסמיכים</small><small>]</small> <strong>הוא, והכא הא</strong> <small>[וכאן הרי</small><small>]</small> אוכלים שהומסו <strong>סמיכים הוא</strong> <small>[הם</small><small>]?</small>
 <strong>אמר רבא תא שמע</strong> <small>[בוא</small> ושמע<small>]</small> פתרון לשאלה ממה ששנינו: <strong>חלב המת שהוא שלם</strong> ויש בו כזית <strong>והתיכו</strong> — הריהו <strong>טמא, היה</strong> החלב <strong>מפורד</strong> מתחילתו לחלקים קטנים מכזית שלא היה בהם כדי לטמא, <strong>והתיכו</strong> ונצטרף יחד לכזית — <strong>טהור. ואי סלקא דעתך</strong> <small>[ואם עולה על דעתך</small><small>]</small> לומר ש<strong>אין נצוק לאוכלין,</strong> גם אם היה <strong>שלם והתיכו נמי ליטהר</strong> <small>[גם כן שייטהר</small><small>]</small> שהרי נעשה נוזל ומתפשט ממקום למקום במחבת, ואם אינו חיבור — יחשב כל חלק שנוזל לעצמו, ויבטל שיעור כזית!
 <strong>אמר ר' זירא: אנא</strong> <small>[אני</small><small>]</small> <strong>ומר בריה</strong> <small>[בנו</small><small>]</small> של <strong>רבינא תרגימנא</strong> <small>[תרגמנו,</small> הסברנו<small>]:</small> <strong>הכא במאי עסקינן</strong> <small>[כאן במה אנו עוסקים</small><small>] —</small> <strong>כגון דבהדי דמרתח ליה</strong> <small>[שבזמן שהוא מרתיח אותו</small><small>]</small> <strong>סליק עמודא דנורא לפומיה דמנא וקרש</strong> <small>[עולה עמוד האש</small> שמתחת לכלי לפי הכלי, ונקרש<small>]</small> שם החלב, <strong>דאיתיה כולא גבי הדדי</strong> <small>[שנמצא כולו יחד</small><small>]</small> ואין כאן ניצוק.
 <strong>אמר ליה</strong> <small>[לו</small><small>]</small> <strong>רבינא לרב אשי: תא שמע</strong> <small>[בוא</small> ושמע<small>]</small> פתרון לשאלה האם יש ניצוק באוכלים, ממה ששנינו: <strong>בית שמאי אומרים: אף המקפה של גריסין ושל פול</strong> מטמאים בניצוק <strong>מפני שהן סולדין לאחוריהן,</strong> משמע שבכך תלוי הדבר. אמר לו: <strong>מידי איריא</strong> <small>[</small>וכי הדברים שייכים זה לזה<small>]?</small> <strong>התם</strong> <small>[שם</small><small>]</small> באוכלים, צד הספק לומר שיהא בהם ניצוק הוא <strong>משום דסמיכין</strong> <small>[ש</small>הם סמיכים<small>].</small> <strong>הכא</strong> <small>[כאן</small><small>]</small> במקפה, יש לומר שמהווה חיבור <strong>משום רירי</strong> <small>[הרירים</small><small>]</small> שיש בה, ולכן אין ניצוק מחבר אלא בדבש, וכיוצא בו מקפה, שיש בהם רירים, ולא באוכלים.
 <big>א</big> שנינו במשנה: <strong>"ועל מלא תרווד רקב". ו</strong>מבררים <strong>כמה שיעורו</strong> של מלוא תרווד זה? <strong>חזקיה אמר: מלא פיסת</strong> (כף) <strong>היד, ר' יוחנן אמר: מלא חפניו</strong> (כל מה שנכנס בכף היד עם אצבעותיה). ומביאים: <strong>תנן</strong> <small>[שנינו</small><small>]:</small> <strong>מלא תרווד רקב שאמרו ישנו</strong> (יש בו) שיעור כל שנכנס <strong>מעיקר</strong> משורש ה<strong>אצבעות ולמעלה,</strong> אלו <strong>דברי ר' מאיר. וחכמים אומרים: מלא חפניו.</strong>
 ומעתה, <strong>בשלמא</strong> <small>[נניח</small><small>]</small> <strong>ר' יוחנן —</strong> <strong>הוא</strong> ש<strong>אמר כרבנן</strong> <small>[כ</small>דברי חכמים<small>],</small> <strong>אלא חזקיה כמאן</strong> <small>[כמי</small><small>]</small> אמר? הלא דבריו הם <strong>לא כר' מאיר ולא כרבנן</strong> <small>[כחכמים</small><small>],</small> שהרי לדעת חכמים — מלוא חפניו, ולדעת ר' מאיר מדובר רק במה שבתוך האצבעות עצמן בלבד, ולא כדברי חזקיה — במה שבכף היד! <strong>אמרי</strong> <small>[אומרים</small><small>]:</small> השיעור שהגדירו חזקיה <strong>מלא פיסת היד, ו</strong>השיעור שהגדירו ר' מאיר <strong>מלא קשרי אצבעותיו למעלה</strong> מפיסת היד — <strong>חד שיעורא</strong> <small>[שיעור אחד</small><small>]</small> <strong>הוא,</strong> שיש בהם אותה כמות.
  ועל עצם ההנחה לפיה הקשו על חזקיה, <strong>אמר ליה</strong> <small>[לו</small><small>]</small> <strong>רב שימי בר אדא לרב פפא: ממאי דהאי</strong> <small>[ממה,</small> מנין, שזה<small>]</small> שנאמר בדברי ר' מאיר <strong>מקשרי אצבעותיו ולמעלה</strong> הכוונה היא <strong>ל</strong>כיוון <strong>ראש</strong> האצבעות? <strong>דלמא</strong> <small>[שמא</small><small>]</small> הכוונה היא <strong>למטה מדידיה</strong> <small>[ממנו</small><small>]</small> לכיוון הזרוע, <strong>דהוה ליה</strong> <small>[שהרי הוא</small><small>]</small> בדיוק מה שנאמר בדברי חזקיה <strong>מלא פיסת היד</strong> ואין מקום כלל להקשות על חזקיה? לשאלה זו לא נמצאה תשובה, ולכן <strong>תיקו</strong> <small>[תעמוד</small><small>]</small> במקומה.
## דף נא.
 <big>א</big> שנינו במשנתנו שאחת הטומאות שהנזיר מגלח עליהן הוא מלוא תרווד רקב מן המת. ובענין זה <strong>תנו רבנן</strong> <small>[שנו חכמים</small><small>]:</small> <strong>איזהו מת שיש לו</strong> תורת <strong>רקב,</strong> כלומר, שהרקב שלו יש בו דין טומאה — <strong>מת שנקבר ערום בארון של שיש, או על גבי רצפה של אבנים —</strong> <strong>זהו מת שיש לו רקב,</strong> משום שכל הרקב שנמצא בוודאי בא מן המת. אבל אם <strong>נקבר בכסותו,</strong> או נקבר <strong>בארון של עץ, או על גבי רצפה של לבנים —</strong> <strong>זהו מת שאין לו רקב,</strong> משום שיש לשער שיש בתוך הרקב הבא מן המת גם רקב הכסות, או העץ, או הלבנים שהתפוררו. ולמדנו במסורת שאין טומאת רקב המת אלא ביוצא מן המת לבדו, ולא בתערובת.
  ובאותו ענין הוסיף ו<strong>אמר עולא: אין רקב אלא</strong> זה <strong>הבא מן הבשר ומן הגידים ומן העצמות</strong> של המת יחד, ולא מאחד מאלה לחוד. <strong>איתיביה</strong> <small>[הקשה לו</small><small>]</small> <strong>רבא לעולא:</strong> שנינו <strong>רקב הבא מן הבשר —</strong> <strong>טהור,</strong> ונדייק: <strong>הא</strong> <small>[הרי</small><small>]</small> אם הוא בא <strong>מן העצם —</strong> <strong>טמא, ואף על גב דליכא</strong> <small>[ואף על פי שאין</small><small>]</small> בו מן ה<strong>בשר!</strong> והשיב לו עולא: <strong>אימא הכי</strong> <small>[אמור כך</small><small>]</small> ודייק אחרת: <strong>רקב הבא מן הבשר טהור, עד שיש עצם בבשר.</strong>
 וחזר והקשה לו רבא: גם אם מפרשים כן, בכל זאת: <strong>הא ליכא</strong> <small>[הרי אין</small><small>]</small> נזכרים כאן <strong>גידים,</strong> שהרי לא מנה אותם, והלוא צריך שיהיה שם גם רקב מן הגידים! ענה לו: אין צורך לשנות במפורש גידים, שכן <strong>אי אפשר לבשר ולעצמות בלא גידים,</strong> ואם יש שם בשר ועצם — יש גם גידים.
 ועוד בענין זה של רקב המת <strong>אמר רב שמואל בר אבא אמר ר' יוחנן: שני מתים שקברן זה עם זה —</strong> <strong>נעשו גלגלין זה לזה.</strong> כלומר, יש דין תערובת ברקב שלהם. שכיון שאין הרקב ממת אחד לבדו, הרי זה כתערובת רקב אחר, ואינו מטמא. <strong>מתיב</strong> <small>[מקשה</small><small>]</small> עליו <strong>רב נתן,</strong> והרי שנינו: <strong>רקב הבא משני מתים</strong> — <strong>טמא!</strong>
 <strong>אמר רבא:</strong> שם הכוונה היא <strong>שקברו</strong> את <strong>זה בפני עצמו ו</strong>את <strong>זה בפני עצמו, והרקיבו</strong> שניהם בנפרד, <strong>ועמדו</strong> שניהם <strong>על מלא תרווד רקב,</strong> ואז הם מטמאים כרקב מן המת, אף שאינו ממת אחד, כיון שמתחילה היה בהם דין רקב המת. אבל אם נרקבו יחד — נעשו כתערובת זה לגבי זה, ואין הרקב שלהם מטמא.
  ועוד בענין זה של רקב המת <strong>אמר רבה בר בר חנה אמר ר' יוחנן:</strong> אם <strong>גזז שערו</strong> של המת <strong>וקברו</strong> (את השיער) <strong>עמו,</strong> עם המת — <strong>נעשה לו</strong> השיער <strong>גלגלין,</strong> ושוב אין דנים את הרקב מן המת כמטמא. אגב ענין זה מביאים, <strong>תנן התם</strong> <small>[שנינו שם</small><small>]</small> במסכת אהלות: <strong>כל</strong> שבגוף <strong>המת —</strong> <strong>טמא, חוץ מן השינים והשער והצפורן</strong> שאינם מטמאים כחלק מן המת. <strong>ובשעת חיבורן</strong> למת — <strong>כולן טמאין.</strong>
 ובבירורו של דין זה <strong>בעי</strong> <small>[שאל</small><small>]</small> <strong>חזקיה: שערו</strong> של המת <strong>העומד לגלח, צפורן העומד ליגזז, מאי</strong> <small>[מה</small><small>]</small> דינם? <strong>מי אמרינן</strong> <small>[האם אנו אומרים</small><small>]:</small> <strong>כל העומד ליגזז —</strong> <strong>כגזוז דמי</strong> <small>[נחשב</small><small>]</small> ולכן ייחשבו אלה כנפרדים מגופו — ואינם מטמאים, <strong>או דלמא השתא מיהא הא</strong> <small>[שמא עכשיו על כל פנים הרי</small><small>]</small> <strong>מחוברין</strong> הם ומטמאים?
  ושואלים:  <strong>וניפשוט ליה</strong> <small>[ונפתור לו</small> לחזקיה<small>]</small> את הבעיה <strong>מ</strong>מה שאמר <strong>רבה בר בר חנה:</strong> גזז שערו וקברו עמו נעשה לו גלגלין. ונדייק מן הדברים כך: <strong>טעמא</strong> <small>[הטעם,</small> דווקא<small>]</small> שנעשה גלגלין <strong>משום</strong> ש<strong>גזז</strong> את השיער, <strong>הא</strong> <small>[הרי</small><small>]</small> אם <strong>לא גזז</strong> ואפילו אם שיער זה עומד ליגזז — <strong>לא</strong> מטמא! ודוחים: לא, אפשר לומר כי <strong>הכי קאמר</strong> <small>[כך</small> רבה בר בר חנה אומר<small>]:</small> <strong>גזז —</strong> <strong>הרי זה גלגלים</strong> בוודאי. אבל <strong>לא גזז</strong> — עדיין <strong>מיבעי ליה</strong> <small>[מסופק לו</small><small>].</small>
 ועוד בענין רקב המת <strong>בעי</strong> <small>[שאל</small><small>]</small> <strong>ר' ירמיה: רקב הבא מן העקב מהו,</strong> מה דינו? וצדדי השאלה: <strong>כי גמרינן</strong> <small>[כאשר אנו למודים</small><small>]</small> במסורת הרי זה דווקא <strong>רקב הבא מכוליה</strong> <small>[מכולו</small><small>],</small> מכל גופו של ה<strong>מת, אבל</strong> רקב <strong>דאתי</strong> <small>[שבא</small><small>]</small> <strong>מן</strong> ה<strong>עקב —</strong> <strong>לא, או דלמא לא שנא</strong> <small>[או שמא אינו שונה</small><small>]?</small>
 ומציעים פתרון לבעיה זו: <strong>תא שמע</strong> <small>[בוא</small> ושמע<small>]</small> ממה <strong>דתני</strong> <small>[ששנה</small><small>]</small> <strong>ר' נתן בר' אושעיא: רקב הבא משני מתים —</strong> <strong>טמא. ואי סלקא דעתך</strong> <small>[ואם עולה על דעתך</small><small>]</small> לומר כי רקב <strong>הבא מן העקב לא</strong> מטמא, אם כן <strong>זיל הכא</strong> <small>[לך לכאן</small><small>] —</small> <strong>דלמא</strong> <small>[שמא</small><small>]</small> <strong>דרך עקב קאתי</strong> <small>[בא</small><small>]</small> הרקב, <strong>והכא</strong> <small>[וכאן</small><small>] —</small> <strong>דלמא</strong> <small>[שמא</small><small>]</small> <strong>דרך עקב קאתי</strong> <small>[בא</small><small>],</small>  ומדוע נאמר שטמא בוודאות? אלא ודאי אף רקב העקב טמא.
  ודוחים:  <strong>אי דאירקיב כוליה</strong> <small>[אם שנרקב כל</small><small>]</small> ה<strong>מת וקאתי</strong> <small>[ובא</small><small>]</small> <strong>דרך עקב —</strong> <strong>הכי נמי</strong> <small>[כך הוא גם כן</small><small>]</small> שכולו מטמא, ורקב העקב אינו נחשב כתערובת דבר זר. <strong>אלא הכא</strong> <small>[כאן</small><small>]</small> מדובר <strong>כגון דאירקיב חד אבר וקאתי</strong> <small>[שנרקב אבר אחד ובא</small><small>]</small> <strong>דרך עקב,</strong> ובזה שואל ר' ירמיה: <strong>מאי</strong> <small>[מה</small><small>]</small> דינו? האם בכלל רקב שמטמא הוא, או לא? לשאלה זו לא נמצאה תשובה, ולכן <strong>תיקו</strong> <small>[תעמוד</small><small>]</small> במקומה.
 <strong>בעי</strong> <small>[שאל</small><small>]</small> <strong>ר' ירמיה: עובר</strong> מת <strong>במעי אשה</strong> שמתה, האם <strong>הוי</strong> <small>[הוא</small><small>]</small> נעשה <strong>גלגלים</strong> לה, כשני מתים הקבורים יחד, <strong>או לא?</strong> וצדדי השאלה: <strong>כיון</strong> ש<strong>אמר מר</strong> <small>[החכם</small><small>]</small> <strong>עובר ירך אמו —</strong> <strong>הלכך</strong> (לכן) כ<strong>גופה הוא, ולא הוי</strong> <small>[נהיה</small><small>]</small> <strong>גלגלין, או דלמא</strong> <small>[שמא</small><small>]</small> <strong>כיון</strong> ש<strong>סופו לצאת,</strong> שהרי העובר עשוי להיוולד, ולא יישאר בגופה — <strong>מיפרש פריש מינה</strong> <small>[מופרש</small> הוא ממנה<small>]</small> ואינו נחשב כחלק ממנה, והריהו כמת אחר הקבור עמה. <strong>ואם תמצי לומר עובר</strong> ש<strong>סופו לצאת מיפרש פריש מינה</strong> <small>[מופרש</small> הוא ממנה<small>]</small> ואינו נחשב כחלק מגופה, עדיין יש לברר בענין
## דף נא:
 <strong>שכבת זרע</strong> שהיתה <strong>במעי אשה</strong> שמתה <strong>מהו</strong> דינה לענין שתיעשה גלגלין לגוף האשה? וצדדי השאלה: <strong>מי אמרינן</strong> <small>[האם אנו אומרים</small><small>]</small> <strong>כיון</strong> ש<strong>לא איתצר</strong> <small>[נוצר</small><small>]</small> עדיין ממנה עובר — <strong>כי</strong> <small>[כמו</small><small>]</small> <strong>גופה דמי</strong> <small>[נחשב</small><small>]</small> הדבר, <strong>או דלמא</strong> <small>[שמא</small><small>]</small> <strong>כיון דמעלמא קאתי</strong> <small>[שמן העולם,</small> מן החוץ, הוא בא<small>]</small> הריהו <strong>לא</strong> נחשב כגופה?
  ובאותו ענין <strong>בעי</strong> <small>[שאל</small><small>]</small> <strong>רב פפא: פירשה</strong> (הפרש, מזון שבמעיה) <strong>מהו</strong> דינו? וצדדי השאלה: <strong>כיון דלא מקיימא בדלא אכלה</strong> <small>[שאינה מתקיימת בלא לאכול</small><small>] —</small> <strong>חיותא</strong> <small>[חייה</small><small>]</small> <strong>הוא,</strong> ולכן המזון שבמעיה נחשב כחלק ממנה, ואינו נעשה לה גלגלין, <strong>או דלמא הא נמי מעלמא אתי</strong> <small>[שמא זה גם כן מן העולם,</small> מן החוץ, הוא בא<small>]</small> ולכן אינו נחשב כגופה? ובאותו ענין <strong>בעי</strong> <small>[שאל</small><small>]</small> <strong>רב אחא בריה</strong> <small>[בנו</small><small>]</small> של <strong>רב איקא: עורו</strong> של המת <strong>מהו</strong> דינו? וכן <strong>בעי</strong> <small>[שאל</small><small>]</small> <strong>רב הונא בר מנוח: כיחו וניעו</strong> (רוקו הבא מחמת שיעול) של המת <strong>מהו?</strong>
 <strong>אמר ליה</strong> <small>[לו</small><small>]</small> <strong>רב שמואל בר אחא לרב פפא: ואי סלקא דעתך</strong> <small>[ואם עולה על דעתך</small><small>]</small> לומר כי <strong>כל הני דקאמר הוי</strong> <small>[אלה שאמר הם</small> נחשבים<small>]</small> <strong>גלגלין, רקב</strong> ש<strong>מטמא היכי משכחת לה</strong> <small>[איך</small> אתה יכול למצוא אותה<small>],</small> שהרי תמיד חלק מן הרקב הוא מכל אותם הדברים! ומשיבים: כגון <strong>דאשקייה</strong> <small>[שהשקה אותו</small><small>]</small> לפני מותו ב<strong>מי דקלים</strong> שמשלשלים ביותר <strong>וסכיא נשא</strong> <small>[וסך</small> את שערו בסם המשיר שיער<small>]</small> <strong>ושלקו</strong> <small>[ובישלו</small><small>]</small> <strong>במי טבריא</strong> החמים עד שעורו נקלף, שאז נפרדים ממנו כל הדברים שאינם חלק מגופו.
 <strong>אמר אביי: נקטינן</strong> <small>[מוחזק לנו,</small> בידינו<small>]:</small> <strong>מת שטחנו —</strong> <strong>אין לו רקב. איבעיא להו</strong> <small>[נשאלה להם,</small> לחכמים<small>]:</small> אם <strong>טחנו</strong> לאחר מותו <strong>וחזר והרקיב</strong> לאחר זמן, <strong>מהו?</strong> וצדדי השאלה: <strong>מידי הוא טעמא אלא דאיכא</strong> <small>[כלום</small> אין הטעם אלא משום שיש<small>]</small> שם <strong>בשר וגידים ועצמות —</strong> <strong>והאיכא</strong> <small>[והרי יש</small><small>]</small> כאן כל אלה. <strong>או דלמא</strong> <small>[שמא</small><small>]</small> <strong>כברייתו בעינן</strong> <small>[צריכים אנו</small><small>]</small> שיהא לפני שנרקב, <strong>וליכא</strong> <small>[ואין</small> כאן<small>]?</small> לשאלה זו, כמו לשאלות הקודמות לא היתה תשובה, ולכן <strong>תיקו</strong> <small>[תעמוד</small><small>]</small> במקומה.
 <big>א</big> <strong>תני</strong> <small>[שנה</small><small>]</small> <strong>עולא בר חנינא: מת שחסר</strong> בו משהו — <strong>אין לו</strong> דין <strong>רקב</strong> שמטמא במלוא תרווד, <strong>ולא</strong> דין <strong>תפוסה,</strong> כלומר, שאם מעבירים מת שחסר מהמקום בו הוא נמצא, אין מחשבים את האדמה שמסביבו כחלק ממנו, ואין מעבירים אותה עם גופתו. <strong>ו</strong>כן אין לו <strong>לא</strong> דין <strong>שכונת קברות</strong> שכאשר מוצאים במקום מסויים שלושה מתים בקירבת מקום זה לזה ואחד מהם מת חסר כזה — אין מחפשים מתים סמוכים, ואין חוששים שמא היתה שם שכונת קברות, כפי שהדין כאשר מוצאים שלושה מתים שלמים, אלא דינם של הנמצאים כמתים בודדים.
 <strong>מיתיבי</strong> <small>[מקשים</small><small>]</small> על כך: אמרנו במשנה, בדין של כזית בשר שפרש מאבר מן החי, בשאלה האם הוא מטמא כבשר הפורש מאבר מן המת: <strong>לא, אם אמרת במת שיש לו</strong> חומרה גדולה יותר לענין טומאה, ש<strong>רוב</strong> בנין או מנין עצמותיו, <strong>ורובע</strong> הקב מעצמותיו. <strong>או</strong> אף <strong>מלא תרווד רקב</strong> מטמאים, <strong>תאמר בחי שאין לו לא רוב ולא רובע ולא מלא תרווד רקב.</strong>
 ונברר: <strong>היכי דמי</strong> <small>[כיצד בדיוק</small><small>]</small> מדובר באותה משנה העוסקת באבר מן החי — במקרה <strong>דארקיב חד אבר</strong> <small>[שנרקב אבר אחד</small><small>]</small> מן החי, <strong>דכוותיה</strong> <strong>גבי</strong> <small>[שכיוצא בו אצל</small><small>]</small> <strong>מת</strong> אמרה אותה משנה כי <strong>אפילו חד אבר איכא</strong> <small>[באבר אחד יש</small><small>]</small> <strong>רקב,</strong> ומתוך כך נלמד שלא רק מת שלם יש לו רקב, אלא אף מת שחסר! ודוחים: <strong>מי קתני הא מת</strong> <small>[האם שנה</small> שם כי מת זה<small>]</small> המקרה המיוחד בו דנה המשנה — אבר בודד, יש לו רקב? דיוק זה אנו אמרנו ואינו משמעות המשנה, אלא <strong>הא קא משמע לן</strong> <small>[דבר זה השמיע לנו</small><small>]:</small> <strong>שום</strong> (שם) <strong>מת,</strong> דין המת בכללו — <strong>יש לו רקב, שום</strong> (שם) <strong>חי,</strong> דינו — <strong>אין לו רקב.</strong>
 <strong>בעי</strong> <small>[שאל</small><small>]</small> <strong>רבא: הרקיב</strong> אבר מן הגוף <strong>כשהוא חי, וחזר</strong> אותו איש <strong>ומת, מהו?</strong> האם נאמר <strong>כי גמירי</strong> <small>[כאשר למדנו</small> במסורת<small>]</small> דין <strong>רקב</strong> שמטמא, הרי זה <strong>דאירקיב</strong> <small>[כשנרקב</small><small>]</small> <strong>כשהוא מת</strong> ולא כשהרקיב בחייו, ונמצא שדינו כמת שחסר, ואין רקב שלו מטמא. <strong>או דלמא השתא מיהא הא מיית</strong> <small>[או שמא עכשיו על כל פנים הריהו מת</small><small>]</small>  וכל גופו רקוב עתה במותו?
  ומציעים:  <strong>תא שמע</strong> <small>[בוא</small> ושמע<small>]</small> מן המשנה שהבאנו לעיל: <strong>לא, אם אמרת במת שיש לו רוב, ורובע, ומלא תרווד רקב, תאמר בחי כו'</strong>  שאין בו כל אלה, ובכללם דין רקב.
  ונדייק:  <strong>טעמא</strong> <small>[הטעם</small> דווקא<small>]</small> <strong>משום</strong> שהוא עדיין <strong>חי, הא</strong> <small>[הרי</small><small>]</small> אם היה <strong>מת —</strong> <strong>יש לו רקב</strong> ואפילו נרקב בחייו! ודוחים: <strong>מי קתני הא מת</strong> <small>[האם שנה</small> שם כי מת זה<small>]</small> במקרה בו דנה המשנה — באבר מן החי, יש לו רקב? אין לדייק כך, אלא <strong>הא קא משמע לן</strong> <small>[</small>דבר זה השמיע לנו<small>]</small> ש<strong>שום</strong> (שם) <strong>מת,</strong> דין המת בכללו <strong>יש לו רקב, שום</strong> (שם) <strong>חי —</strong> <strong>אין לו רקב.</strong>
 <big>ב</big> אגב הדיון במת שחסר, שאין לו כל דיני מת, מביאים, <strong>בעי</strong> <small>[שאל</small><small>]</small> <strong>רבא: נמלה שחסרה,</strong> כגון שניטלה אחת מרגליה, <strong>מהו</strong> לענין מלקות על אכילתה? כי כאשר אדם אוכל נמלה שלימה, גם אם אין בה שיעור אכילה של כזית חייב עליה משום אכילת שרץ, כיון שהיא בריה שלימה. וצדדי השאלה: <strong>שיעורא</strong> <small>[שיעור</small><small>]</small> נמלה שלימה <strong>גמירין לה</strong> <small>[למדנו</small> במסורת<small>]</small> שחייבים עליו — <strong>והא</strong> <small>[ו</small>אילו זה<small>]</small> <strong>חסר. או</strong> שעל <strong>בריה</strong> (יצור) <strong>גמירי לה</strong> <small>[למדנו</small> במסורת<small>]</small> שחייבים — <strong>והאיכא</strong> <small>[וזה יש כאן</small><small>]</small> שהחסרון שבה אינו מוציא אותה מכלל בריה.
## דף נב.
 <strong>אמר רב יהודה מדיסקרתא: תא שמע</strong> <small>[בוא</small> ושמע<small>]</small> ממדרש הלכה זה: נאמר בטומאת שרצים "כל הנוגע <strong>בהם</strong> במותם יטמא" (ויקרא יא, לא), <strong>יכול</strong> שתהא הלכה זו דווקא <strong>בכולן,</strong> כלומר, בשרצים שלמים — <strong>תלמוד לומר:</strong> "וכל אשר יפול עליו <strong>מהם</strong> במותם יטמא" (ויקרא יא, לב) משמע שכל חלק מהם מטמא. <strong>אי</strong> <small>[אם</small><small>]</small> אתה מדייק <strong>"מהם", יכול</strong> אף <strong>מקצתן —</strong> <strong>תלמוד לומר: "בהם",</strong> שמשמעו: בהם כולם.
 <strong>הא</strong> <small>[הרי</small><small>]</small> <strong>כיצד</strong> ניישב את שני המקראות הלו? <strong>עד שיגע</strong> אף <strong>במקצתן שהוא</strong> שיש בו שיעור <strong>ככולן. ושיערו חכמים</strong> שיעור זה <strong>בכעדשה,</strong> ומדוע? <strong>שכן החומט</strong> שנמנה בין השרצים הטמאים <strong>תחלת ברייתו בכעדשה.</strong> עד כאן מדרש ההלכה. ולענייננו <strong>שמע מינה שיעורא גמירי לה</strong> <small>[למד מכאן</small> ששיעור אנו למדים<small>],</small> בלי קשר למהותה של הברייה. ואם כן, נמלה שחסרה — אינה מטמאה עוד.
 <strong>אמר רב שמעיה</strong> ודחה: <strong>כי בעינן שיעורא דבדלא הויא כעדשה</strong> <small>[כאשר אנו צריכים שיעור שכאשר אינו כעדשה</small><small>]</small> הוא <strong>לא מטמא,</strong> הרי זה במקרה ש<strong>לא נפלה בה נשמה</strong> בבריה זו, קודם שתגיע לשיעור זה של עדשה. <strong>אבל נפלה בה נשמה —</strong> <strong>לא,</strong> שבוודאי נחשב כדבר מטמא כשיש בריה כשיכולה לחיות אף שהיא חסירה. ואם כן עדיין <strong>תיבעי</strong> <small>[תצטרך</small><small>]</small> <strong>לך,</strong> כלומר, לא נפתרה השאלה לגבי נמלה שחסרה.
 <big>א</big> שנינו במשנה שנזיר מגלח על <strong>"השדרה והגולגולת". איבעיא להו</strong> <small>[נשאלה להם</small> ללומדים<small>]:</small> <strong>שדרה וגולגולת תנן</strong> <small>[שנינו</small> במשנה<small>],</small> שוא"ו החיבור באה לומר שמדובר בשתיהן יחד, <strong>או דלמא</strong> <small>[שמא</small><small>]</small> הכוונה: <strong>או שדרה או גולגולת,</strong> שוא"ו זו באה לחלק, במשמעות "או"? <strong>אמר רבא: תא שמע</strong> <small>[בוא</small> ושמע<small>]</small> פתרון לשאלה זו ממה ששנינו בברייתא: <strong>שדרה שגירד</strong> והוריד <strong>רוב עילעין</strong> (צלעות) <strong>שבה</strong> ועמוד השדרה נשאר קיים — <strong>טהורה. ו</strong>אם היתה <strong>בקבר, אפילו</strong> היא <strong>משוברת או מפורקת —</strong> <strong>טמאה, מפני הקבר</strong>  שמצרף את כל העצמות.
  ונדייק:  <strong>טעמא</strong> <small>[הטעם,</small> דווקא<small>]</small> <strong>משום</strong> ש<strong>גירד, הא</strong> <small>[הרי</small><small>]</small> אם <strong>לא גירד —</strong> <strong>טמא</strong> בעצמו אף ללא גולגולת, <strong>שמע מינה</strong> <small>[למד מכאן</small><small>]:</small> <strong>או שדרה או גולגולת קתני</strong> <small>[שנה</small><small>].</small> ודוחים: <strong>הא</strong> <small>[זה</small><small>]</small> <strong>לא קתני</strong> <small>[שנה</small><small>]</small> במפורש, שלא נאמר שאם לא גירד הריהי מטמאה לבדה, אלא <strong>הא קא משמע לן</strong> <small>[</small>דבר זה השמיע לנו<small>]:</small> <strong>דכי</strong> <small>[שכאשר</small><small>]</small> <strong>גירד —</strong> <strong>טהורה,</strong> <strong>אידך</strong> <small>[</small>הענין האחר<small>]</small> לעצם טומאת השדרה לבדה, עדיין <strong>תיבעי</strong> <small>[תישאל</small><small>]</small> <strong>לך.</strong>
 ומציעים עוד: <strong>תא שמע</strong> <small>[בוא</small> ושמע<small>]</small> פתרון לדבר ממה ששנינו בברייתא אחרת, ש<strong>ר' יהודה אומר: ששה דברים</strong> היה <strong>ר' עקיבא מטמא וחכמים מטהרין, וחזר בו ר' עקיבא</strong> מדבריו. <strong>ומעשה שהביאו קופה</strong> (תיבה) <strong>מלאה עצמות לבית הכנסת של טרסיים</strong> (נפחים), <strong>והניחוה באויר</strong> במקום שאינו מקורה, שלא תטמא, <strong>ונכנס תודוס הרופא וכל הרופאים</strong> <small>[עמו</small><small>],</small> <strong>ואמרו</strong> לאחר שבדקו: <strong>אין כאן שדרה ממת אחד.</strong>
 ונדייק מכאן: <strong>טעמא דליכא שדרה דמחדא</strong> <small>[הטעם,</small> דווקא משום שאין פה שדרה שמ אדם אחד<small>]</small> אין כאן טומאה. ומכאן נלמד: <strong>האיכא</strong> <small>[הרי אם יש</small><small>],</small> <strong>או שדרה או גולגולת דמחדא</strong> <small>[שמ</small> איש אחד<small>] —</small> <strong>נזיר מגלח עליה, שמע מינה</strong> <small>[למד מכאן</small><small>]</small> ש<strong>או שדרה או גולגולת תנן</strong> <small>[שנינו</small> במשנה<small>]</small> שנזיר מגלח עליהם. ודוחים: בלשון <strong>לא מיבעיא קאמר</strong> <small>[נצרכה אמר</small><small>]:</small> <strong>לא מיבעיא</strong> <small>[נצרכה</small><small>]</small> <strong>שדרה וגולגולת</strong> ש<strong>ממת אחד ליכא</strong> <small>[אין כאן</small><small>],</small> <strong>אלא אפילו או שדרה ממת אחד או גולגולת ממת אחד,</strong> ששניהם יחד מטמאים, <strong>ליכא</strong> <small>[אין</small><small>],</small> שהיו שם שברי עצמות של שדרות וגולגולות ממתים רבים.
  ומציעים עוד <strong>תא שמע ממניינא</strong> <small>[בוא</small> ושמע ממניין<small>]</small> הדברים בברייתא, ששנינו: <strong>ומה הן ששה דברים שר' עקיבא מטמא וחכמים מטהרין: על אבר מן המת שבא</strong> (מצטרף) <strong>משני מתים, ועל אבר מן החי שבא</strong> (מצטרף) <strong>משני בני אדם</strong> חיים, <strong>ועל חצי קב עצמות שבא משני מתים, ועל רביעית דם הבא משנים, ועל עצם כשעורה</strong> אפילו ממת אחד <strong>שנחלק לשנים, והשדרה והגולגולת</strong> משני מתים.
## דף נב:
 <strong>ואי סלקא דעתך</strong> <small>[ואם עולה על דעתך</small><small>]</small> לומר כי <strong>או שדרה או גולגולת</strong> ושתי הלכות נפרדות הן, הרי <strong>הני</strong> <small>[אלה</small><small>]</small> <strong>שבעה הויין</strong> <small>[הן</small><small>]</small> ולא שישה! ודוחים: ממנין זה אין להוכיח, <strong>כי קתני</strong> <small>[כאשר שנה</small><small>]</small> את המניין הזה, מנה אומנם שבעה דברים, אבל רק שישה מהם שייכים במלואם לכאן, ולכן אמר שישה. (לתירוצים שנתנו לקושיה זו נתנו <strong>סימן: יחיד</strong> חולק עליו, <strong>שהוא, גילח</strong> — שנזיר מגלח עליו, <strong>ואחד</strong> — רביעית אחת) ומסבירים באופן אחד: באמת מונה ר' עקיבא שדרה לחוד וגולגולת לחוד, אבל למנין שישה נמנה רק
 <strong>כל היכא דפליגי עליה</strong> <small>[מקום שחולקים עליו</small><small>]</small> <strong>רבים, לאפוקי</strong> <small>[להוציא,</small> למעט<small>]</small> <strong>עצם כשעורה,</strong> ש<strong>יחיד הוא דפליג עליה</strong> <small>[שחולק עליו</small><small>].</small> <strong>דתניא</strong> <small>[ש</small>כן שנינו בברייתא<small>]:</small> <strong>עצם כשעורה שנחלק לשנים, ר' עקיבא מטמא ור' יוחנן בן נורי מטהר.</strong> משמע שרק יחיד הוא שחלק עליו, ולא כל החכמים.
 <strong>ואיבעית אימא</strong> <small>[ואם תרצה אמור</small><small>]</small> הסבר באופן אחר: <strong>כי קתני</strong> <small>[כאשר שנה</small><small>]</small> שישה, הרי שנה בהם <strong>אבר מן המת,</strong> אבל <strong>אבר מן החי לא קתני</strong> <small>[שנה</small><small>],</small> ולא מנה אותו ביניהם.
 <strong>ואיבעית אימא</strong> <small>[ואם תרצה אמור</small><small>]</small> הסבר באופן זה: <strong>כי קתני</strong> <small>[כאשר שנה</small><small>]</small> שישה, מנה <strong>כל היכא</strong> <small>[מקום</small><small>]</small> <strong>שנזיר מגלח על אהילו,</strong> אם היה מאהיל עליהם, שמטמאים טומאת אוהל, <strong>לאפוקי</strong> <small>[להוציא</small><small>]</small> <strong>עצם כשעורה</strong> שהיא <strong>לא</strong> מטמאה באוהל, שהרי אמרנו במשנה שבזה יש רק טומאת מגע ומשא.
 <strong>ואיבעית אימא</strong> <small>[ואם תרצה אמור</small><small>]</small> הסבר אחר: <strong>כי קתני</strong> <small>[כאשר שנה</small><small>]</small> שישה, מנה <strong>כל היכא דהדר ביה</strong> <small>[מקום שחזר בו</small><small>]</small> ר' עקיבא, <strong>לאפוקי</strong> <small>[להוציא</small><small>]</small> <strong>רביעית דם</strong> ש<strong>לא הדר ביה</strong> <small>[חזר בו</small><small>]</small> וכפי ש<strong>אמר ליה</strong> <small>[לו</small><small>]</small> <strong>רבי לבר קפרא: לא תשנה רביעית דם בחזרה,</strong> בין הדברים שחזר בו ר' עקיבא, <strong>שהרי למודו של ר' עקיבא בידו,</strong> כלומר, כך היה רגיל ללמד תמיד.
 <strong>ועוד,</strong> שכן <strong>המקרא מסייעו,</strong> שנאמר: <strong>"ועל כל נפשת מת לא יבא"</strong> (ויקרא כא, יא) ושינוי הלשון "נפשות", ברבים, מסייע לדברי ר' עקיבא. וכיוצא בזה, <strong>ר' שמעון אומר: עד ימיו</strong> (כל ימי חייו) <strong>היה</strong> ר' עקיבא <strong>מטמא</strong> ברביעית דם משני מתים, <strong>אם משמת חזר בו —</strong> <strong>איני יודע. תנא</strong> <small>[שנה</small> החכם<small>]:</small> <strong>הושחרו שיניו</strong> של ר' שמעון <strong>מפני תעניותיו</strong>  שהירבה להתענות על שאמר דברים אלה בלשון מבודחת על ר' עקיבא.
  ומציעים:  <strong>תא שמע</strong> <small>[בוא</small> ושמע<small>]</small> פתרון לשאלה ביחס לשדרה וגולגולת ממה <strong>דתניא</strong> <small>[ששנינו</small> בברייתא<small>],</small> <strong>בית שמאי אומרים: רובע עצמות</strong> שאמרו שמטמא באוהל — <strong>מן העצמים</strong> מכמה עצמות שונות <strong>או משנים או משלשה</strong> עצמות. <strong>ובית הלל אומרים: רובע</strong> עצמות <strong>מן הגויה</strong> דווקא, <strong>מרוב הבנין</strong> (רוב גובהו של השלד), <strong>או מרוב המנין</strong> של רמ"ח עצמות שבו. <strong>אמר ר' יהושע: יכולני</strong> (יכול אני) <strong>לעשות דברי בית שמאי ודברי בית הלל כאחד.</strong> כלומר, יכול אני לומר שאין ביניהם מחלוקת, והם מסכימים לשיטה אחת. כיצד?
 <strong>שבית שמאי אומרים: משנים או משלשה</strong> — כוונתו <strong>או משני שוקיים וירך אחד, או משני ירכיים ושוק אחד, הואיל ורוב גובהו של אדם</strong> נמצא בהם <strong>מגובה,</strong> והרי זה רוב בניין. <strong>ובית הלל אומרים: מן הגויה או מרוב בנין, או מרוב מנין —</strong> <strong>הואיל וישנן במפרקי ידים ורגלים</strong> שיש עצמות קטנות ורבות מאד. <strong>שמאי אומר: אפילו עצם מן השדרה או מן הגולגולת.</strong>  ואם כן, מלשונו המפורשת של שמאי פתרנו שמדובר על שדרה או גולגולת.
  ודוחים: מכאן אין להוכיח הלכה כללית, שכן  <strong>שאני</strong> <small>[שונה</small><small>]</small> <strong>שמאי</strong> ש<strong>מחמיר</strong> בכלל, ושמא אין חכמים סבורים כן. ואומרים: <strong>ליפשוט מינה</strong> <small>[ונפתור ממנה</small><small>]</small> מברייתא זו להיפך: <strong>טעמא</strong> <small>[הטעם,</small> דווקא<small>]</small> <strong>בית שמאי</strong> ש<strong>מחמיר</strong> הוא שאומר שדרה או גולגולת, <strong>הא</strong> <small>[הרי</small><small>]</small> לשיטת <strong>רבנן</strong> <small>[חכמים</small><small>]</small> <strong>עד דאיכא</strong> <small>[שיש</small><small>]</small> <strong>שדרה וגולגולת</strong> יחד! ואף ראיה זו דוחים: <strong>לא, עד כאן לא</strong> שמענו כי <strong>פליגי רבנן עליה</strong> <small>[חלוקים חכמים עליו</small><small>]</small> על <strong>שמאי אלא בעצם אחד דאתי</strong> <small>[שבא</small><small>]</small> <strong>מן השדרה ומן הגולגולת, אבל היכא דאיתיה בעיניה</strong> <small>[במקום שישנו בעינו</small><small>]</small> והוא שלם, <strong>אפילו חדא מינהון</strong> <small>[אחת מהן</small><small>]</small> מן השדרה או מן הגולגולת יש לומר שמטמא.
 <strong>בעי</strong> <small>[שאל</small><small>]</small> <strong>רמי בר חמא: רובע עצמות מן שדרה וגולגולת מאי</strong> <small>[מה</small><small>]</small> דינם? האם נזיר מגלח עליהם? וצדדי הבעיה: <strong>כי קתני</strong> <small>[כאשר שנה</small><small>]</small> במשנתנו שמגלח על <strong>חצי קב עצמות —</strong> <strong>היכא דאיכא</strong> <small>[מקום שהוא</small><small>]</small> בא ומצטרף <strong>משאר אבריו, אבל מן שדרה וגולגולת דחמירי</strong> <small>[ש</small>הם חמורים<small>]</small> שהרי הם מטמאים לעצמם — <strong>אפילו רובע עצמות</strong> גם כן מטמא. <strong>או דלמא לא שנא</strong> <small>[שמא אינו שונה</small><small>]?</small>
 <strong>אמר רבא: תא שמע</strong> <small>[בוא</small> ושמע<small>]</small> פתרון לבעיה זו, ממה ששנינו במשנתנו: <strong>השדרה והגולגולת. ואי סלקא דעתך</strong> <small>[ואם עולה על דעתך</small><small>]</small> לומר <strong>רובע עצמות דאתי</strong> <small>[שבא</small><small>]</small> <strong>מן שדרה וגולגולת חמיר</strong> <small>[חמור</small><small>]</small> יותר ומטמא ברובע — <strong>ליתני</strong> <small>[שישנה</small><small>]</small> בלשון שיש בה חידוש יותר: <strong>על רובע עצמות הבא מן השדרה</strong> ומן הגולגולת!
## דף נג.
 <strong>והא</strong> <small>[והרי</small><small>]</small> <strong>רבא</strong> עצמו <strong>הוא</strong> ש<strong>אמר: לא נצרכה אלא לשדרה וגולגולת</strong> (שלמים) אף <strong>שאין בהן רובע עצמות</strong> ומכאן שלדבריו רובע עצמות מן השדרה מטמא! ומשיבים: <strong>בתר</strong> <small>[אחר</small><small>]</small> ש<strong>שמעה</strong> הבין את הדבר <strong>מ</strong>דברי <strong>ר' עקיבא</strong> שחלק בברייתא לגבי שדרה וגולגולת שבאו משני מתים, ולא הזכיר רובע הקב, שינה את דעתו בענין זה.
  ומציעים עוד: <strong>תא שמע</strong> <small>[בוא</small> ושמע<small>]</small> פתרון לשאלה ממה ששנינו ש<strong>שמאי אומר: עצם אחד מן שדרה או מן גולגולת</strong> מטמא, ואף חכמים שחולקים עליו, מן הסתם אינם חולקים עליו באופן קיצוני כל כך, ואף הם יודו לו שרובע הקב מן השדרה מטמא, ונזיר מגלח עליו! ודוחים: <strong>שאני</strong> <small>[שונה</small><small>]</small> <strong>שמאי</strong> ש<strong>מחמיר טפי</strong> <small>[ביותר</small><small>]</small>  ואין ללמוד ממנו לגבי שיטת חכמים.
  ואומרים: אם כן, תיתכן מחלוקת קיצונית בין שמאי לחכמים,  <strong>ליפשוט מינה</strong> <small>[נפתור ממנה</small><small>]</small> את הבעיה לצד שני: <strong>טעמא</strong> <small>[הטעם,</small> דווקא<small>]</small> משום שהיא שיטת <strong>שמאי,</strong> שהוא <strong>מחמיר</strong> ביותר, <strong>הא לרבנן</strong> <small>[הרי ל</small>שיטת חכמים<small>]</small> <strong>עד דאיכא</strong> <small>[שיש</small><small>]</small> <strong>חצי קב עצמות</strong> משדרה וגולגולת אינו מטמא ואין הנזיר מגלח!
  ואף טענה זו דוחים: <strong>דילמא</strong> <small>[שמא</small><small>]</small> <strong>עד כאן לא</strong> שמענו כי <strong>פליגי רבנן עליה</strong> <small>[חלוקים חכמים עליו</small><small>]</small> על <strong>שמאי אלא בעצם אחד</strong> משדרה וגולגולת שאינו מטמא, <strong>אבל ברובע עצמות</strong> אפשר לומר כי <strong>אפילו רבנן מודו</strong> <small>[חכמים מודים</small><small>]</small> שמטמא, ונזיר אף מגלח עליו.
 <strong>אמר ר' אליעזר: זקנים הראשונים, מקצתן היו אומרים: חצי קב עצמות, וחצי לוג דם לכל</strong> הוא מטמא, שהיא טומאה מן התורה ומטמאה באוהל לכל ענין. <strong>רובע עצמות, ורביעית</strong> לוג <strong>דם לא לכל,</strong> כלומר, אינה מטמאה באוהל כלל, לשום ענין. <strong>ומקצתן היו אומרים: אף רובע עצמות ורביעית דם לכל.</strong> זו מחלוקת שהיתה בדורות ראשונים.
 <strong>בית דין שלאחריהם אמרו: חצי קב עצמות וחצי לוג דם —</strong> <strong>לכל, רובע עצמות ורביעית דם</strong> — מטמאים רק <strong>לתרומה וקדשים,</strong> שהחמירו עליהם שמטמאים טומאת אוהל לפסול על ידם תרומה וקדשים. <strong>אבל לא לנזיר</strong> שאינו מגלח ומביא קרבנות על כך, <strong>ועושה פסח</strong>  שמותר לעשותו גם אם נטמא בכך, שלא החמירו חכמים במקום שיש בו איסור כרת.
  ושואלים: כיצד פוסקים הלכה באופן זה?  <strong>מכדי</strong> <small>[הרי</small><small>]</small> כלל בידינו ש<strong>אין הכרעת שלישית מכרעת,</strong> שדעה נוספת שהיא רק ממוצעת בין שתי דעות חולקות — אינה נחשבת להכרעה ביניהן! <strong>אמר ר' יעקב בר אידי:</strong> לא כפשרה נאמרה שיטה זו, אלא <strong>מפי שמועה</strong> (מסורת) <strong>אמרו: מפי חגי זכריה ומלאכי,</strong> אחרוני הנביאים. שאינה הכרעה חדשה בין שיטות הראשונים, אלא שיטה קדומה יותר בפני עצמה.
 <big>א</big> שנינו במשנה <strong>"על אלו הנזיר מגלח".</strong> ומסבירים את דיוק הלשון: <strong>"על אלו" דרישא</strong> <small>[ש</small>נאמר בראש המשנה<small>]</small> בא <strong>למעוטי</strong> <small>[למעט</small><small>]</small> <strong>עצם כשעורה,</strong> ש<strong>על מגעו ועל משאו —</strong> <strong>אין</strong> <small>[כן</small><small>]</small> מגלח, <strong>ועל אהילו</strong> בטומאת אוהל — <strong>לא</strong> מגלח. <strong>ו"על אלו" דסיפא</strong> <small>[שבסוף</small><small>] —</small> <strong>למעוטי</strong> <small>[למעט</small><small>]</small> <strong>אבן הסכוכית,</strong> אבן שמסככת על מקום טומאת המת, שאף שיש בה טומאת אוהל במקרה של ספק — מכל מקום אין הנזיר מגלח עליה.
 <big>ב</big> ממה ששנינו במשנה <strong>"וחצי קב עצמות"</strong>
## דף נג:
 <strong>חצי קב עצמות</strong> — <strong>אין</strong> <small>[כן</small><small>],</small> ואולם <strong>רובע עצמות —</strong> <strong>לא. היכי דמי</strong> <small>[כיצד בדיוק מדובר</small><small>]?</small> <strong>אילימא דאית בהון</strong> <small>[אם תאמר שיש בהן</small><small>]</small> <strong>עצמות כשעורה —</strong> <strong>תיפוק ליה</strong> <small>[תצא לו</small><small>]</small> שמטמא <strong>משום עצם כשעורה! אלא דאקמח אקמוחי</strong> <small>[שנעשו כקמח</small><small>],</small> ובזה מטמא חצי קב עצמות באוהל, אף שלא נשארה בהן עצם כשעורה.
 <big>א</big> שנינו כי נזיר מגלח <strong>"על אבר מן המת ועל אבר מן החי שיש עליהן בשר כראוי".</strong> ושואלים: ואם <strong>אין עליהן בשר כראוי, מאי</strong> <small>[מה</small><small>]</small> הדין? <strong>ר' יוחנן אמר: אין הנזיר מגלח עליהן. ריש לקיש אמר: הנזיר מגלח עליהן.</strong>
 ומסבירים את דעותיהם: <strong>ר' יוחנן אמר: אין הנזיר מגלח עליהן, דהא קתני ברישא</strong> <small>[שהרי שנה בתחילה</small><small>]</small> במשנתנו, ברשימת הטומאות שהנזיר מגלח עליהן: <strong>על אבר מן המת ועל אבר מן החי</strong> שיש עליהן בשר כראוי, ונדייק: <strong>שיש עליהן כזית בשר —</strong> <strong>אין</strong> <small>[כן</small><small>]</small> מגלח עליהם, <strong>אבל אין עליהם</strong> בשר — <strong>לא</strong> מגלח עליהם.
 <strong>ור' שמעון בן לקיש אומר: מגלח.</strong> ודיוקו: <strong>מ</strong>תוך זה ש<strong>לא קתני בסיפא</strong> <small>[שנה בסוף</small> המשנה<small>],</small> להלן, ברשימת הטומאות שאין הנזיר מגלח עליהם, גם אבר שאין עליו בשר כראוי, מכאן שמגלח עליו.
 <strong>ור' יוחנן אמר</strong> <small>[</small>יכול היה לומר<small>]</small> <strong>לך:</strong> אין להוכיח ממה שלא הזכיר להלן שאינו מגלח, כי <strong>כל היכא דמשמע מכללא לא קתני בסיפא</strong> <small>[כל דבר</small> שאפשר לשמוע אותו מכלל מה שנאמר בתחילה אינו שונה אותו התנא בסוף<small>].</small>
 ומקשים על הסבר זה של ר' יוחנן: <strong>והא</strong> <small>[והרי</small><small>]</small> <strong>חצי קב עצמות</strong> שנאמר במשנתנו, ש<strong>משמע</strong> מכלל הדברים: <strong>חצי קב עצמות —</strong> <strong>אין</strong> <small>[כן</small><small>]</small> מגלחים עליו, <strong>רובע עצמות —</strong> <strong>לא</strong> מגלחים עליו, <strong>וקתני בסיפא</strong> <small>[ו</small>מכל מקום שנה בסוף<small>]</small> שאין מגלח על <strong>רובע עצמות.</strong>  ומכאן ראיה שאין סופה של המשנה סומך על תחילתה של המשנה, ומונה את הדברים שאין מגלחים!
  ודוחים:  <strong>התם</strong> <small>[שם</small><small>]</small> <strong>אי לאו</strong> <small>[אם לא</small><small>]</small> היה שונה <strong>רובע עצמות, הוה אמינא</strong> <small>[הייתי אומר</small><small>]:</small> <strong>אפילו על מגעו ועל משאו לא</strong> יגלח, <strong>להכי איצטריך למיתני</strong> <small>[לכן היה צריך לשנות</small><small>]</small> <strong>רובע עצמות,</strong> לומר ש<strong>על אהילן</strong> (טומאת אוהל שלהן) בלבד <strong>הוא</strong> ש<strong>אין הנזיר מגלח.</strong>
 ומקשים עוד: <strong>והא</strong> <small>[והרי</small><small>]</small> <strong>חצי לוג דם,</strong> ששנינו במשנתנו שנזיר מגלח עליו, <strong>דשמעת מינה</strong> <small>[שאתה למד מכאן</small><small>]</small> <strong>חצי לוג דם —</strong> <strong>אין</strong> <small>[כן</small><small>],</small> מגלח עליו, <strong>רביעית דם לא</strong> מגלח עליו, <strong>ו</strong>בכל זאת <strong>קתני בסיפא</strong> <small>[שנה בסוף</small> המשנה<small>]</small> <strong>רביעית דם</strong> שאין מגלח עליה! ומשיבים: <strong>התם</strong> <small>[שם</small><small>]</small> נצרך הדבר להיאמר במפורש, כדי <strong>לאפוקי</strong> <small>[להוציא</small><small>]</small> <strong>מ</strong>דברי <strong>ר' עקיבא.</strong> ש<strong>אמר ר' עקיבא: רביעית דם הבא משני מתים מטמא באהל,</strong> ובמשנה נאמר רביעית סתם, כלומר, רק מאדם אחד.
  ומבררים את מחלוקתם זו של ר' יוחנן וריש לקיש: <strong>האי</strong> <small>[אותו</small><small>]</small> <strong>אבר מן המת</strong> שאין עליו בשר, <strong>היכי דמי</strong> <small>[כיצד בדיוק הדבר</small><small>]?</small> <strong>אי דאית ביה</strong> <small>[אם שיש בו</small><small>]</small> <strong>עצם כשעורה —</strong> <strong>מאי טעמא</strong> <small>[מה הטעם</small><small>]</small> של <strong>ר' יוחנן</strong> הסבור שאינו מגלח עליו? שהרי אף ללא הבשר מטמא משום העצם! <strong>ואי דלית ביה</strong> <small>[ואם שאין בו</small><small>]</small> <strong>עצם כשעורה, מאי טעמא</strong> <small>[מה הטעם</small><small>]</small> של <strong>ריש לקיש</strong> הסבור שמגלח עליו? ומסבירים: <strong>אמר</strong> <small>[</small>יכול היה לומר<small>]</small> <strong>לך ריש לקיש: לעולם</strong> מדובר <strong>דלית ביה</strong> <small>[שאין בו</small><small>]</small> <strong>עצם כשעורה, ואפילו הכי</strong> <small>[כך</small><small>]</small> <strong>רחמנא רביה</strong> <small>[התורה ריבתה אותו</small><small>]</small> שיטמא.
 <strong>דתניא</strong> <small>[ש</small>כן שנינו בברייתא<small>]:</small> על הנאמר <strong>"וכל אשר יגע על פני השדה בחלל חרב או במת</strong> או בעצם אדם או בקבר יטמא שבעת ימים<strong>"</strong> (במדבר יט, טז), דרשו: <strong>"על פני השדה" —</strong> <strong>זה</strong> בא ללמד דינו של <strong>המאהיל על פני המת</strong> גם כאשר אינו נוגע בו. <strong>"בחלל"</strong> שמתפרש במי שנחתך ("נחלל") ממנו דבר — <strong>זה אבר מן החי</strong> שנחתך <strong>ויש לו</strong> בשר כדי <strong>להעלות ארוכה</strong> (להתרפא).
  ועוד למדים מן הצירוף "בחלל חרב" — לומר כי <strong>"חרב" הרי זו כחלל,</strong> ללמד שכלי, כחרב, שנטמא במת — נעשה טמא טומאה חמורה כמת עצמו. <strong>"או במת" —</strong> <strong>זה אבר הנחלל מן המת</strong> ויש בו בשר כדי להעלות ארוכה בחי. <strong>"או בעצם אדם" —</strong> <strong>זה רובע עצמות. "או בקבר" —</strong> <strong>זה קבר סתום</strong> שאין מקום פנוי (כדי טפח) בין המת והכיסוי שעליו, שאף הוא מטמא.
## דף נד.
 <strong>אמר מר</strong> <small>[החכם</small><small>]:</small> <strong>טומאה</strong> בקבר סתום — <strong>בוקעת ועולה, בוקעת ויורדת,</strong> ומטמא הקבר כמת עצמו. <strong>ואילו גבי נגיעה</strong> באלה, <strong>אמר רב יהודה, תניא</strong> <small>[שנויה</small> ברייתא<small>]:</small> <strong>"וכל הנגע בעצם או בחלל"</strong> (במדבר יט, יח) <strong>"בעצם" —</strong> <strong>זה עצם כשעורה, "או בחלל" —</strong> <strong>זה אבר הנחלל</strong> (הנחתך) <strong>מן החי ואין בו</strong> בשר כדי <strong>להעלות ארוכה</strong> (שאינו יכול להתרפא),
 <strong>"או במת" —</strong> <strong>זה אבר הנחלל מן המת</strong> ואין בו בשר כדי להעלות ארוכה בחי, <strong>"או בקבר" —</strong> <strong>אמר ריש לקיש: זה קבר שלפני הדיבור,</strong>  מן הזמן לפני שניתנה מצוה זו לישראל. ואלה יש בהם טומאת מגע אבל לא טומאת אוהל.
  ונברר:  <strong>האי</strong> <small>[זה</small><small>]</small> <strong>אבר מן המת</strong> שהזכרנו שמטמא במגע, <strong>היכי דמי</strong> <small>[כיצד הוא בדיוק</small><small>]?</small> <strong>אי דאית ביה</strong> <small>[אם שיש בו</small><small>]</small> <strong>עצם כשעורה —</strong> <strong>היינו</strong> <small>[הרי הוא</small><small>]</small> בכלל <strong>הנוגע בעצם</strong> שנלמד כבר שמטמא במגע! <strong>אלא</strong> צריך לומר <strong>דלית ביה</strong> <small>[שאין בו</small><small>]</small> <strong>עצם כשעורה, ואפילו הכי</strong> <small>[כך</small><small>]</small> <strong>רחמנא רביה</strong> <small>[התורה ריבתה אותו</small><small>]</small>  לטומאה אף אם אין עליו בשר כראוי, ואם כן אף עליו נזיר מגלח, וכדברי ריש לקיש!
  ומעירים: בתשובה לראיה זו של ריש לקיש  <strong>אמר</strong> <small>[</small>יכול היה לומר<small>]</small> <strong>לך ר' יוחנן: לעולם</strong> תפרש <strong>דאית ביה</strong> <small>[שיש בו</small><small>]</small> עצם כשעורה. <strong>ואם אינו ענין למגעו</strong> שהרי נאמר במפורש "הנוגע בעצם" — <strong>תנהו ענין למשאו,</strong> שגם הנושא אותו נטמא.
 <big>א</big> שנינו במשנה כי כל נזיר הנטמא באחת מן הטומאות המנויות בה <strong>מזה בשלישי ובשביעי וסותר</strong> את הקודמים, ואינו מתחיל למנות אלא עד שיטהר, ומביא את קרבנותיו.
 <strong>איבעיא להו</strong> <small>[נשאלה להם</small> ללומדים<small>]:</small> <strong>הא דקתני</strong> <small>[זה ששנה</small><small>]</small> "ואינו מתחיל למנות <strong>עד שיטהר"</strong> מה עניינו? האם מדובר במי ש<strong>ב</strong>יום ה<strong>שביעי</strong> לטהרתו הוא <strong>קאי</strong> <small>[עומד</small><small>],</small> והכוונה "שיטהר" — <strong>עד דעביד</strong> <small>[ש</small>הוא עושה<small>]</small> <strong>הערב שמש,</strong> <strong>ומני</strong> <small>[ו</small>כשיטת מי היא<small>] —</small> כשיטת <strong>ר' אליעזר היא</strong> שמתחיל למנות מתחילת יום שמיני, ואף לפני הבאת קרבנותיו. <strong>או דילמא</strong> <small>[שמא</small><small>]</small> המדובר במי ש<strong>ב</strong>יום ה<strong>שמיני קאי</strong> <small>[עומד</small><small>],</small> <strong>ומאי</strong> <small>[ומה</small> פירוש<small>]</small> <strong>"עד שיטהר" —</strong> <strong>עד שיביא קרבנותיו. ומני</strong> <small>[ו</small>שיטת מי היא<small>] —</small> <strong>רבנן</strong> <small>[</small>שיטת חכמים<small>]</small> <strong>היא</strong>  שאינו מתחיל למנות נזירותו מחדש עד שיביא קרבן לטומאת נזירותו?
  ומשיבים:  <strong>תא שמע</strong> <small>[בוא</small> ושמע<small>]</small> פתרון לבעיה זו <strong>מדקתני סיפא</strong> <small>[ממה ששנה בסוף</small><small>]</small> במשנה הבאה, המדברת במי שאינו צריך להביא קרבן <strong>"מתחיל ומונה מיד"</strong> לאחר שסיים שבעת ימי טהרתו, מכאן נדייק: <strong>הא רישא מאי</strong> <small>[הרי בתחילה מה</small> הכוונה<small>]</small> <strong>"עד שיטהר"</strong> כוונתו <strong>עד שיביא קרבנותיו, ומני</strong> <small>[ו</small>שיטת מי<small>]</small> — שיטת <strong>רבנן</strong> <small>[חכמים</small><small>]</small> <strong>היא דאמרי</strong> <small>[שאומרים</small><small>]:</small> <strong>נזירות</strong> של <strong>טהרה עד</strong> היום ה<strong>שמיני לא חיילא</strong> <small>[חלה</small><small>].</small> 
 <big>ב משנה</big> במשנה הקודמת שנינו על אלו טומאות הנזיר מגלח. ובמשנה זו מוסיפים: <strong>אבל הסככות,</strong> עצים שידוע שענפיהם סוככים על המת, ולא ידוע היכן בדיוק נמצא המת ותחת איזה ענף, ועבר שם הנזיר. <strong>ו</strong>כן <strong>הפרעות,</strong> אבנים היוצאות מן הגדר שיש תחתיהן טומאת מת ולא ידוע היכן הטומאה, <strong>ובית הפרס,</strong> מקום שהיה בו קבר ונחרש, שיש בו מעתה סביב לאותו קבר ספק טומאת מת, שמא יש שם מעצמות המת,
 <strong>וארץ העמים</strong> שגזרו חכמים עליה טומאה ויצא אליה הנזיר תוך ימי נזירותו, <strong>והגולל</strong> שסוגרים בו את הקבר, <strong>ו</strong>כן <strong>הדופק</strong> שעליו נשען הגולל, <strong>ורביעית דם</strong> מן המת, <strong>ואהל, ורובע עצמות</strong> של מת, <strong>וכלים הנוגעים במת, ו</strong>כן אם הנזיר נמצא <strong>בימי ספרו</strong> (ספירתו) שהם שבעת הימים שהוא סופר לאחר שנרפא מצרעתו, להיטהר מטומאת צרעת, <strong>ובימי גמרו</strong> בזמן שהוא מצורע מוחלט, <strong>על אלו</strong> אף על פי שהוא טמא בכולם, מכל מקום <strong>אין הנזיר מגלח. ו</strong>בכל אלה מהם שטומאתם כטומאת המת
 <strong>מזה בשלישי ובשביעי,</strong> מי חטאת לטהרו,
## דף נד:
 <strong>ואינו סותר את</strong> ימי הנזירות <strong>הקודמים,</strong> שעולים לו למנין הנזירות, <strong>ומתחיל ומונה מיד</strong> לאחר שנטהר מטומאתו, להשלים את מנין ימי נזירותו, <strong>וקרבן</strong> טומאה <strong>אין לו</strong> על כל אלה הטומאות. <strong>באמת אמרו,</strong> מסורת עתיקה היתה: <strong>ימי</strong> טומאת <strong>הזב והזבה וימי הסגרו של מצורע</strong> כשהיה מצורע מוסגר בלבד, לפני שנתברר אם הוא מצורע מוחלט, <strong>הרי אלו עולין</strong> (נחשבים) <strong>לו</strong> למנין ימי הנזירות.
 <big>א גמרא</big> הוזכרו במשנתנו הסככות והפרעות. ומסבירים מהם דברים אלה ממה ששנינו במשנה במקום אחר: <strong>ואלו הן הסככות</strong> — זה <strong>אילן המיסך על הארץ. ופרעות</strong> — אלו אבנים <strong>היוצאות מן הגדר.</strong>
 עוד שנינו במשנה: <strong>ו</strong>אף ש<strong>ארץ העמים</strong> מטמאה — אין הנזיר מגלח על טומאה זו. ומבררים מהו עניינה של טומאה זו, <strong>איבעיא להו</strong> <small>[נשאלה להם</small> ללומדים<small>]:</small> <strong>ארץ העמים, משום אוירא</strong> <small>[האויר,</small> החלל שלה<small>]</small> <strong>גזרו עליה</strong> חכמים טומאה, כלומר, על עצם השהות בה. <strong>או דילמא</strong> <small>[שמא</small><small>]</small> <strong>משום גושא</strong> <small>[גושה,</small> אדמתה<small>]</small> <strong>גזרו עליה</strong> כאילו היה שם מת, שרק אם נוגע בה או מאהיל עליה הריהו טמא?
  ומציעים <strong>תא שמע</strong> <small>[בוא</small> ושמע<small>]</small> פתרון לשאלה זו ממה ששנינו במשנתנו, המונה גם את הנכנס בארץ העמים: <strong>ומזה בשלישי ובשביעי. ואי אמרת</strong> <small>[ואם אומר אתה</small><small>]</small> <strong>משום אוירא</strong> <small>[החלל</small><small>]</small> עצם השהות בה גזרו, <strong>הזאה למה לי?</strong> הרי לא נגע בטומאה, ולא האהיל עליה!
 <strong>אלא לאו</strong> <small>[האם לא</small> הכוונה<small>]</small> <strong>משום גושא</strong> <small>[הגוש,</small> האדמה עצמה<small>]?</small> ודוחים: <strong>לא, לעולם אימא</strong> <small>[אומר</small><small>]</small> <strong>לך משום אוירא</strong> <small>[החלל</small><small>],</small> <strong>וכי קתני</strong> <small>[וכאשר שנה</small><small>]</small> שמזים עליו — הכוונה היא <strong>אשארא</strong> <small>[על,</small> לגבי, שאר<small>]</small>  העניינים הנזכרים במשנה, כגון הגולל והדופק ורביעית דם.
  ומעירים:  <strong>הכי נמי מסתברא</strong> <small>[כך גם כן מסתבר</small><small>]</small> לפרש, <strong>מדקתני</strong> <small>[ממה ששנה</small><small>]</small> במשנה גם: <strong>וכלים, הנוגעים במת.</strong> וכי הנוגעים ב<strong>הני</strong> <small>[אלה</small><small>]</small> ה<strong>כלים בני הזאה אינון</strong> <small>[הם</small><small>]?</small> האם הנוגע בכלי הטמא טומאת מת צריך הזאה? והרי אינו טמא אלא טומאת ערב בלבד! <strong>אלא שמע מינה</strong> <small>[למד מכאן</small><small>]</small> <strong>אשארא</strong> <small>[על השאר</small><small>]</small> מדובר, שאין ההלכה "ומזה בשלישי ובשביעי" מתייחסת לכל הדברים שנמנו במשנה, אלא לחלקם בלבד.
## דף נה.
 <strong>לימא כתנאי</strong> <small>[</small>האם נאמר שמחלוקת תנאים<small>]</small> היא בענין זה, שכן שנינו: <strong>הנכנס לארץ העמים</strong> באופן שהוא נמצא <strong>ב</strong>תוך <strong>שידה תיבה ומגדל</strong> שאינם מקבלים טומאה, <strong>רבי מטמא</strong> אותו, <strong>ור' יוסי בר' יהודה מטהר. מאי לאו</strong> <small>[האם לא</small><small>]</small> בכך נחלקו: <strong>רבי</strong> שמטמא אותו <strong>סבר משום אוירא</strong> <small>[האויר</small><small>]</small> עצם השהות בה גזרו טומאה, והרי אדם זה נמצא בחלל ארץ העמים, <strong>ו</strong>אילו <strong>ר' יוסי בר' יהודה סבר</strong> <small>[סבור</small><small>]</small> <strong>משום גושא</strong> <small>[הגוש,</small> האדמה<small>]</small>  גזרו ולא משום עצם השהות בה, ולכן אינו טמא, משום שהתיבה חוצצת בינו לבין האדמה שלא ייחשב גם כמאהיל עליה?
  ודוחים:  <strong>לא</strong> זה הסבר מחלוקתם, כי אפשר לומר <strong>דכולי עלמא</strong> <small>[שלדעת הכל</small><small>]</small> <strong>משום גושא</strong> <small>[הגוש,</small> האדמה<small>]</small> גזרו, והמחלוקת ביניהם היא דווקא משום שנכנס בשידה תיבה ומגדל, וטעמם: <strong>מר סבר</strong> <small>[חכם זה,</small> ר' יוסי בר' יהודה, סבור<small>]</small> ש<strong>אהל זרוק,</strong> דבר המאהיל על הטומאה באופן שאיננו קבוע במקום אחד ועובר על פניה — <strong>שמיה</strong> <small>[שמו,</small> נחשב<small>]</small> <strong>אהל</strong> ולכן הנכנס בתיבה לארץ העמים — האוהל חוצץ בינו לבין הטומאה, ואין האדם היושב בתיבה נטמא. <strong>ומר סבר</strong> <small>[וחכם זה,</small> רבי, סבור<small>]</small> אוהל זרוק <strong>לא שמיה</strong> <small>[אין שמו,</small> אינו נחשב<small>]</small> <strong>אהל,</strong>  וכאילו לא היתה חציצה כלל בינו ובין הטומאה, והרי הוא כמאהיל על אדמת ארץ העמים ונטמא על ידי כך.
  ומקשים:  <strong>והתניא</strong> <small>[והרי שנינו</small> בברייתא<small>],</small> <strong>ר' יוסי בר' יהודה אומר: תיבה שהיא מלאה כלים וזרקה על</strong> (מעל) <strong>פני המת באהל,</strong> כלומר, באופן שהאהילה עליו — <strong>טמאה</strong> ונטמא כל מה שבתוכה, <strong>ואם היתה מונחת</strong> והאהילה מעל המת — <strong>טהורה</strong> וחוצצת בפני הטומאה. משמע שאוהל זרוק אינו נחשב לאוהל לדעת ר' יוסי בר' יהודה, והרי זה בניגוד לדברים שאמרנו קודם.
  ואם כן אי אפשר לפרש את מחלוקת רבי ור' יוסי בר' יהודה כפי שפירשנו עתה, <strong>אלא</strong> צריך לומר: <strong>דכולי עלמא</strong> <small>[שלדעת הכל</small><small>]</small> מטמאה ארץ העמים <strong>משום אוירא</strong> <small>[חללה</small><small>],</small> <strong>ו</strong>בזה נחלקו: <strong>מר סבר</strong> <small>[חכם זה,</small> ר' יוסי בר' יהודה, סבור<small>]:</small> <strong>כיון</strong> ש<strong>לא שכיחא</strong> <small>[מצוי</small><small>]</small> שייכנס אדם בדרך זו — <strong>לא גזרו ביה רבנן</strong> <small>[בו</small> באופן כזה חכמים<small>],</small> <strong>ומר סבר</strong> <small>[וחכם זה,</small> רבי, סבור<small>]:</small> <strong>אף על גב דלא שכיחא</strong> <small>[אף על פי שאין</small> זה מצוי<small>] —</small> <strong>גזרו ביה רבנן</strong> <small>[בו חכמים</small><small>].</small>
 <strong>והתניא</strong> <small>[ו</small>אכן כן שנינו בברייתא<small>]</small> לדרך זו, וכשיטת ר' יוסי בר' יהודה: <strong>הנכנס לארץ העמים בשידה תיבה ומגדל —</strong> <strong>טהור,</strong> אם נכנס <strong>בקרון ובספינה ובאיסקריא</strong> (אניה גדולה) — <strong>טמא</strong> כיון שהוא דבר מצוי. הרי שהגזירה תלויה בשכיחות הדבר, שבשידה תיבה ומגדל אין רגילים להיכנס ולכן לא גזרו בהם, מה שאין כן בקרון ובספינה.
 <strong>ואיבעית אימא</strong> <small>[ואם תרצה אמור</small><small>]</small> הסבר נוסף במחלוקת רבי ור' יוסי בר' יהודה: שלדעת כולם גזרו על ארץ העמים משום גושה, ואוהל זרוק נחשב אוהל, ולכן היה צריך להיות טהור לכל הדעות, ואולם <strong>הכא</strong> <small>[כאן</small><small>]</small> בעניין אחר נחלקו, בחשש <strong>שמא יוציא</strong> החוצה את <strong>ראשו ורובו</strong> מן השידה, התיבה, והמגדל <strong>לשם</strong> לארץ העמים <strong>פליגי</strong> <small>[נחלקו</small><small>].</small>
 <strong>והתניא</strong> <small>[ו</small>אכן כן שנינו בברייתא<small>],</small> <strong>ר' יוסי בר' יהודה אומר: הנכנס לארץ העמים בשידה תיבה ומגדל —</strong> <strong>טהור, עד שיוציא לשם ראשו או רובו.</strong> ורבי שמטמא — סבור שיש לחשוש שמא יוציא ראשו, וייטמא מפני ספק זה.
 <big>א</big> שנינו במשנה שנזיר שנטמא בטומאות שאין נזירותו נסתרת בהן ובכללן ימי צרעתו, <strong>מתחיל ומונה</strong> מיום שנטהר ואין ימי טומאתו עולים לו למנין ימי נזירותו. <strong>אמר רב חסדא: לא שנו</strong> דבר זה לענין מי שהיה מצורע <strong>אלא</strong> דווקא <strong>בנזירות מועטת</strong> של שלושים יום, לפי שצריך לגלח את שיער ראשו להיטהר מצרעתו, ולכן מונה שלושים יום נוספים לגידול שיער הראוי לתגלחת נזיר. <strong>אבל בנזירות מרובה</strong> שאחר שגילח לצרעתו נותרו לו עוד שלושים יום ויותר של נזירות, באופן שיוכל שערו שוב לצמוח — <strong>מיסלק נמי סלקין ליה</strong> <small>[לעלות, גם כן עולים לו</small><small>]</small> הימים הללו ואינו צריך להשלים כלל את ימי צרעתו.
 <strong>מתיב</strong> <small>[מקשה</small><small>]</small> <strong>רב שרביא,</strong> והרי שנינו: <strong>מתחיל ומונה מיד, ואין ומבטל בהן את הקודמין.</strong> ונברר: <strong>במאי</strong> <small>[במה</small><small>]</small> מדובר? <strong>אילימא</strong> <small>[אם תאמר</small><small>]</small> כי מדובר <strong>בנזירות מועטת</strong> — הלא <strong>קבעי</strong> <small>[צריך</small><small>]</small> <strong>גידול שיער</strong> של חודש לפחות, וזה לא היה כאן, שהרי גילח את שערו כשנטהר מצרעתו, ולפיכך הרי בפועל מבטל בכך את הימים הקודמים!
## דף נה:
 <strong>אלא לאו</strong> <small>[האם לא</small><small>]</small> מדובר <strong>בנזירות מרובה,</strong> <strong>וקתני</strong> <small>[ושנה</small><small>]:</small> <strong>מתחיל ומונה מיד</strong> שמעתה מתחיל להשלים ימי הנזירות, ואין ימי צרעתו עולים למנין זה! ומעירים: <strong>הוא,</strong> רב שרביא, <strong>מותיב לה</strong> <small>[הקשה אותה</small><small>]</small> קושיה <strong>והוא</strong> זה שגם <strong>מפרק לה</strong> <small>[תירץ אותה</small><small>]:</small> מה שרב חסדא העמיד את משנתנו בנזירות מועטת, שמצד אחד אינו סותר מה שנהג כבר נזירות, ומצד אחר אין ימי ספרו וגמרו עולים לו למנין הנזירות, כוונתו כגון <strong>בנזירות בת חמשים יום, דיתיב עשרין</strong> <small>[שישב עשרים</small><small>]</small> יום בנזירות, <strong>ואיתילידא ביה</strong> <small>[ונולדה בו</small><small>]</small> <strong>צרעת,</strong> ואז <strong>מגלח</strong> על <strong>צרעתו, והדר יתיב תלתין יומין</strong> <small>[וחוזר</small> ויושב שלושים ימים<small>]</small> של <strong>נזיר.</strong> ואין עוד להקשות: והרי בנזירות מועטת צריך גידול שיער, <strong>דהא אית ליה</strong> <small>[שהרי יש לו</small><small>]</small> בסוף מניינו <strong>גידול שער</strong> במשך שלושים יום.
 <strong>מתיב</strong> <small>[מקשה</small><small>]</small> <strong>רמי בר חמא,</strong> שנינו במשנה: <strong>נזיר שהיה טמא</strong> טומאת מת <strong>בספק,</strong> שלא ברור אם אכן נטמא, <strong>ומוחלט בספק,</strong> שנצטרע, וספק אם נעשה מצורע מוחלט,
## דף נו.
 <strong>אוכל בקדשים לאחר ששים יום</strong> שיצא בהם מידי ספק טומאת צרעת,
 <strong>ושותה יין ומיטמא למתים לאחר מאה ועשרים יום</strong> שהשלים כל חובת נזירותו. שאם בא מיד לגלח משום צרעת, אומרים לו שצריך להמתין — שמא נזיר טהור הוא, ואין ספק צרעת דוחה נזירות. ובסוף שלושים יום מגלח משום ספק תגלחת מצורע ספק תגלחת נזיר טהור. וכשרוצה לגלח שוב לאחר שבעה ימים לתגלחת שניה של צרעתו — אינו יכול לגלח, שמא לא היה מצורע אלא טמא, והתגלחת שעשה היתה תגלחת טומאה, ולכן חלה עליו נזירות טהרה, וצריך לשמור נזירות עד שלושים יום. ובסוף ימים אלה, דהיינו ביום השישים, מגלח, ומותר למחרת באכילת קדשים, שהרי גם אם היה מצורע מוחלט — גילח פעמיים. אבל עדיין אינו מותר מנזירותו — שמא היה מצורע מוחלט, ושתי תגלחות אלה היו לשם תגלחות הצרעת. ולכן מונה עוד שלושים יום ומגלח, ביום התשעים, אלא שאז אומרים לו: אינך יכול עדיין לשתות יין ולהיטמא למתים, שמא היית טמא, ותגלחת שלישית זו — תגלחת טומאה היתה. ולכן צריך למנות עוד שלושים יום לנזירות טהרה, ובסוף אלה (שהם מאה ועשרים יום לתחילת נזירותו) יכול לגלח תגלחת טהרה ולשתות יין ולהיטמא למתים.
 <strong>ותני עלה</strong> <small>[ושנו על כך</small><small>]:</small> <strong>במה דברים אמורים —</strong> <strong>בנזירות מועטת</strong> של שלושים יום, <strong>אבל בנזירות בת שנה —</strong> <strong>אוכל בקדשים לאחר שתי שנים,</strong> שאינו מגלח אלא רק לאחר שנה — שמא אינו מצורע, ומגלח שוב רק לאחר שנה שניה — שמא היה טמא, וזו נזירות טהרתו. ומכל מקום אם היה מצורע מוחלט יכול לאכול מעתה בקדשים, שהרי נהג שתי תגלחות, אלא שלא גילח כלל לנזירותו, ולכן נוהג נזירות שנה נוספת, ומגלח, ונוהג שוב נזירות שנה, שמא היתה התגלחת השלישית תגלחת טומאה, וזו תגלחת טהרה.
 <strong>ושותה יין ומיטמא למתים לאחר ארבע שנים.</strong>
 <strong>ואי סלקא דעתך סלקין ליה יומי</strong> <small>[ואם עולה על דעתך</small> שעולים לו הימים<small>]</small> שהיה טמא בהם למנין ימי נזירותו — <strong>תיסגי ליה</strong> <small>[יהא די לו</small><small>]</small> <strong>בשלש שנים ושלשים יום!</strong> שמספק אינו יכול לגלח לצרעתו אלא בסוף שנה (שמא נזיר טהור הוא) ולתגלחת שניה צריך להמתין עוד שנה (שמא נזיר טמא היה). אבל אז, אם ימי ספרו עולים לו לנזירותו כדברי רב חסדא, יכול היה להמתין שלושים יום (כדי גידול שיער) ולגלח לנזירות הטומאה, ואחר יוסיף עוד שנה לנזירות טהרה. ומזה שמחייבים אותו להמתין ארבע שנים משמע שאין ימי צרעתו עולים לו לנזירות.
 <strong>ועוד מתיב</strong> <small>[מקשה</small><small>]</small> <strong>רב אשי</strong> ממדרש הלכה, ששנינו בו: <strong>אין לי אלא ימי טומאה שאין עולין לו מן המנין</strong> של נזירות, ואולם <strong>ימי חלוטו</strong> שהיה כבר מצורע מוחלט, <strong>מנין</strong> שאף הם אינם עולים לו למנין ימי נזירות? <strong>ו</strong>לכאורה <strong>דין הוא,</strong> כלומר, כך יש לומר מסברה: <strong>ימי טומאה מגלח ומביא קרבן, וימי חלוטו</strong> גם כן <strong>מגלח ומביא קרבן</strong> לצרעתו, <strong>מה ימי טומאתו אין עולין לו מן המנין —</strong> <strong>אף ימי חלוטו אין עולין לו מן המנין.</strong>
 ויש לדחות: <strong>לא, אם אמרת</strong> הלכה זו דווקא <strong>בימי טומאתו שכן</strong> יש בהם גם הלכה נוספת ש<strong>מבטל בהן את הקודמים, תאמר בימי חלוטו שאין מבטל בהן את הקודמין,</strong> כפי ששנינו במשנתנו.
  ולכן צריך להביא ראיה אחרת, <strong>אמרת: קל וחומר הוא; ומה נזיר בקבר</strong> (בבית קברות) שנדר נזירות כשהוא עומד במקום טמא, <strong>ששערו ראוי לתגלחת נזירות,</strong> בכל זאת ימים שהיה טמא בהם <strong>אין עולין לו מן המנין, ימי חלוטו</strong> שבהם הוא מצורע מוחלט, <strong>שאין שערו ראוי לתגלחת נזירות</strong> שהרי קודם צריך לגלחם תגלחת מצורע — <strong>לא כל שכן</strong> שלא יעלו לו לנזירותו?!
 <strong>ואין לי אלא ימי חלוטו. ימי ספרו,</strong> שסופר אחר כך כדי להיטהר מטומאת צרעת, <strong>מנין</strong> שאין עולים מן המניין? <strong>ודין הוא,</strong> שאפשר ללמוד זאת מסברה:
## דף נו:
 <strong>מה ימי חלוטו טעון</strong> בהם <strong>תגלחת —</strong> <strong>אף ימי ספרו</strong> טעון תגלחת, <strong>ו</strong>משום כך <strong>מה ימי חלוטו אין עולין לו מן המנין —</strong> <strong>אף ימי ספרו</strong> אין עולים לו.
 <strong>יכול אף ימי הסגרו</strong> (הימים שהיה בהם מצורע מוסגר) דינם <strong>כן</strong> שאינם עולים לו? <strong>והדין נותן</strong> שכך יהיה, שהרי כך יש להשוותם: מצורע <strong>חלוט</strong> (מוחלט) <strong>מטמא משכב ומושב, ו</strong>מצורע ב<strong>ימי הסגרו</strong> גם הוא <strong>מטמא משכב ומושב,</strong> ולפיכך <strong>אם למדת לימי חלוטו שאין עולין לו מן המנין —</strong> <strong>אף ימי הסגרו</strong> יש לומר ש<strong>אין עולין לו מן המנין.</strong>
 ויש לדחות, <strong>אמרת: לא, אם אמרת</strong> הלכה זו דווקא <strong>בימי חלוטו —</strong> <strong>שכן חלוטו</strong> אם היה מצורע מוחלט ונרפא <strong>טעון</strong> (חייב) <strong>תגלחת ומביא קרבן</strong> קודם שיתחיל נזירותו, <strong>לפיכך אין עולין</strong> הימים הללו לנזירותו. <strong>תאמר בימי הסגרו שאין טעון תגלחת ואינו מביא קרבן, לפיכך יעלו למנין.</strong>
 <strong>מכאן אמרו: ימי ספרו</strong> של מצורע, <strong>וימי גמרו</strong> (שהוא מצורע גמור, מוחלט) — <strong>אין עולין לו מן המנין. אבל ימי</strong> טומאת <strong>הזב והזבה, ו</strong>ימי <strong>הסגרו של מצורע —</strong> <strong>הרי אלו עולין לו.</strong>
 ולענייננו, <strong>קתני מיהת</strong> <small>[שנה על כל פנים</small><small>]:</small> <strong>לא, אם אמרת בימי טומאה שכן מבטל בהן את הקודמין, תאמר בימי חלוטו</strong> שאין מבטל בהם את הקודמים. ונברר: <strong>במאי</strong> <small>[במה</small><small>]</small> מדובר כאן שאין ימי חילוטו מבטלים את הקודמים? <strong>אילימא</strong> <small>[אם תאמר</small><small>]</small> <strong>בנזירות מועטת</strong> שאין בה אלא שלושים יום, אי אפשר לומר זאת, <strong>הא בעינן</strong> <small>[</small>שהרי צריכים אנו<small>]</small> <strong>גידול שער</strong> של שלושים יום לאחר שיטהר.
 <strong>אלא לאו</strong> <small>[האם לא</small><small>]</small> מדובר שם <strong>בנזירות מרובה, וקתני</strong> <small>[ו</small>אף על פי כן שנה<small>]</small> <strong>שאין עולין לו מן המנין. אלמא</strong> <small>[מכאן</small><small>]</small> ש<strong>לא סלקין ליה</strong> <small>[עולים לו</small><small>]</small> ימי חילוטו למנין הנזירות. שלא כדברי רב חסדא! ומסכמים: אכן, <strong>שמע מינה</strong> <small>[למד מכאן</small><small>]</small> שכן הוא, ונדחו דברי רב חסדא.
 <big>א משנה</big> <strong>אמר ר' אליעזר משום</strong> (בשם) <strong>ר' יהושע: כל טומאה מן המת שנזיר</strong> שנטמא בה דינו ש<strong>מגלח עליה</strong> — הכל <strong>חייבין עליה על ביאת מקדש,</strong> שאם נכנס טמא בטומאה כזו למקדש — חייב משום טמא הנכנס לקודש. <strong>וכל טומאה מן המת שאין הנזיר מגלח עליה —</strong> <strong>אין חייבין עליה על ביאת מקדש.</strong>
 <strong>אמר ר' מאיר: לא תהא זו</strong> טומאת המת שאין הנזיר מגלח עליה <strong>קלה מן</strong> טומאת <strong>השרץ,</strong> והרי מפורש בתורה שטמא שרץ חייב על ביאת מקדש.
 <big>ב גמרא</big> תחילה מבררים את מסורתה של ההלכה במשנה. <strong>ור' אליעזר</strong> האם <strong>משום ר' יהושע</strong> (בן חנניה) <strong>גמר לה</strong> <small>[למד אותה</small><small>]?</small> <strong>והא</strong> <small>[והרי</small><small>]</small> <strong>משום ר' יהושע בר ממל גמר לה</strong> <small>[למד אותה</small><small>].</small> <strong>דתניא</strong> <small>[ששנויה</small> ברייתא<small>],</small> <strong>אמר ר' אליעזר: כשהלכתי ל</strong>מקום הנקרא <strong>ערדסקיא מצאתי את ר' יהושע בן פתר ראש שהיה יושב ודן לפני ר' מאיר</strong> <strong>בהלכה,</strong> ואומר: <strong>כל טומאה מן המת שהנזיר מגלח עליה —</strong> <strong>חייבין עליה משום ביאת מקדש, וכל טומאה מן המת שאין הנזיר מגלח עליה —</strong> <strong>אין חייבין עליה משום ביאת מקדש. אמר לו</strong> ר' מאיר: <strong>אל תהא זו</strong> טומאה מן המת שאין מגלחים עליה <strong>קלה משרץ.</strong>
 <strong>אמרתי לו</strong> לר' מאיר: <strong>כלום אתה בקי</strong> (מכיר) <strong>בר' יהושע בר ממל? אמר לי: הן.</strong> אמרתי לו: <strong>כך אמר לי ר' יהושע בר ממל משום ר' יהושע</strong> (בן חנניה): <strong>כל טומאה מן המת שהנזיר מגלח עליה —</strong> <strong>חייב עליה משום ביאת מקדש, וכל טומאה מן המת שאין הנזיר מגלח עליה —</strong> <strong>אין חייבין עליה משום ביאת מקדש.</strong> עד כאן לשון הברייתא. <strong>הוי</strong> <small>[הרי</small><small>]</small> <strong>משום ר' יהושע בר ממל גמיר לה</strong> <small>[למד אותה</small><small>]</small> ר' אליעזר, ולא למדה במישרין מר' יהושע!
 <strong>אמרו: שמע מינה</strong> <small>[למד מכאן</small><small>]</small> כלל זה: <strong>כל שמעתתא</strong> <small>[שמועה,</small> הלכה<small>]</small> <strong>דמתאמרה בבי תלתא</strong> <small>[שנאמרת</small> על ידי מסורת של שלושה אנשים<small>]</small> <strong>קדמאי ובתראי</strong> <small>[</small>את הראשונים ואת האחרונים<small>]</small> בשלשלת המסורת — <strong>אמרינן</strong> <small>[אנו אומרים</small><small>],</small> <strong>מציעאי</strong> <small>[את האמצעיים</small><small>] —</small> <strong>לא אמרינן</strong> <small>[אין אנו אומרים</small><small>],</small> ולכן נשנו במשנתנו רק שמו של ר' אליעזר (האחרון במסורת זו) ור' יהושע בן חנניה (הראשון במסורת זו), ואילו שמו של ר' יהושע בן ממל (האמצעי) לא הוזכר.
 <strong>אמר רב נחמן בר יצחק: אף אנן נמי</strong> <small>[אנו גם כן</small><small>]</small> כך <strong>תנינא</strong> <small>[שנינו</small><small>],</small> <strong>אמר נחום הלבלר: כך מקובלני מר' מיאשא שקיבל מאבא, שקבל מן הזוגות, שקבלו מן הנביאים: הלכה למשה מסיני בזורע</strong> צמחי <strong>שבת וחרדל בשנים ושלשה מקומות</strong> נבדלים בתוך שדה אחד, <strong>שנותן</strong> (מניח) <strong>פאה מכל אחד ואחד</strong> ממינים אלו לעצמו, ולא יתן פאה אחת עבור כולם.
 <strong>ואילו</strong> את שמם של <strong>יהושע וכלב לא קחשיב</strong> <small>[מנה</small><small>],</small> אף על פי שהם היו הזקנים שמסרו ממשה לנביאים. <strong>שמע מינה</strong> <small>[למד מכאן</small><small>]</small> שכששונים מסורת אין מונים את כל האנשים שמסרוה.
 <big>ג משנה</big> ועוד בענין טומאות שנזיר מגלח עליהן. <strong>אמר ר' עקיבא: דנתי</strong> בהלכה <strong>לפני ר' אליעזר</strong> והעליתי בפניו קל וחומר זה: <strong>מה אם עצם כשעורה שאינו מטמא אדם באהל —</strong> <strong>הנזיר מגלח על מגעו ועל משאו, רביעית דם שהוא</strong> חמור ממנה שהוא <strong>מטמא אדם באהל —</strong> <strong>אינו דין שיהא הנזיר מגלח על מגעה ועל משאה?</strong>
 <strong>אמר לי: מה זה עקיבא?! אין דנין כאן</strong> במקרה זה <strong>מקל וחומר.</strong> ולא הסביר מדוע אין דנים. <strong>וכשבאתי והרציתי דברים</strong> אלו <strong>לפני ר' יהושע, אמר לי: יפה אמרת</strong> מצד הסברה שבדבר, <strong>אלא כן אמרו: הלכה</strong> מקובלת היא ואין לפורכה משום קל וחומר.
## דף נז.
 <big>א גמרא</big> על האמור במשנה "הלכה" <strong>איבעיא להו</strong> <small>[נשאלה להם</small> ללומדים<small>]</small> מה הכוונה? האם <strong>עצם כשעורה</strong> היא <strong>הלכה</strong> למשה מסיני שנזיר מגלח עליה, <strong>ורביעית דם</strong> רצה ר' עקיבא ללמוד ממנה בדרך <strong>קל וחומר, ו</strong>הוא שאמרו <strong>אין דנין קל וחומר מהלכה;</strong>
 <strong>או דלמא</strong> <small>[שמא</small><small>]</small> <strong>רביעית דם הלכה</strong> שמטמאה באוהל, <strong>ו</strong>רצה ללמוד מ<strong>עצם כשעורה</strong> ב<strong>קל וחומר</strong> שנזיר אף מגלח על רביעית, <strong>ואין דנין קל וחומר מהלכה?</strong> ומציעים פתרון לשאלה: <strong>תא שמע</strong> <small>[בוא</small> ושמע<small>]</small> פתרון לשאלה זו ממה ששנינו ברייתא מפורשת: <strong>עצם כשעורה הלכה, ורביעית דם קל וחומר, ואין דנין קל וחומר מהלכה.</strong>
 
 <big>א משנה</big> <strong>שני נזירים שאמר להן אחד "ראיתי אחד מכם שנטמא, ואיני יודע איזה מכם</strong> הוא"<strong></strong> — הרי שניהם משלימים את ימי הנזירות ו<strong>מגלחין</strong> בסוף ימי הנזירות, <strong>ומביאין</strong> מספק <strong>קרבן טומאה וקרבן טהרה. ואומר</strong> אחד מהם לחבירו: <strong>אם אני הוא</strong> ה<strong>טמא —</strong> <strong>קרבן טומאה שלי וקרבן טהרה שלך, ואם אני הוא הטהור —</strong> <strong>קרבן טהרה שלי, וקרבן טומאה שלך.</strong>
 <strong>וסופרין</strong> שניהם מספק עוד <strong>שלשים יום</strong> של נזירות, <strong>ומביאין קרבן טהרה, ואומר</strong> אחד מהם: <strong>אם</strong> אף <strong>הוא הטמא</strong> — אותו <strong>קרבן טומאה</strong> שהוקרב בפעם הקודמת היה <strong>שלי וקרבן טהרה שלך, וזה</strong> הקרבן שמקריבים עכשיו — <strong>קרבן טהרתי</strong> הוא. <strong>ואם אני הוא הטהור —</strong> <strong>קרבן טהרה</strong> שהוקרב קודם — <strong>שלי</strong> היה, <strong>וקרבן טומאה שלך</strong> היה, <strong>וזה</strong> שמקריבים כעת הוא <strong>קרבן טהרתך.</strong>
 <big>ב גמרא</big> <strong>קתני</strong> <small>[שנה</small><small>]</small> במשנה: <strong>שני נזירים שאמר להם</strong> אחד <strong>"ראיתי אחד מכם שנטמא, ואיני יודע איזה מכם".</strong> ותוהים על עצם הענין: <strong>ואמאי</strong> <small>[ומדוע</small><small>]</small> ייחשבו שני אלה לטמאים? הלא את ההלכה ש<strong>כל ספק טומאה ברשות היחיד</strong> שהוא טמא <strong>מהיכא ילפינן לה</strong> <small>[מהיכן אנו לומדים אותה</small><small>] —</small> <strong>מסוטה.</strong>
 אך אין ענין הסוטה דומה לענייננו, שכן יש לומר: <strong>מה סוטה</strong> שספק אם נבעלה ונטמאה, יש <strong>בועל ונבעלת</strong> בלבד, <strong>אף כל ספק טומאה ברשות היחיד</strong> יהא טמא דווקא <strong>כגון דאיכא בי תרי</strong> <small>[שיש שנים</small><small>]</small> בלבד. <strong>אבל הכא</strong> <small>[כאן</small><small>]</small> במשנתנו, הרי מדובר שישנם <strong>שני נזירים והאי דקאי גביהון</strong> <small>[וזה שעומד אצלם</small><small>]</small> שאמר להם שנטמאו — <strong>הא תלתא</strong> <small>[הרי</small> איפוא שלושה<small>],</small> אם כן <strong>הוה ליה</strong> <small>[הרי זה</small><small>]</small> <strong>ספק טומאה ברשות הרבים</strong> שכן שלושה אנשים הם כבר רבים, <strong>ו</strong>כלל בידינו: <strong>כל ספק טומאה ברשות הרבים —</strong> <strong>ספיקו טהור!</strong>
 <strong>אמר רבה בר רב הונא: באומר "ראיתי</strong> מרחוק <strong>טומאה שנזרקה ביניכם"</strong> והוא לא היה ביניהם באותו זמן שנטמא אחד מהם, ולא היו שם אלא שניהם בלבד ולכן הרי זה ספק טומאה ברשות היחיד. <strong>אמר רב אשי: דיקא נמי</strong> <small>[מדוייק גם כן</small><small>]</small> הדבר מן הלשון
## דף נז:
 <strong>דקתני</strong> <small>[ש</small>כן שנה<small>]</small> בדבריו <strong>"ואיני יודע איזה מכם"</strong> משמע שלא היה סמוך להם, שלא יכול היה אפילו להבחין מי מהם נטמא. ומסכמים: אכן, <strong>שמע מינה</strong> <small>[למד מכאן</small><small>]</small> שכן הוא.
 <big>א</big> שנינו במשנה ששני הנזירים <strong>"מגלחין ומביאין".</strong> ושואלים: <strong>ואמאי</strong> <small>[ומדוע</small><small>]</small> הם מגלחים? והרי <strong>דילמא לאו טמאין אינון</strong> <small>[שמא לא טמאים הם</small><small>]</small> שניהם, <strong>ו</strong>הרי כל אחד מהם <strong>קעביד</strong> <small>[עושה</small><small>]</small> <strong>הקפה</strong> שמקיף פאת ראשו כשמגלח כל שערו שלא לצורך. ואם אינו צריך לגלח נמצא שעובר על איסור לא תעשה! <strong>אמר שמואל:</strong> מדובר כאן כגון שהיו נזירים אלה <strong>אשה</strong> שאיננה אסורה בהקפת הראש <strong>ו</strong>כן <strong>קטן</strong> שאינו חייב במצוות.
  את דברי שמואל אלה מבררים: <strong>ולוקמא</strong> <small>[ושיעמיד</small><small>]</small> את המשנה <strong>בגדול, ו</strong>מותר הדבר מטעם ש<strong>הקפת כל הראש,</strong> אם מגלח את כל שערות ראשו ולא פאת ראשו בלבד, <strong>לא שמה</strong> (אינה נחשבת) <strong>הקפה</strong> שאסורה מן התורה! אלא <strong>מדלא מוקים לה הכי</strong> <small>[מ</small>כיון שאינו מעמיד ומסביר את המשנה כך<small>]</small> <strong>שמע מינה</strong> <small>[למד מכאן</small><small>]</small> כי <strong>קסבר</strong> <small>[סבור</small><small>]</small> <strong>שמואל: הקפת כל הראש —</strong> <strong>שמה הקפה.</strong>
 <strong>מר זוטרא מתני לה להא שמעתא דשמואל אסיפא</strong> <small>[היה שונה את ההלכה הזו של שמואל על סופה</small> של המשנה<small>]</small> להלן: <strong>נזיר שהיה טמא בספק ומוחלט בספק —</strong> <strong>אוכל בקדשים לאחר ששים יום ומגלח ארבע תגלחות.</strong> ויש מקום לשאול: <strong>והא</strong> <small>[והרי</small><small>]</small> כיון שהוא ספק ואין זה ברור שחייב בתגלחת <strong>קעביד</strong> <small>[עושה</small> הוא<small>]</small> בתגלחתו <strong>הקפה</strong> של הראש שאסורה! <strong>אמר שמואל:</strong> מדובר <strong>באשה וקטן</strong> שאינם אסורים בהקפה.
 <big>ב</big> ובענין זה <strong>אמר רב הונא:</strong> גדול <strong>המקיף את</strong> פאות ראשו של <strong>הקטן הרי הוא חייב,</strong> אף שהקטן עצמו אינו חייב במצוות. <strong>אמר ליה</strong> <small>[לו</small><small>]</small> <strong>רב אדא בר אהבה,</strong> שהיה סבור שאין בכך איסור, <strong>לרב הונא: ודידך מאן מגלח להון</strong> <small>[ו</small>את הילדים שלך מי מגלח אותם<small>]</small> ומקיף את פאת ראשם? שהרי לשיטתך אסור לגדול להקיף שערו של קטן! <strong>אמר ליה</strong> <small>[לו</small><small>]:</small> <strong>חובה</strong> אשתי. שהיא כאשה איננה אסורה בהקפה. אמר לו רב אדא בר אהבה בתרעומת: <strong>תקברינון</strong> <small>[תקבור</small><small>]</small> <strong>חובה לבניה</strong> אם כך היא עושה. ומספרים: <strong>כולהו שני</strong> <small>[כל שנותיו</small><small>]</small> של <strong>רב אדא בר אהבה לא אקיים ליה זרעא</strong> <small>[התקיים לו זרע</small><small>]</small> <strong>לרב הונא</strong> שהיו ילדיו מתים, בגלל ביטוי זה של קללה שיצא מפי רב אדא.
 ושואלים: <strong>מכדי תרוייהו סבירא</strong> <small>[הרי שניהם</small> רב הונא ורב אדא סבורים<small>]</small> ש<strong>הקפת כל הראש שמה הקפה,</strong> אם כן <strong>במאי קמיפלגי</strong> <small>[במה</small> הם חלוקים<small>],</small> כלומר, מה טעמו של כל אחד מהם? ומסבירים: <strong>רב הונא</strong> שאוסר לגדול להקיף לקטן ומתיר לאשה לעשות זאת, <strong>סבר</strong> <small>[סבור</small><small>]</small> נאמר <strong>"לא תקיפו פאת ראשכם ולא תשחית</strong> <small>[את</small><small>]</small> <strong>פאת זקנך"</strong> (ויקרא יט, כז) וצירוף האיסורים בכתוב זה בא ללמד: <strong>כל</strong> מי <strong>שיש לו</strong> (עליו) איסור <strong>השחתה</strong> של זקן — <strong>יש לו</strong> איסור <strong>הקפה, והני נשי</strong> <small>[ואלה הנשים</small><small>]</small> <strong>הואיל וליתנהו</strong> <small>[ואינן</small><small>]</small> <strong>ב</strong>כלל איסור <strong>השחתה</strong> שהרי אין להן זקן, <strong>ליתנהו נמי</strong> <small>[אינן גם כן</small><small>]</small> <strong>ב</strong>כלל איסור <strong>הקפה.</strong>
 <strong>ורב אדא בר אהבה</strong> שמתיר ככלל להקיף לקטן, <strong>סבר</strong> <small>[סבור</small><small>]:</small> <strong>אחד המקיף ואחד הניקף במשמע</strong> הביטוי הזה של "לא תקיפו", כיון שנאמר בלשון רבים. <strong>ו</strong>מתוך כך <strong>איתקש</strong> <small>[הוקש</small><small>]</small> בפסוק זה <strong>מקיף לניקף, כל היכא</strong> <small>[מקום</small><small>]</small> ש<strong>ניקף מיחייב</strong> <small>[חייב</small><small>]</small> — ה<strong>מקיף נמי מיחייב</strong> <small>[גם כן חייב</small><small>],</small> <strong>והאי קטן</strong> <small>[וקטן זה</small><small>]</small> <strong>הואיל והוא גופיה</strong> <small>[עצמו</small><small>]</small> <strong>לאו בר</strong> <small>[לא בן</small><small>]</small> <strong>עונשין הוא דמיחייב</strong> <small>[ש</small>יהיה חייב<small>],</small> לכן גם אם גדול <strong>מקיף</strong> את ראשו <strong>נמי</strong> <small>[גם כן</small><small>]</small> <strong>לא מיחייב</strong> <small>[חייב</small><small>].</small>
 ושואלים: <strong>לימא</strong> <small>[האם נאמר</small><small>]</small> כי <strong>הקפת כל הראש תנאי</strong> <small>[</small>מחלוקת תנאים<small>]</small> <strong>היא</strong> אם נחשבת הקפה? <strong>דתנו רבנן</strong> <small>[ששנו חכמים</small><small>]:</small> מה שנאמר בדיני תגלחת מצורע <strong>"</strong>יגלח את כל שערו את <strong>ראשו"</strong> וגו' (ויקרא יד, ט), <strong>מה תלמוד לומר,</strong> מה עוד בא ללמדנו הכתוב "ראשו"? והרי כבר נאמר "כל שערו"! ומסבירים: <strong>לפי שנאמר "לא תקפו פאת ראשכם"</strong> (ויקרא יט, כז),
## דף נח.
 <strong>יכול אף מצורע כן</strong> יהא אסור בהקפת הראש — <strong>תלמוד לומר</strong> במפורש: <strong>"ראשו"</strong> (ויקרא יד, ט), שציווה עליו הכתוב לגלח כל ראשו, ונדחה איסור הקפת הראש. <strong>ותניא אידך</strong> <small>[ושנויה</small> ברייתא אחרת<small>]:</small> <strong>"ראשו"</strong> שנאמר במצורע <strong>מה תלמוד לומר? לפי שנאמר גבי</strong> <small>[אצל</small><small>]</small> <strong>נזיר "תער לא יעבר על ראשו"</strong> (במדבר ו, ה) <strong>יכול אף נזיר מצורע כן</strong> שיהיה אסור בתגלחת אף כשהגיע זמן טהרת צרעתו — <strong>תלמוד לומר: "ראשו",</strong> ללמד שאם נצטרע הנזיר צריך לגלח ראשו ככל מצורע.
 <strong>מאי לאו תנאי</strong> <small>[האם לא</small> נאמר שמחלוקת תנאים<small>]</small> <strong>היא</strong> בכך, <strong>למאן דאמר</strong> <small>[ל</small>דעת מי שאומר<small>]</small> שהלימוד מ"ראשו" הוא <strong>מנזיר, קסבר</strong> <small>[סבור</small> הוא<small>]</small> <strong>הקפת כל הראש לא שמה הקפה,</strong> ולכן אין צורך במקרא מיוחד ללמדנו שמותר למצורע לגלח כל ראשו, <strong>וכי אתא קרא</strong> <small>[וכאשר בא הכתוב</small><small>]</small> "ראשו" — הרי זה <strong>למידחי</strong> <small>[לדחות</small><small>]</small> <strong>את לא תעשה</strong> ("תער לא יעבור על ראשו") <strong>ועשה</strong> ("קדוש יהיה גדל פרע שער ראשו") שיש בנזיר. <strong>ואידך סבר</strong> <small>[והאחר סבור</small><small>]:</small> <strong>הקפת כל הראש שמה הקפה, וכי אתא קרא</strong> <small>[וכאשר בא הכתוב</small><small>]</small> במצורע — הרי זה <strong>למידחי לאו גרידא</strong> <small>[לדחות לא</small> תעשה בלבד<small>]</small> של איסור הקפת הראש?
 <strong>אמר רבא</strong> ודחה הוכחה זו: לא, אפשר לומר <strong>דכולי עלמא</strong> <small>[שלדעת הכל</small><small>]</small> <strong>הקפת כל הראש לא שמה הקפה,</strong> ואף לדעת התנא שבא הכתוב להתיר את הקפת הראש של מצורע. <strong>וכי אתא קרא</strong> <small>[וכאשר בא הכתוב</small><small>]</small> במיוחד להתיר דבר זה, הרי זה לאופן מסויים, <strong>כגון שהקיף</strong> (גילח) קודם את פאות הראש לבדן, <strong>ולבסוף גילח</strong> את שאר שערותיו, אף שהקפת הפאות לבדן בוודאי אסורה מן התורה. וטעם הפטור הוא: <strong>כיון דאילו גלחיה בחד זימנא</strong> <small>[היה מגלח אותו,</small> את כל הראש בפעם אחת<small>] —</small> <strong>לא מיחייב</strong> <small>[היה מתחייב</small><small>],</small> לכן <strong>כי</strong> <small>[כאשר</small><small>]</small> <strong>הקיף ולבסוף גילח —</strong> <strong>נמי לא מיחייב</strong> <small>[גם כן איננו מתחייב</small><small>].</small> שכיון שהותר למצורע לגלח כל ראשו, יכול לעשות זאת בכל דרך שירצה.
  ומקשים על סברה זו: <strong>ומי כתב קרא הכי</strong> <small>[והאם כותב הכתוב כך</small><small>]</small> להתיר לעשות איסור לכתחילה במקום שאין צורך בכך? <strong>והאמר</strong> <small>[והרי אמר</small><small>]</small> <strong>ריש לקיש: כל מקום שאתה מוצא עשה ולא תעשה</strong> הסותרים זה את זה, <strong>אם אתה יכול</strong> לעשות את הדברים ו<strong>לקיים את שניהם —</strong> <strong>מוטב, ואם לאו</strong> <small>[לא</small><small>],</small> כשאין כל דרך אחרת — <strong>יבוא עשה וידחה את לא תעשה.</strong> ואם אפשר שהנזיר יגלח כל הראש בהיתר גמור (אם הקפת כל הראש אינה אסורה) אין לומר שהתורה מתירה לעשות זאת בדרך שיש בה דחיית הלאו.
 <strong>אלא</strong> יש לחזור מן ההסבר הקודם, ועם זאת לדחות את הסברה שיש מחלוקת לגבי הקפת כל הראש, אלא לומר להיפך: <strong>דכולי עלמא</strong> <small>[שלדעת הכל</small><small>]</small> <strong>הקפת כל הראש שמה הקפה.</strong> על כך שואלים: לדרך זו פשוטה השיטה ש"ראשו" בא להתיר הקפת כל הראש במצורע, ומכאן למדנו כי עשה דוחה לא תעשה. אבל <strong>ומאן דמוקים לקרא למידחי</strong> <small>[ומי שמעמיד את הכתוב</small> "ראשו" כדי לדחות<small>]</small> <strong>לא תעשה ועשה</strong> בנזיר, <strong>לאו גרידא מנליה</strong> <small>[לאו בלבד מניין לו</small><small>]</small>  שעשה דוחה אותו?
  ומשיבים:  <strong>יליף</strong> <small>[לומד</small> הוא<small>]</small> דבר זה <strong>מגדילים,</strong> כלומר, מציצית. ומה הוא לימוד זה — ש<strong>אמר קרא</strong> <small>[הכתוב</small><small>]</small> <strong>"לא תלבש שעטנז"</strong> (דברים כב, יא) <strong>ותניא</strong> <small>[ושנויה</small> ברייתא<small>]:</small> <strong>"לא תלבש שעטנז"</strong> בדרך כלל, אבל מסמיכות הכתובים למדים אנו — <strong>הא</strong> (אבל) <strong>"גדילים תעשה לך"</strong> (דברים כב, יב) <strong>מהם,</strong>  אפילו משעטנז. ללמדנו שדוחה מצות עשה של ציצית את איסור שעטנז.
  ושואלים:  <strong>ומאן דנפקא ליה</strong> <small>[ומי שיוצא לו</small><small>]</small> לימוד זה <strong>מ"ראשו"</strong> האמור במצורע, ומכאן למדים שעשה דוחה את לא תעשה, <strong>מאי טעמא</strong> <small>[מה טעם</small><small>]</small> <strong>לא נפקא ליה</strong> <small>[יוצא לו</small> הדבר<small>]</small> <strong>מ</strong>הכתוב ב<strong>גדילים</strong> והוא נזקק להוכחה נוספת? ומשיבים: <strong>אמר לך</strong> <small>[</small>יכול הוא לומר לך<small>]:</small> המקרא הזה לגבי גדילים <strong>ל</strong>כמו שאמר <strong>רבא הוא דאתא</strong> <small>[שבא</small><small>]</small> ולא כדי ללמוד שעשה דוחה את לא תעשה.
  ש<strong>רבא רמי</strong> <small>[השליך,</small> הראה סתירה<small>]:</small> <strong>כתיב</strong> <small>[נאמר</small><small>]</small> <strong>"ונתנו על ציצת הכנף</strong> פתיל תכלת<strong>"</strong> (במדבר טו, לח) והצירוף "ציצית הכנף" בא ללמד שהציצית תהא <strong>מין כנף,</strong> מאותו סוג בגד שעשויה ממנו הטלית, ועליה יתנו <strong>"פתיל תכלת". וכתיב</strong> <small>[ונאמר</small><small>]</small> <strong>"</strong>לא תלבש שעטנז <strong>צמר ופשתים יחדו"</strong> (דברים כב, יא) וסמוך לו "גדילים תעשה לך", ללמד שצריך לעשות ציציות מצמר ופשתים.
 <strong>הא</strong> <small>[הרי</small><small>]</small> <strong>כיצד</strong> מיישבים את הסתירה בין מה שאמרו שתהא הציצית ממין הכנף, ובין האמור שתהא הציצית מצמר ופשתים? ציציות של <strong>צמר ופשתים</strong> — <strong>פוטרים</strong> (יוצאים בהן ידי חובה) <strong>בין במינן</strong> בצמר ופשתים, <strong>בין</strong> ש<strong>לא במינן</strong> בשאר מיני אריג. ואילו ציציות של <strong>שאר מינין, במינן —</strong> <strong>פוטרין,</strong> ש<strong>לא במינן —</strong> <strong>אין פוטרין.</strong> ולשיטה זו אין למדים מכאן לימוד אחר שעשה דוחה לא תעשה.
  ושואלים עוד: <strong>והאי</strong> <small>[ואותו</small><small>]</small> <strong>תנא דמפיק ל"ראשו" ללאו גרידא</strong> <small>[שמוציא את</small> הכתוב "ראשו" לכך שעשה דוחה לאו בלבד<small>],</small> הדין <strong>דאתי</strong> <small>[שבא</small><small>]</small> <strong>עשה</strong> של תגלחת מצורע <strong>ודחי</strong> <small>[ודוחה</small><small>]</small> <strong>את לא תעשה ועשה</strong> של נזיר <strong>מנלן</strong> <small>[מניין לנו</small><small>]?</small> מנין יודע הוא שתורת תגלחת מצורע חלה גם על נזיר שהצטרע? ומשיבים: <strong>נפקא ליה</strong> <small>[יוצא לו</small> הדבר<small>]</small> <strong>מ"זקנו".</strong>
 <strong>דתניא</strong> <small>[ש</small>כן שנינו בברייתא<small>]:</small> <strong>"זקנו"</strong> (ויקרא יד, ט) האמור במצורע מיותר, שהרי כבר נאמר "כל שערו", <strong>מה תלמוד לומר</strong> "זקנו"? <strong>לפי שנאמר</strong> בכהנים <strong>"ופאת זקנם לא יגלחו"</strong> (ויקרא כא, ה) <strong>יכול אף כהן מצורע כן</strong> שאסור לו לגלח את זקנו — <strong>תלמוד לומר: "זקנו",</strong>  שהורתה התורה לכל מצורע, גם אם הוא כהן, שיגלח גם את זקנו. ויש בכך ביטול מצוות לא תעשה ("לא יגלחו") ומצות עשה של "קדושים יהיו" (ויקרא כא, ו), ומכאן הוא למד אף לנזיר שנצטרע, שיש בו לא תעשה ועשה.
  ושואלים:  <strong>ומאן דמפיק ליה</strong> <small>[ומי שמוציא אותו</small><small>]</small> כתוב של <strong>"ראשו"</strong> לדחות <strong>לעשה ולא תעשה</strong> שבנזיר, <strong>לילף</strong> <small>[שילמד</small><small>]</small> דבר זה <strong>מ"זקנו"</strong> שעשה של תגלחת דוחה עשה ולא תעשה! ודוחים: <strong>וליטעמיך</strong> <small>[ולטעמך,</small> לשיטתך<small>]</small> שאתה סבור שאפשר ללמוד מ"זקנו" שעשה דוחה לא תעשה ועשה שבנזיר, אם כן <strong>דקיימא לן בעלמא</strong> <small>[שמוחזק לנו בכלל</small><small>]</small> 
## דף נח:
 ש<strong>לא אתי</strong> <small>[בא</small><small>]</small> <strong>עשה ודחי</strong> <small>[ודוחה</small><small>]</small> <strong>את לא תעשה ועשה, לילף</strong> <small>[שילמד</small><small>]</small> <strong>מכהן,</strong> כלומר, ממה שמותר למצורע כהן להתגלח <strong>דדחי</strong> <small>[שדוחה</small><small>]</small> גם איסור לאו וגם איסור עשה!
 <strong>אלא,</strong> יש לומר ש<strong>מכהן לא ילפינן</strong> <small>[אין אנו למדים</small><small>]</small> לשאר דיני התורה, ומדוע — שכן יש להשיב על כך: <strong>מה לכהן</strong> שיש צד של קולא באיסורים שבו — <strong>שכן לאו</strong> הוא <strong>שאינו שוה בכל,</strong> שהרי איסוריו של הכהן מיוחדים רק לכהנים, ולא לכל ישראל. לפיכך, מאותו טעם <strong>נזיר מכהן נמי לא יליף</strong> <small>[גם כן אינו נלמד</small><small>]</small> <strong>שכן לאו</strong> של כהנים לאו <strong>שאינו שוה בכל</strong> הוא, ואילו נזירות לכל ניתנה. ולכן צריך היה לימוד מיוחד מ"ראשו" שתגלחת מצורע דוחה עשה ולא תעשה של נזיר.
  ושואלים מן הצד ההפוך: <strong>ומאן דמוקים להאי</strong> <small>[ומי שמעמיד את זה,</small> את הכתוב<small>]</small> <strong>"ראשו" בנזיר,</strong> שלומד שעשה דוחה במקרים מסויימים גם לא תעשה ועשה, ובכללם כהן שנצטרע, <strong>למה לי "זקנו"?</strong>
 ומשיבים: <strong>מיבעי ליה</strong> <small>[צריך</small> הוא לו<small>]</small> ללמוד שתגלחת המצורע נעשית בתער דווקא, <strong>לכדתניא</strong> <small>[לכפי ששנינו</small> בברייתא<small>]:</small> זה שנאמר <strong>"זקנו" מה תלמוד לומר? לפי שנאמר "ופאת זקנם לא יגלחו"</strong> (ויקרא כא, ה) <strong>יכול אף כהן מצורע כן, תלמוד לומר</strong> בהדגשה <strong>"זקנו"</strong> להודיענו שאף כהן מגלח זקנו.
  ועדיין יש לברר: <strong>ומנלן</strong> <small>[ומניין לנו</small><small>]</small> שגילוח מצורע הוא <strong>בתער —</strong> <strong>דתניא</strong> <small>[ש</small>כן שנינו בברייתא<small>]:</small> נאמר בכהנים <strong>"ופאת זקנם לא יגלחו"</strong> (ויקרא כא, ה) <strong>יכול אף גילחו</strong> את הזקן <strong>במספרים יהא חייב —</strong> <strong>תלמוד לומר: "ולא תשחית</strong> את פאת זקנך<strong>"</strong> (ויקרא יט, כז), שאין האיסור אלא בהשחתת הזקן עד שורשו. <strong>אי</strong> <small>[אם</small><small>]</small> <strong>לא תשחית</strong> דווקא, <strong>יכול ליקטן</strong> (הוציאן) את שערותיו <strong>במלקט</strong> שעוקר ותולש, <strong>וברהיטני</strong> (מעין מקצוע קטן) יהא <strong>חייב</strong> משום השחתה — 
 <strong>תלמוד לומר: "ופאת זקנם לא יגלחו"</strong> שאין האיסור אלא בגילוח. ומשני הכתובים יחד נלמד: <strong>איזו גילוח שיש בו השחתה —</strong> <strong>הוי אומר זה תער.</strong> וכיון שהוצרך הכתוב להתיר גילוח הזקן למצורע, למדים שהמצורע חייב לגלח שערו בתער דוקא, שיש בכך עקירת לא תעשה של גילוח, ולשם כך נאמרה המלה "זקנו" במצורע.
  ועוד שואלים: <strong>ומאן דמפיק ליה להאי</strong> <small>[ומי שמוציא את זה</small><small>]</small> הכתוב <strong>"ראשו" ל</strong>כך שעשה דוחה <strong>לאו גרידא</strong> <small>[בלבד</small><small>],</small> של הקפה <strong>למה לי למיכתב</strong> <small>[לכתוב</small><small>]</small> <strong>"ראשו", ולמה לי למיכתב</strong> <small>[לכתוב</small><small>]</small> <strong>"זקנו"?</strong>  והרי אם למדנו מ"זקנו" שדוחה עשה ולא תעשה, כל שכן שידחה לא תעשה לבד!
  ומשיבים: כוונת הדברים היא שבכל אחד משני כתובים אלה, "ראשו" ו"זקנו",  <strong>משמע</strong> <small>[משמעות</small><small>]</small> הדברים באה <strong>למידחי</strong> <small>[לדחות</small><small>]</small> <strong>לאו גרידא</strong> <small>[בלבד</small><small>],</small> <strong>ו</strong>באותה מידה <strong>משמע למידחי</strong> <small>[משמעות</small> הדברים באה לדחות<small>]</small> <strong>לא תעשה ועשה,</strong> שהרי הכתוב עצמו מדבר בלשון כללית ואינו מפרש שהמצוה מתייחסת לאדם מסויים, אלא לכל מי שחל עליו חיוב זה (ואפילו היה כהן או נזיר). <strong>הילכך</strong> (על כן) כיון שאין אנחנו יודעים על מה מדבר כל כתוב — <strong>שקול הוא ויבואו שניהן,</strong> שני מקראות, שאחד מהם מלמדנו לענין נזיר, והשני לענין כהן.
  ולא ניתן היה להסתפק באחד משני הכתובים וממנו ללמוד לאחר שיבוא עשה וידחה לא תעשה, שכן <strong>כהן מנזיר לא יליף</strong> <small>[אינו למד</small><small>],</small> <strong>שכן</strong> יש צד קולא בנזיר שהנזיר <strong>ישנו בשאלה,</strong> שהוא יכול ללכת לחכם ולהישאל על נדרו ויתיר לו. <strong>נזיר מכהן לא יליף</strong> <small>[אינו למד</small><small>]</small> <strong>שכן לאו שאינו שוה בכל.</strong> ומעירים: <strong>ובעלמא לא ילפינן מינייהו</strong> <small>[ובכלל,</small> לגבי דברים אחרים אין אנו למדים מהם<small>]</small> שעשה דוחה לא תעשה ועשה, <strong>משום דאיכא למיפרך</strong> <small>[שיש</small> מקום להקשות ולשבור<small>]</small> אפשרות זו <strong>כדאמרן</strong> <small>[כפי שאמרנו</small><small>]</small> מפני נימוקים אלה עצמם.
 <big>א</big> <strong>אמר רב: מיקל אדם</strong> שאינו נזיר <strong>כל</strong> שיער <strong>גופו בתער,</strong> שאם סובל אדם מריבוי שערו, רשאי הוא לגלח את שערות גופו ואין בדבר איסור, מלבד זקנו ופאות ראשו. <strong>מיתיבי</strong> <small>[מקשים</small><small>]</small> על כך ממה ששנינו בברייתא: איש <strong>המעביר</strong> (המספר) שער <strong>בית השחי ובית הערוה —</strong> <strong>הרי זה לוקה</strong>  משום "ולא ילבש גבר שמלת אשה" (דברים כב, ה), שכך היא דרכן של נשים לעשות!
  ומשיבים:  <strong>הא</strong> <small>[זה</small><small>]</small> שאמרו שלוקה, מדובר במי שמעביר שערות אלה — <strong>בתער, הא</strong> <small>[זה</small><small>]</small> שאמר רב שמותר — הרי זה <strong>במספרים,</strong> שאין בהן איסור. ומקשים: <strong>והא</strong> <small>[והרי</small><small>]</small> <strong>רב נמי</strong> <small>[גם כן</small><small>]</small> <strong>בתער קאמר</strong> <small>[אמר</small><small>]</small> שמותר! ומשיבים: לא תער ממש, אלא <strong>כעין תער</strong> אמר, וכוונתו שמותר לגזור במספריים סמוך לעור, כעין גילוח התער.
 <strong>אמר ר' חייא בר אבא אמר ר' יוחנן:</strong> איש <strong>המעביר</strong> שער <strong>בית השחי ובית הערוה לוקה. מיתיבי</strong> <small>[מקשים</small><small>]</small> על כך: <strong>העברת שיער</strong> שעושים אנשים <strong>אינה</strong> אסורה <strong>מדברי תורה אלא מדברי סופרים</strong> (חכמים). אם כן מדוע לוקה? ומסבירים: <strong>מאי</strong> <small>[מה</small><small>]</small> פירוש <strong>"לוקה" נמי דקאמר</strong> <small>[גם כן שאמר</small><small>]</small> ר' יוחנן — כוונתו שלוקה <strong>מדרבנן</strong> <small>[מדברי סופרים</small><small>],</small> שמלקים אותו מכות מרדות, מפני שעבר על דברי סופרים.
## דף נט.
 <strong>איכא דאמרי</strong> <small>[יש שאומרים</small><small>]</small> גרסה אחרת בהלכה זו: <strong>אמר ר' חייא בר אבא אמר ר' יוחנן:</strong> גבר <strong>המעביר</strong> שיער <strong>בית השחי ובית הערוה לוקה משום</strong> "ו <strong>לא ילבש גבר שמלת אשה"</strong> (דברים כב, ה). <strong>מיתיבי</strong> <small>[מקשים</small> על כך<small>]</small> ממה ששנינו בברייתא: <strong>העברת שיער אינה</strong> אסורה <strong>מדברי תורה אלא מדברי סופרים,</strong> וכיצד אם כן אומר ר' יוחנן שלוקה משום שעבר על איסור תורה? ומשיבים: <strong>הוא</strong> ש<strong>אמר כי האי תנא</strong> <small>[כ</small>דעת תנא זה<small>],</small> <strong>דתניא</strong> <small>[ששנינו</small> בברייתא<small>]:</small> <strong>המעביר</strong> שיער <strong>בית השחי ובית הערוה —</strong> <strong>הרי זה עובר משום</strong> "ו <strong>לא ילבש גבר שמלת אשה".</strong>
 שואלים: <strong>ותנא קמא</strong> <small>[והתנא הראשון</small><small>]</small> שאינו סבור כן, <strong>האי</strong> <small>[</small>את הכתוב הזה<small>]</small> <strong>"לא ילבש גבר", מאי דריש ביה</strong> <small>[מה</small> הוא דורש, לומד, בו<small>]?</small> ומשיבים: <strong>מיבעי ליה לכדתניא</strong> <small>[צריך הוא לו לכפי ששנינו</small> בברייתא<small>]:</small> נאמר <strong>"לא יהיה כלי גבר על אשה...</strong> כי תועבת ה' אלהיך כל עושה אלה<strong>"</strong> (דברים כב, ה), ויש לברר: <strong>מאי</strong> <small>[מה</small><small>]</small> <strong>תלמוד לומר? אם</strong> לומר שהכוונה רק ש<strong>לא ילבש איש שמלת אשה, ואשה</strong> לא תלבש <strong>שמלת איש —</strong> <strong>הרי כבר נאמר</strong> בטעמו של איסור זה <strong>"תועבה היא" ו</strong>אילו בלבישה בלבד <strong>אין כאן תועבה.</strong>
 <strong>אלא</strong> הכוונה היא ש<strong>לא ילבש איש שמלת אשה</strong> ומתוך כך ילך <strong>וישב בין הנשים, ואשה</strong> לא תלבש <strong>שמלת איש ותשב בין האנשים. ר' אליעזר בן יעקב אומר: מנין</strong> ש<strong>לא תצא אשה בכלי זיין למלחמה —</strong> <strong>תלמוד לומר: "לא יהיה כלי גבר על אשה ולא ילבש גבר שמלת אשה",</strong> כלומר, <strong>שלא יתקן איש בתיקוני</strong> (תמרוקי) <strong>אשה</strong> ובקישוטיה, וכן אשה אסורה במלחמה ובכלי מלחמה, שהם מיוחדים לגברים. וכשיטה זו הולך ר' יוחנן.
 <strong>אמר רב נחמן: בנזיר מותר</strong> לגלח את שיער בית השחי. ומעירים: <strong>ולית הילכתא כוותיה</strong> <small>[ואין הלכה כמותו</small><small>].</small> מספרים: <strong>אמרו ליה רבנן</strong> <small>[לו חכמים</small><small>]</small> <strong>לר' שמעון בר אבא: חזינא ליה</strong> <small>[ראינו אותו</small><small>]</small> את <strong>ר' יוחנן דלית ליה</strong> <small>[שאין לו</small><small>]</small> שערות בית השחי, והרי הוא עצמו אמר שאסור הדבר! <strong>אמר להון</strong> <small>[להם</small><small>]:</small> <strong>מחמת זקנה נשרו.</strong>
 מספרים: <strong>ההוא דאיתחייב נגידא קמיה</strong> <small>[</small>אדם אחד שעבר עבירה ושהתחייב מלקות לפני<small>]</small> <strong>ר' אמי.</strong> כאשר פשטו את בגדיו להלקותו <strong>איגלאי</strong> <small>[התגלה</small><small>]</small> <strong>בית השחי</strong> שלו, <strong>חזייה</strong> <small>[ראה אותו</small><small>]</small> ר' אמי באותו אדם <strong>דלא מגלח</strong> <small>[שאינו מגלח</small><small>]</small> את שיער בית השחי, <strong>אמר להון</strong> <small>[להם</small><small>]</small> <strong>ר' אמי</strong> לשמשיו: <strong>שיבקוה</strong> <small>[הניחו לו</small><small>],</small> <strong>דין מן חבריא</strong> <small>[זה מן החברים</small><small>]</small> <strong>הוא,</strong> רואים שנוהג כמנהג חברים, שאינו עובר על איסור אף שאחרים אינם מקפידים עליו.
 <strong>בעא מיניה</strong> <small>[שאל אותו</small><small>]</small> <strong>רב מר' חייא: מהו</strong> הדין <strong>לגלח</strong> את שיער בית השחי? <strong>אמר ליה</strong> <small>[לו</small><small>]:</small> <strong>אסור. אמר ליה</strong> <small>[לו</small><small>]</small> <strong>והא קא</strong> <small>[והרי הוא</small><small>]</small> <strong>גדל</strong> ומצער אותי! <strong>אמר ליה</strong> <small>[לו</small><small>]:</small> <strong>בר פחתי</strong> <small>[בן אצילים</small><small>],</small> <strong>זמן</strong> מוגבל <strong>יש לו</strong> לשיער, <strong>כל זמן שהוא גדל</strong> מעבר לשיעורו — <strong>נושר,</strong> ואין לחשוש שיגדל יותר מדי.
  ועוד באותו ענין <strong>בעא מיניה</strong> <small>[שאל אותו</small><small>]</small> <strong>רב מר' חייא: מהו לחוך</strong> (לחכך), מותר לשפשף בידיו את שיער בית השחי כדי להשירו? <strong>אמר ליה</strong> <small>[לו</small><small>]:</small> <strong>אסור.</strong> שאל אותו: האם כשהוא משפשף לא במישרין אלא <strong>בבגדו, מהו</strong> דינו? <strong>אמר ליה</strong> <small>[לו</small><small>]:</small> <strong>מותר. איכא דאמרי</strong> <small>[יש שאומרים</small><small>]</small> שלא כך היתה השאלה, אלא <strong>בעא מיניה</strong> <small>[שאל אותו</small><small>]:</small> <strong>בתפלה בבגדו מאי</strong> <small>[מה</small><small>]?</small> האם מותר לשפשף מקום זה דרך בגדו בזמן התפילה? <strong>אמר ליה</strong> <small>[לו</small><small>]:</small> <strong>אסור.</strong> ומעירים: <strong>ולית הילכתא כוותיה</strong> <small>[ואין הלכה כמותו</small><small>]</small> בענין זה.
## דף נט:
 <big>א משנה</big> במשנה הקודמת דובר בשני נזירים שנטמא אחד מהם ולא ידוע איזה הוא, והתבאר כיצד הם מביאים קרבנות טומאה וטהרה כאחד ויוצאים מידי ספק זה. ובמשנה זו דנים מה יעשו אם <strong>מת אחד מהן</strong> לפני שהביאו את הקרבנות. <strong>אמר ר' יהושע: יבקש</strong> הנזיר הנותר מ<strong>אחד מן השוק</strong> (סתם אדם) <strong>שידור כנגדו בנזיר,</strong> לפי התנאים שיתנה, כדי שיוכל להקריב עמו יחד.
 <strong>ואומר</strong> לו כך: <strong>אם טמא הייתי —</strong> <strong>הרי אתה נזיר מיד, ואם טהור הייתי —</strong> <strong>הרי אתה נזיר אחר שלשים יום. וסופרין</strong> עתה שניהם <strong>שלשים</strong> יום, <strong>ומביאין קרבן טומאה וקרבן טהרה. ואומר</strong> הנזיר שהיה בו הספק: <strong>אם אני הוא</strong> שהייתי <strong>הטמא —</strong> <strong>קרבן טומאה שלי, וקרבן טהרה —</strong> <strong>שלך. ואם אני הוא</strong> שהייתי <strong>הטהור —</strong> <strong>קרבן טהרה שלי, וקרבן טומאה</strong> שהבאנו יהיה <strong>בספק.</strong>
 <strong>וסופרים</strong> עוד <strong>שלשים יום ומביאין קרבן טהרה, ואומר</strong> אותו הנזיר שהיה בו הספק: <strong>אם אני</strong> הייתי <strong>הטמא —</strong> <strong>קרבן טומאה</strong> שהבאנו בסוף השלושים הקודמים היה <strong>שלי, וקרבן טהרה</strong> שהבאנו אז — היה <strong>שלך, וזה</strong> שאני מביא כעת — הוא <strong>קרבן טהרתי</strong> של עכשיו. <strong>ואם אני הוא הטהור</strong> בין השניים שהיה בהם ספק הטומאה — <strong>קרבן טהרה שלי</strong> היה, <strong>וקרבן טומאה</strong> שהבאנו היה רק <strong>בספק, ו</strong>לפיכך <strong>זהו קרבן טהרתך</strong> שלך.
 <strong>אמר לו בן זומא: ומי שומע לו שידור כנגדו בנזיר?</strong> איך אפשר ליצור הלכה על סמך שיימצא אדם אחר שיהיה מוכן לנדור נדר נזירות מתאים, בכל הימים הללו! <strong>אלא,</strong> יש לו תקנה אחרת: <strong>מביא</strong> לאחר שלושים ימי נזירות <strong>חטאת העוף ועולת בהמה, ואומר: אם טמא הייתי —</strong> <strong>החטאת</strong> היא <strong>מחובתי</strong> כנזיר שנטמא, <strong>והעולה</strong> היא קרבן <strong>נדבה</strong> סתם. <strong>ואם טהור הייתי —</strong> <strong>העולה מחובתי</strong> כקרבן נזיר טהור, <strong>והחטאת</strong> באה <strong>מספק.</strong>
 <strong>וסופר שלשים יום</strong> אחרים, <strong>ומביא קרבן טהרה, ואומר: אם טמא הייתי —</strong> <strong>העולה הראשונה</strong> שהבאתי תיחשב ל<strong>נדבה, וזו</strong> שאני מביא כעת היא <strong>חובה. ואם טהור הייתי —</strong> <strong>העולה הראשונה</strong> שהבאתי עלתה לשם <strong>חובה</strong> של נזירות טהרה, <strong>וזו</strong> שאני מביא כעת <strong>נדבה, וזו,</strong> שאר הקרבנות, החטאת והשלמים שהבאתי עכשיו — הם <strong>שאר קרבני,</strong> קרבן הנזירות שצריך הייתי להביא קודם.
 <strong>אמר ר' יהושע:</strong> לפי שיטתך <strong>נמצא זה מביא קרבנותיו לחצאים,</strong> שאם היה טהור, הרי הביא עולה לטהרתו תחילה, ורק לאחר שלושים יום הביא שאר הקרבן. <strong>אבל הודו לו חכמים לבן זומא</strong> ואין חוששים לשיקול זה של הבאת קרבנות לחצאים.
 <big>ב גמרא</big> שנינו שר' יהושע טען כנגד בן זומא שנמצא מביא קרבנותיו לחצאים, ושואלים: מה הפגם בכך? <strong>ולייתי</strong> <small>[ושיביא</small><small>]</small> לחצאים! <strong>אמר רב יהודה אמר שמואל: לא אמר ר' יהושע</strong> הערה זו משום שסבר שיש איסור בכך, <strong>אלא</strong> כדי <strong>לחדד בה את התלמידים,</strong> שיתעוררו הם להעיר כנגדו שאין פגם בכך.
 <strong>אמר רב נחמן</strong> בלשון מבודחת: <strong>מאי ליעביד ליה</strong> <small>[מה יעשה לו</small><small>]</small> <strong>ר' יהושע לדקיה</strong> <small>[לבני המעיים</small> של הבהמות שלו<small>]</small> ש<strong>לא ליסרו</strong> <small>[יסריחו</small><small>],</small> שאם הוא סבור שצריך שיהיו קרבנות הטהרה כולם באים בבת אחת, הרי יצטרך להמתין שלושים יום בין קרבן לקרבן.
 <big>ג משנה</big> <strong>נזיר שהיה</strong> ביום הראשון שנזר <strong>טמא בספק</strong> שהוא ספק טמא טומאת מת, <strong>ו</strong>גם <strong>מוחלט בספק</strong> שספק אם היה טמא טומאת צרעת. מה יעשה כדי לתקן חובות תגלחת של נזיר טהור וטמא של מצורע? — <strong>אוכל בקדשים אחר ששים יום</strong> מזמן שנדר בנזירות, שרק אז יוצא לגמרי מידי ספק טומאת הצרעת.
  שלאחר שלושים יום מגלח תגלחת ראשונה לתחילת טהרתו מן הצרעת, ולאחר שלושים יום מגלח תגלחת שניה — תגלחת ימי ספרו, ואז מותר באכילת קדשים, <strong>ו</strong>אולם <strong>שותה יין ומטמא למתים</strong> לסיים נדר נזירותו רק <strong>אחר מאה ועשרים יום.</strong> כי אולי היה קודם מצורע מוחלט, ותגלחות שעשה לשם צרעת אינן נחשבות לו לתגלחת לשם נזירות. ולכן לאחר שישים יום הראשונים צריך להמתין עוד שלושים יום לשם נזירות ומגלח. ועדיין אינו יוצא ידי חובתו, כי אולי היה טמא, ותגלחת זו שלאחר תשעים יום היתה לתגלחת טומאה, ולכן ינהג נזירות עוד שלושים יום, ולאחר מאה ועשרים יום מגלח ויוצא ידי חובת נזירות.
  ומדוע לא יגלח מיד אחר שבעה ימים ראשונים לצרעתו, ותגלחת שניה לצרעתו אחר שבעה ימים נוספים — משום <strong>שתגלחת הנגע דוחה</strong> את <strong>תגלחת הנזיר</strong> רק <strong>בזמן שהוא</strong> מצורע <strong>ודאי. אבל בזמן שהוא ספק</strong> מצורע — <strong>אינו דוחה,</strong> ולכן צריך להמתין לכל אחת מתגלחות הצרעת שלושים יום.
## דף ס.
 <big>א גמרא</big> <strong>תנא</strong> <small>[שנה</small><small>]</small> החכם: <strong>במה דברים אמורים</strong> במשנה — <strong>בנזירות מועטת</strong> של שלושים יום, <strong>אבל בנזירות בת שנה</strong> כשהיה ספק טמא טומאת מת וספק מצורע מוחלט — <strong>אוכל בקדשים לאחר שתי שנים,</strong>
 <strong>ושותה יין ומיטמא למתים לאחר ארבע שנים.</strong>
 <strong>ותני עלה</strong> <small>[ושנינו עליה</small><small>]</small> על הלכה זו שבמשנה כהסבר: <strong>ומגלח ארבע תגלחיות</strong> (ארבע פעמים) וכל פעם באופן אחר ולשם ענין אחר. כיצד? <strong>תגלחת ראשונה</strong> בסוף שלושים יום של נזירות סתם (או בסוף כל תקופת נזירות שנדר בה) <strong>מביא</strong> שתי <strong>צפורים</strong> של מצורע, שאחת נשחטת על מים חיים ואחת משולחת (ויקרא יד, ד-ז),
 <strong>וחטאת העוף</strong> לספק תגלחת טומאת נזירות, <strong>ועולת בהמה</strong> לספק תגלחת טהרה. בתגלחת <strong>שניה מביא חטאת העוף ועולת בהמה, שלישית</strong> גם כן <strong>מביא חטאת העוף ועולת בהמה, רביעית מביא קרבן טהרה.</strong> ומעתה באים לבאר את פרטי הדברים וטעמיה.
 <strong>אמרת</strong> <small>[אומר אתה</small><small>]</small> בברייתא הזו: <strong>תגלחת ראשון מביא</strong> צפורים וחטאת העוף ועולת בהמה. ומסבירים: בדרך זו, <strong>ממה נפשך שפיר קמייתי</strong> <small>[בכל אופן שתרצה יפה</small> הוא מביא<small>],</small> <strong>דאי</strong> <small>[שאם</small><small>]</small> <strong>ודאי מצורע הוא ולאו</strong> <small>[ולא</small><small>]</small> <strong>טמא הוא</strong> הרי <strong>ציפורין</strong> שהוא מביא הם <strong>חובתו</strong> להיטהר מן הצרעת, <strong>וחטאת העוף</strong> שהוא מביא מספק שמא היה טמא — היא <strong>ספק,</strong> ולכן <strong>אזלא</strong> (הולכת) <strong>לקבורה</strong> ככל חטאת העוף הבאה משום ספק, שאינה יכולה להיאכל. <strong>ועולה,</strong> עולת העוף שמביא על צד שהיה נזיר טמא, <strong>הויא</strong> <small>[הריהי</small><small>]</small> <strong>נדבה. ו</strong>מגלח תגלחת ראשונה של צרעת רק לאחר שלושים, כי
 <strong>לגלחו</strong> מיד <strong>תוך שבעה</strong> לאחר שנטהר מצרעתו <strong>אי אפשר, דדילמא</strong> <small>[ששמא</small><small>]</small> <strong>לאו</strong> <small>[לא</small><small>]</small> מצורע <strong>מוחלט הוא</strong> ואין עליו חובת תגלחת, והרי יש עליו נדר נזירות, <strong>ורחמנא אמר</strong> <small>[והתורה אמרה</small><small>]</small> <strong>"תער לא יעבר על ראשו עד מלאת</strong> הימים אשר יזיר לה'
 <strong>"</strong>(במדבר ו, ה) ולכן אינו יכול לגלח עד סוף ימי הנזירות. וממשיכים לבאר צדדי הספק בקרבנות התגלחת הראשונה: <strong>ואי לאו</strong> <small>[ואם לא</small><small>]</small> <strong>מצורע ודאי הוי</strong> <small>[הוא</small><small>],</small> <strong>והוא טמא</strong> ודאי בטומאת המת, אם כן <strong>חטאת העוף</strong> שמביא היא <strong>חובתו</strong> שמביא משום תגלחת נזיר טמא, <strong>וציפורין</strong> של מצורע אין פגם בעשייתן כי <strong>אבראי קא מתעבדין</strong> <small>[בחוץ הם נעשים</small><small>]</small> בין כה וכה ואינן קרבן, <strong>ולא הוי</strong> <small>[ואין הם</small><small>]</small> בכלל איסור הבאת <strong>חולין בעזרה,</strong> כך שאין כל עבירה במה ששוחט את הציפור בחוץ. <strong>ועולת בהמה הויא</strong> <small>[הריהי</small><small>]</small> עולת <strong>נדבה.</strong>
 <strong>ואי לאו</strong> <small>[ואם לא</small><small>]</small> <strong>מצורע הוא ולאו</strong> <small>[ולא</small><small>]</small> <strong>טמא הוא,</strong> גם אז עושה כדין, כי <strong>ציפורין אבראי קא מתעבדין</strong> <small>[הצפורים בחוץ נעשות</small><small>]</small> ואין בכך כל עבירה, <strong>חטאת העוף</strong> הולכת <strong>לקבורה</strong> שהרי ספק היא, <strong>עולת בהמה הויא</strong> <small>[הריהי</small><small>]</small> <strong>חובתו</strong> כנזיר שמשלים ימי נזירותו. ושואלים: <strong>והא בעי</strong> <small>[והרי צריך</small><small>]</small> המצורע להביא <strong>אשם</strong> בתוך קרבנותיו, על מנת להשלים כפרתו ולהתירו לאכילת קדשים! ומשיבים: שיטת <strong>ר' שמעון היא, דאמר</strong> <small>[שאומר</small><small>]:</small> <strong>מייתי ומתני</strong> <small>[מביא</small> אדם אשם ומתנה<small>]</small> ואומר כך: אם חייב הוא — הרי זה לחובתו, ואם לא — הרי הוא שלמי נדבה.
 <strong>תגלחת שניה ושלישית ציפורין לא צריך</strong> להביא עוד, <strong>דהא עביד</strong> <small>[שהרי</small> כבר עשה<small>],</small> <strong>מאי איכא</strong> <small>[מה יש</small><small>]</small> מקום לחשוש — <strong>דילמא</strong> <small>[שמא</small><small>]</small> <strong>ודאי מוחלט הוא</strong> קודם לכן, ומשום כך <strong>חדא</strong> <small>[</small>חטאת אחת<small>]</small> מן העוף שמביא בתגלחת השניה — הרי זה <strong>לספק ספרו,</strong> שאם היה מצורע מוחלט, הרי לאחר טהרה ראשונה צריך שוב לספור שבעה ימים (וכאן, מספק — שלושים יום) ולהביא חטאת,
 <strong>וחדא</strong> <small>[</small>וחטאת אחת<small>]</small> שמביא בתגלחת שלישית, הרי זה <strong>לספק טומאתו.</strong> שאם היה מצורע, הרי הקרבנות שהביא בתגלחות הקודמות היו לצורך תקנת טהרתו הגמורה מצרעת, ולא עלו לנזירותו, ולפיכך אם היה טמא הרי צריך להביא עכשיו חטאת כנזיר שנטמא. ועולת בהמה שמביא בתגלחת שניה ושלישית — על צד שנזיר טהור היה. <strong>תגלחת רביעית מביא קרבן טהרה ומתני</strong> <small>[ומתנה</small><small>],</small> 
## דף ס:
 <strong>ו</strong>כך הוא מתנה, ש<strong>אי</strong> <small>[אם</small><small>]</small> <strong>ודאי נזיר הוא</strong> מתחילה, שלא היה טמא לא בטומאת מת ולא בצרעת, <strong>עולה הראשונה</strong> שהביא לאחר תגלחת ראשונה היתה לשם <strong>חובה</strong> של נזירות טהרה, <strong>וזו</strong> שמביא כעת היא <strong>נדבה. ואם טמא ומוחלט הוא</strong> מתחילה, נמצא כי <strong>עולה הראשונה</strong> שהביא היתה <strong>נדבה, וזו</strong> שמביא עכשיו היא <strong>חובה, וזה</strong> קרבנות אחרים שמביא עכשיו, אשם ושלמים, הם <strong>שאר קרבנו.</strong>
 <big>א</big> עד כאן לגבי המקרה שדובר בו במשנה. ומעתה יידונו מקרים דומים. נזיר שהיה <strong>טמא</strong> טומאת המת מ<strong>ספק, ו</strong>מצורע <strong>מוחלט ודאי —</strong> <strong>אוכל בקדשים לאחר שמונה ימים,</strong> שסופר שבעה ימים, ולאחר מכן נטהר מטומאת הצרעת, וביום השמיני מביא קרבנותיו, ומותר לאכול אז קדשים. <strong>ושותה יין ומיטמא למתים לאחר ששים ושבעה ימים,</strong> שצריך לספור עוד שלושים יום לנזירותו ומגלח, ואחר כך סופר עוד שלושים יום, שמא התגלחת הקודמת היתה תגלחת טומאתו, וזו היא נזירות טהרתו.
  ועוד מקרה: נזיר שהיה <strong>מוחלט ספק וטמא ודאי —</strong> <strong>אוכל בקדשים לאחר שלשים ושבעה ימים,</strong> שמגלח לאחר שבעה ימים משום טומאה ודאי, ומתחיל למנות שלושים ימי נזירות מחדש. ובסוף ימי הנזירות הללו מגלח שוב ואז הוא טהור מספק טומאת הצרעת ואוכל בקדשים. <strong>ו</strong>אולם <strong>שותה יין ומיטמא למתים לאחר שבעים וארבעה ימים,</strong> כי שמא היה מצורע מוחלט וטמא, ושתי תגלחות ראשונות (של שבעה ושל שלושים ושבעה) עלו לו רק לטהרת מצורע בחלוטו ובספירתו, וצריך לספור עוד שלושים יום לנזירות טהרה.
  ועוד מקרה: נזיר שהיה <strong>טמא ודאי ומוחלט ודאי —</strong> <strong>אוכל בקדשים לאחר שמונה ימים</strong> שמגלח מיד תגלחת ראשונה של צרעתו, ומונה שבעה ימים ומגלח שוב לצרעתו, ולמחרת אוכל בקדשים. <strong>ושותה יין ומיטמא למתים לאחר ארבעים וארבעה ימים,</strong> שמונה שבעה ימים נוספים של גידול שיער לתגלחת טומאתו ומגלח, ומונה שלושים יום לתגלחת טהרתו.
 <big>ב</big> <strong>שאלו תלמידיו את ר' שמעון בן יוחי: נזיר טהור ו</strong>הוא גם <strong>מצורע, מהו שיגלח תגלחת אחת</strong> <strong>ועולה</strong> (תיחשב) <strong>לו לכאן ולכאן,</strong> כלומר גם לצורך תגלחת הצרעת וגם לצורך תגלחת הנזירות? <strong>אמר להן: אינו מגלח.</strong>
 <strong>אמרו לו: למה? אמר להן: אילו</strong> מהות שתי התגלחות היתה שווה, ש<strong>זה לגדל</strong> שיער <strong>וזה לגדל</strong> שיער, <strong>ו</strong>כן <strong>זה להעביר</strong> שיער <strong>וזה להעביר</strong> שיער — <strong>יפה אתם אומרים. עכשיו</strong> מהות שתי התגלחות היא שונה, <strong>נזיר</strong> מגלח — כדי <strong>להעביר</strong> את שערו, <strong>ומצורע</strong> — כדי <strong>לגדל</strong> שיוכל שוב לגלח לאחר ימי ספרו.
  ושאלו עוד התלמידים: <strong>ו</strong>אף אם <strong>לא תעלה לו</strong> תגלחת נזירות <strong>ל</strong>תגלחת של סוף <strong>ימי חלוטו, ו</strong>אולם עדיין <strong>תעלה לו</strong> תגלחת שבסוף <strong>ימי ספרו,</strong> ששוב אינו צריך לגלח, ואינה אלא להעביר את השיער! <strong>ואמר להן: אילו זה</strong> היה נעשה <strong>לפני זריקת דמים וזה לפני זריקת דמים —</strong> <strong>יפה אתם אומרים, אלא מצורע</strong> מגלח <strong>לפני זריקת דמים</strong> של הקרבן, <strong>ונזיר לאחר זריקת דמים</strong> ואין דמיון מוחלט ביניהן.
  ועוד שאלו אותו: <strong>ולא תעלה לו לימי צרעתו ונזירותו, ותעלה לו</strong> לפחות <strong>לימי צרעתו</strong> לתגלחת <strong>טומאתו</strong> ששתיהן לפני זריקת דמים! <strong>אמר להן: אילו זה</strong> מגלח <strong>לפני ביאת מים,</strong> כלומר, לפני שטובל, <strong>וזה לפני ביאת מים —</strong> <strong>יפה אתם אומרים. אלא</strong> נזיר <strong>טמא</strong> מגלח <strong>לאחר ביאת מים, מצורע —</strong> <strong>לפני ביאת מים.</strong>
 <strong>אמרו לו: יפה אמרת שלא תעלה לו</strong> תגלחת אחת <strong>לימי ספרו ולנזירותו. ו</strong>אולם נאמר ש<strong>תעלה לו</strong> לפחות <strong>לימי חלוטו וטומאתו,</strong> ש<strong>זה לגדל וזה לגדל הוא!</strong>
 <strong>אמר להן:</strong> בכל אופן שהוא אין דמיון מלא בין תגלחת נזיר ותגלחת מצורע. שאם <strong>נזיר טהור והוא מצורע</strong> יש הבדל ביניהם כי <strong>זה</strong> מצורע <strong>לגדל</strong> שיער, <strong>וזה</strong> נזיר טהור <strong>להעביר</strong> שיער <strong>ואם נזיר טמא והוא מצורע</strong> יש הבדל אחר — <strong>זה</strong> מצורע <strong>לפני ביאת מים וזה</strong> נזיר טמא <strong>לאחר ביאת מים.</strong>
## דף סא.
 <strong>תני</strong> <small>[שנה</small><small>]</small> <strong>ר' חייא</strong> אותם דברים עצמם: אין תגלחת צרעת עולה גם לתגלחת נזירות, שכן <strong>זה,</strong> המצורע, מגלח <strong>לפני ביאת מים (חיים) וזה,</strong> נזיר טמא, <strong>לאחר ביאת מים, זה,</strong> מצורע, מגלח <strong>לפני זריקת דמים וזה,</strong> נזיר טהור, <strong>לאחר זריקת דמים.</strong>
 <big>א</big> שנינו במשנה: <strong>"שתגלחת הנגע" וכו'. בעי</strong> <small>[שאל</small><small>]</small> <strong>רמי בר חמא: הני</strong> <small>[אותן</small><small>]</small> <strong>ארבע תגלחיות דקאמר</strong> <small>[שהוא אומר</small><small>]</small> שצריך הנזיר לגלח מפני הצרעת והטומאה, האם כולן <strong>משום מצוה</strong> לגלח, <strong>או</strong> שמא יש בהן שאינה מצוה, אלא <strong>משום אעבורי</strong> <small>[העברת,</small> הסרת<small>]</small> <strong>שיער</strong> שגדל ב<strong>טומאה</strong>  כדי לגדל שיער אחר?
  ושואלים:  <strong>למאי נפקא מינה</strong> <small>[מה יוצא מכאן</small><small>]</small> אם עושה זאת מטעם זה או זה? ומסבירים: לענין <strong>לעבורי בנשא</strong> <small>[להעביר,</small> להסיר את השיער בסם<small>],</small> <strong>אי אמרת</strong> <small>[אם אומר אתה</small><small>]</small> שהטעם הוא <strong>משום מצוה,</strong> אם כן <strong>לעבורי בנשא</strong> <small>[להעביר בסם</small><small>]</small> <strong>לא</strong> יועיל, כיון שיש מצוה מיוחדת לגלח, <strong>ואי אמרת</strong> <small>[ואם אתה אומר</small><small>]</small> שהטעם <strong>משום אעבורי</strong> <small>[העברת</small><small>]</small> <strong>שיער טומאה —</strong> <strong>אפילו סכיה נשא נמי</strong> <small>[סך אותו בסם גם כן</small><small>]</small> מועיל.
  ואם כן, <strong>מאי</strong> <small>[מה</small> הדין<small>]?</small> <strong>אמר רבא: תא שמע</strong> <small>[בוא</small> ושמע<small>]</small> תשובה לשאלה זו ממה ששנינו במשנה: <strong>ומגלח ארבע תגלחיות. אי סלקא דעתך</strong> <small>[ואם עולה על דעתך</small><small>]</small> <strong>משום עבורי</strong> <small>[העברת</small><small>]</small> <strong>שיער טומאה —</strong> <strong>אפילו בשלש נמי סגיא ליה</strong> <small>[גם כן די לו</small><small>],</small> שתיים משום צרעת, והאחרונה לסוף נזירות הטהרה, ואילו השלישית, שאינה אלא כדי להתחיל ולמנות נזירות טהרה בלא שיער טומאה — מדוע נמנית בכללן? <strong>שמע מינה</strong> <small>[למד מכאן</small><small>]</small> כי כולן <strong>משום מצוה</strong> של תגלחת הוא. ומסכמים: אכן, <strong>שמע מינה</strong> <small>[למד מכאן</small><small>]</small> שכן הוא.
 
 <big>א משנה</big> <strong>הגויים אין להם נזירות,</strong> שאין דין נזירות חל עליהם, אינם אסורים באיסורי הנזיר ואין מקבלים מהם קרבן אם הביאו בסוף נזירותם. <strong>נשים ועבדים</strong> כנענים <strong>יש להן נזירות. חומר</strong> (חומרה) <strong>בנשים מבעבדים —</strong> <strong>שהוא,</strong> האדון, אם רוצה בכך, <strong>כופה את עבדו</strong> שנדר בנזיר לשתות יין או לגלח שערו ולהיטמא למתים, <strong>ואינו כופה את אשתו</strong> לעבור על נדר נזירותה.
 <big>ב גמרא</big> <strong>קתני</strong> <small>[שנה</small><small>]:</small> <strong>הגויים אין להם נזירות,</strong> נשים ועבדים יש להם נזירות. <strong>מנא הני מילי</strong> <small>[מניין הדברים הללו</small><small>]?</small> <strong>דתנו רבנן</strong> <small>[שנו חכמים</small><small>]</small> נאמר בתחילת פרשת נזירות <strong>"דבר אל בני ישראל"</strong> (במדבר ו, ב) ויש בכך הדגשה למיעוט — <strong>ולא לגויים.</strong> ומה שנאמר <strong>"ואמרת אליהם</strong> איש או אשה <strong>"</strong>— הרי זה בא <strong>לרבות את העבדים.</strong> ושואלים: <strong>למה לי קרא</strong> <small>[כתוב</small><small>]</small> מיוחד לרבות את העבדים? <strong>האמרת</strong> <small>[הרי אומר אתה</small><small>]</small> כלל בהלכה: <strong>כל מצוה שהאשה חיבת בה</strong> — גם <strong>עבד חייב בה,</strong> וכשם שנשים בכלל נזירות, אף עבדים בכללה!
 <strong>אמר רבא: שאני הכא</strong> <small>[שונה כאן</small><small>]</small> ש<strong>אמר קרא</strong> <small>[הכתוב</small><small>]</small> בדיני נדרים <strong>"לאסר אסר על נפשו"</strong> (שם ל, ג) ודרשו חכמים: דבר זה נאמר דווקא <strong>במי שנפשו קנויה לו</strong> שעומד ברשות עצמו, <strong>יצא עבד שאין נפשו קנויה לו,</strong> שהרי הוא משועבד לאדוניו. ומשום כך היינו אומרים <strong>הואיל ואין נפשו</strong> של עבד <strong>קנויה לו —</strong> <strong>אימא גבי</strong> <small>[אמור שאצל</small><small>]</small> דין <strong>נזיר נמי</strong> <small>[גם כן</small><small>]</small> <strong>לא</strong> יוכל לנדור, למרות שבדרך כלל הוקש דין העבד לדין האשה, ואשה היא בכלל נזירות. על כן <strong>קמשמע לן</strong> <small>[השמיע לנו</small><small>]</small> כתוב מיוחד שרשאי הוא להזיר. וחוזרים לדון בתחילת דרשת הכתובים.
 <strong>אמר מר</strong> <small>[החכם</small><small>]</small> <strong>"דבר אל בני ישראל" —</strong> <strong>ולא לגויים.</strong> ושואלים: <strong>וכל היכא דכתיב</strong> <small>[מקום שכתוב</small><small>]</small> בתורה <strong>"ישראל", גויים לא</strong> בכלל זה? <strong>והא גבי</strong> <small>[והרי אצל</small><small>]</small> דיני <strong>ערכין, דכתיב</strong> <small>[שנאמר</small><small>]</small> שם <strong>"דבר אל בני ישראל"</strong> (ויקרא כז, ב) <strong>ותניא</strong> <small>[ושנויה</small> ברייתא<small>]:</small> <strong>בני ישראל מעריכין</strong> (מקדישים בערכים) <strong>ואין הגויים מעריכין,</strong> ואם אמר "ערך פלוני עלי" — לא התחייב כלל.
 <strong>יכול לא יהו נערכין,</strong> כלומר, שגם אם אמר ישראל "ערכו של פלוני הגוי עלי" גם כן לא יתחייב — <strong>תלמוד לומר:</strong> לריבוי <strong>"איש</strong> כי יפליא נדר בערכך<strong>"</strong> (שם), לומר שאף סתם "איש" שאינו מישראל, בכלל דיני ערכין הוא לענין זה. והרי אף בנזיר נאמר "איש כי יפליא" (במדבר שם), ואם כן נרבה גם גויים לענין איסורי נזירות! 
 ומשיבים: <strong>שאני הכא</strong> <small>[שונה כאן</small><small>]</small> בדין נזירות ש<strong>אמר קרא</strong> <small>[הכתוב</small><small>]</small> <strong>"לאביו ולאמו לא יטמא"</strong> (במדבר ו, ז), משמע שמצוה זו נאמרה דווקא <strong>במי שיש לו אב, יצא גוי שאין לו אב</strong> שאין הוא נחשב כמתייחס אחר אביו. ושואלים: <strong>למאי</strong> <small>[למה,</small> לאיזה ענין<small>]</small> אין אב לגוי? <strong>אילימא</strong> <small>[אם תאמר</small><small>]</small> <strong>לענין ירושה —</strong> <strong>והאמר</strong> <small>[והרי אמר</small><small>]</small> <strong>ר' חייא בר אבין אמר ר' יוחנן: גוי יורש את אביו דבר</strong> (מדין) <strong>תורה, שנאמר: "כי ירשה לעשו נתתי את הר שעיר"</strong> (דברים ב, ה)!
 <strong>אלא</strong> הכוונה היא <strong>במי שמוזהר על כיבוד אביו,</strong> וגוי אינו מצווה על כך, והריהו כמי שאין לו אב. ומקשים: <strong>מי כתיב</strong> <small>[האם כתוב</small><small>]</small> <strong>"כבד אביך" גבי</strong> <small>[אצל</small><small>]</small> <strong>נזיר?</strong> ואם כן, מה ענין זה לזה? <strong>אלא</strong> כך צריך להבין את הלימוד מאותו פסוק: <strong>אמר קרא</strong> <small>[הכתוב</small><small>]</small> לגבי נזיר <strong>"לאביו ולאמו</strong> לאחיו ולאחותו <strong>לא יטמא"</strong> (במדבר שם) לומר: <strong>במי שיש לו</strong> דין <strong>טומאה</strong> הכתוב מדבר,
## דף סא:
 <strong>יצא גוי שאין לו טומאה,</strong> שאינו נטמא אף אם נגע במת, שאינו בכלל נזירות. ושואלים: <strong>מנלן דלית להו</strong> <small>[מניין לנו שאין להם</small> לגויים<small>]</small> <strong>טומאה?</strong> — ש<strong>אמר קרא</strong> <small>[הכתוב</small><small>]</small> בדינו של הנכנס למקדש כשהוא טמא <strong>"ואיש אשר יטמא ולא יתחטא ונכרתה הנפש ההוא מתוך הקהל"</strong> (במדבר יט, כ) ומכאן למדים שדין טומאה נוהג רק <strong>במי שיש לו קהל, יצא זה</strong> הגוי <strong>שאין לו קהל,</strong>  שהרי איננו שייך לקהל ישראל.
  ושואלים:  <strong>ממאי</strong> <small>[ממה,</small> מניין<small>]</small> יודע אתה מהכתוב הזה שאין בו דין טומאה כלל? <strong>דלמא</strong> <small>[שמא</small><small>]</small> <strong>כרת הוא</strong> ש<strong>לא מיחייב</strong> <small>[מתחייב</small><small>]</small> על כניסתו למקדש כשהוא טמא, <strong>אבל איטמויי מיטמו</strong> <small>[להיטמא נטמאים</small> הם<small>]?</small> ומשיבים: <strong>אמר קרא</strong> <small>[הכתוב</small><small>]</small> <strong>"והזה הטהר על הטמא"</strong> (במדבר יט, יט), לומר: <strong>כל שיש לו</strong> אפשרות של <strong>טהרה</strong> מטומאתו על ידי מי חטאת — <strong>יש לו טומאה, וכל שאין לו טהרה —</strong> <strong>אין לו טומאה.</strong>
 ומקשים, <strong>ואימא</strong> <small>[ואמור</small><small>]:</small> <strong>טהרה הוא דלא הויא ליה</strong> <small>[שאין לו</small><small>]</small> אבל <strong>טומאה הויא ליה</strong> <small>[יש לו</small><small>]!</small> ומשיבים: לכן <strong>אמר קרא</strong> <small>[הכתוב</small><small>]</small> <strong>"ואיש אשר יטמא ולא יתחטא"</strong> (במדבר יט, כ) — ללמד ששני הדברים תלויים זה בזה, ומי שאין לו טהרה במי החטאת, אף אין לו דין טומאה.
 <strong>רב אחא בר יעקב אמר</strong> הסבר אחר לכך שאף שבנזיר, כמו בערכין, נאמר "איש" והיה מקום לרבות גוי לנזירות, אין הוא בכלל נזירות. <strong>שאני הכא</strong> <small>[שונה כאן</small><small>]</small> בדין נזירות, שנאמר בו איסור טומאה לאביו ולאמו, ובענין זה אין הגוי שייך, משום ש<strong>אמר קרא</strong> <small>[הכתוב</small><small>]</small> <strong>"והתנחלתם אתם לבניכם אחריכם"</strong> (ויקרא כה, מו) לומר:
 <strong>כל</strong> מי <strong>שיש לו</strong> בנים לענין ירושת <strong>נחלה</strong> שיכול להוריש לבניו כל סוגי ירושה, ובכלל זה עבדים, <strong>יש לו</strong> דין אבהות ביחס לאותם בנים אף לענין <strong>טומאה, וכל שאין לו נחלה —</strong> <strong>אין לו</strong> דין אב לענין <strong>טומאה,</strong> ולכן הגוי שאינו בכלל האפשרות לרשת עבדים מאביו — אף אינו בכלל טומאה לאביו, ולכן אין הוא גם בכלל נזירות, שנאמר בה "לאביו ולאמו לא יטמא". ומקשים: <strong>אי הכי</strong> <small>[אם כך</small><small>]</small> <strong>עבדים נמי</strong> <small>[גם כן</small><small>]</small> <strong>לא</strong> יהיה להם דין טומאה, וממילא גם דין נזירות, שהרי אין להם נחלה וירושה!
 <strong>אלא אמר רבא:</strong> יש לחזור ולפתור את השאלה, במה שונה דין הגויים בנזירות מערכין, למרות שבשניהם נאמר "איש", באופן אחר. <strong>בשלמא גבי</strong> <small>[נניח אצל</small><small>]</small> דין <strong>ערכין שנאמר</strong> בפרשת ערכין בתורה <strong>"</strong>דבר אל <strong>בני ישראל"</strong> (ויקרא כז, ב) אנו למדים: <strong>בני ישראל מעריכין ואין הגוים מעריכין, יכול לא יהו נערכין —</strong> <strong>תלמוד לומר: "איש (איש)"</strong> (ויקרא כז, ב).
  אבל <strong>הכא</strong> <small>[כאן</small><small>]</small> בענין נזירות, אם רוצה אתה לומר שגויים בכלל נזירות, איך תדרוש בדרך זו? מ"בני ישראל" תלמד כי <strong>בני ישראל נוזרין ומביאין קרבן ואין הגוים נוזרין ומביאין קרבן.</strong> ומן המלה "איש" תאמר: <strong>יכול אף לא יהו נזירין כלל —</strong> <strong>תלמוד לומר "איש"</strong> לרבות?
  הרי <strong>אמרי</strong> <small>[אומרים</small><small>]</small> בתשובה על כך: <strong>אי</strong> <small>[אם</small><small>]</small> <strong>משום קרבן לאו מהכא נפקא ליה</strong> <small>[לא מכאן יוצא,</small> נובע, לו הדבר<small>],</small> <strong>אלא מהתם</strong> <small>[משם</small><small>]</small> מכתוב אחר, שנאמר <strong>"</strong>איש איש מבית ישראל ומן הגר בישראל אשר יקריב קרבנו לכל נדריהם ולכל נדבותם אשר יקריבו לה' <strong>לעלה"</strong> (ויקרא כב, יח) — <strong>פרט ל</strong>קרבן <strong>נזירות</strong> שאין הגוי מקריב, אלו <strong>דברי ר' יוסי הגלילי!</strong>  ואם כן מה שנאמר "בני ישראל" בנזירות לא למעט קרבן בא שהרי כבר נתמעטו מכך הגויים, אלא למעט כל עיקרה של הנזירות.
  ושואלים: עדיין ניתן ללמוד שגוי שייך בנזירות,  <strong>אימא</strong> <small>[אמור</small><small>]</small> ודרוש כך את הכתובים: הכתוב "דבר אל בני ישראל" (במדבר ו, ב), מלמד ש<strong>בני ישראל נוזרין נזירות עולם —</strong> <strong>ואין הגוים נוזרים נזירות עולם, יכול לא יהו נזירים</strong> כלל — <strong>תלמוד לומר: "איש"</strong> (במדבר ו, ב)! <strong>אמר ר' יוחנן: מי כתיב</strong> <small>[האם נאמר</small><small>]</small> בכתוב <strong>"נזיר עולם"?</strong> "נזיר" סתם נאמר, והכתוב ממעט גויים מכל דין נזירות, וכל סוג.
  ומקשים עוד, <strong>אימא</strong> <small>[אמור</small><small>]</small> כך את דרשת הכתוב: <strong>בני ישראל</strong> מיוחדים בנזירות לפי שהם <strong>מדירין בניהם</strong> הקטנים <strong>בנזיר, ואין הגוים מדירין בניהם בנזיר, יכול לא יהו נזירים</strong> בעצמם — <strong>תלמוד לומר: "איש"!</strong> ומשיבים, <strong>האמר</strong> <small>[הרי אמר</small><small>]</small> <strong>ר' יוחנן: הלכה</strong> למשה מסיני <strong>היא בנזיר</strong> שהאב מדיר את בנו, ואינו כתוב במקרא, ובודאי לא בא הכתוב למעט אותו.
  ומקשים עוד, <strong>אימא</strong> <small>[אמור</small><small>]</small> כך: <strong>בני ישראל</strong> יש להם דין מיוחד בנזירות שהם <strong>מגלחין על</strong> קרבנות <strong>נזירות אביהן ואין הגוים מגלחין על נזירות אביהן.</strong>
## דף סב.
 <strong>יכול לא יהו נזירין</strong> כלל — <strong>תלמוד לומר: "איש"!</strong> ומשיבים: <strong>האיתמר</strong> <small>[הרי</small> כבר נאמר<small>]</small> <strong>אמר ר' יוחנן: הלכה היא בנזיר</strong> שהבן מגלח על נזירות אביו, ואינה כתובה בתורה. ובוודאי לא בא הכתוב למעט דבר שאינו רמוז במקרא.
 <big>א</big> בהמשך לדיונים אלה שואלים: <strong>אי הכי</strong> <small>[אם כך</small><small>]</small> <strong>"איש כי יפלא נדר בערכך"</strong> (ויקרא כז, ב) האמור <strong>בערכין,</strong> שמן "איש" הכתוב בו למדים שאף גויים בכלל דיני ערכין, <strong>למה לי? מכדי האיתקש</strong> <small>[הרי</small> כבר הוקש, הושווה<small>]</small> דין <strong>ערכין לנדרים,</strong> שהרי <strong>אמר קרא</strong> <small>[הכתוב</small><small>]</small> <strong>"איש כי יפלא נדר בערכך", והתניא</strong> <small>[והרי שנינו</small> בברייתא<small>]</small> <strong>גבי</strong> <small>[אצל</small><small>]</small> <strong>נדרים:</strong> נאמר <strong>"איש</strong> איש מבית ישראל... אשר יקריב קרבנו לכל נדריהם ולכל נדבותם<strong>"</strong> (ויקרא כב, יח), <strong>מה תלמוד לומר</strong> בכפילות <strong>"איש איש"?</strong> — <strong>לרבות את הגויים שהן נודרים נדרים ונדבות כישראל.</strong>
 ואם כן <strong>"איש כי יפלא"</strong> האמור <strong>בערכין למה לי? אלא האי</strong> <small>[זה</small><small>]</small> הכתוב <strong>"איש</strong> כי יפליא <strong>"</strong>שנאמר בערכין, אינו לרבות גויים, אלא <strong>מיבעי ליה לאיתויי</strong> <small>[צריך אותו כדי להביא,</small> לרבות<small>]</small> <strong>מופלא סמוך לאיש,</strong> מי שהיה בגיל קרוב לבגרות ונדר נדר, ומבין בבירור מה שעושה —  שנדרו חל והריהו בכלל דיני ערכין.
  ומעירים:  <strong>הניחא למאן דאמר</strong> <small>[זה נוח ל</small>שיטת מי שאומר<small>]</small> ש<strong>מופלא</strong> ה<strong>סמוך לאיש דאורייתא</strong> <small>[מן התורה</small><small>]</small> חייב הוא לקיים נדרו, הרי כתוב זה הוא מקור להלכה. <strong>אלא למאן דאמר דרבנן</strong> <small>[ל</small>שיטת מי שאומר שדבר זה כולו מדברי חכמים<small>]</small> <strong>"איש כי יפליא" למה לי?</strong> ומשיבים: <strong>לאיתויי</strong> <small>[להביא</small><small>]</small> <strong>מופלא סמוך לאיש</strong> של <strong>גוי,</strong>  שגם הוא מתחייב אם נדר.
  ואומרים:  <strong>הניחא</strong> <small>[זה נוח</small><small>]</small> <strong>למאן דאמר</strong> <small>[ל</small>שיטת מי שאומר<small>]</small> ומדייק מ"בני ישראל" — <strong>בני ישראל נערכין ואין הגוים נערכין, יכול לא יהו מעריכין תלמוד לומר: "איש</strong> כי יפליא <strong>"</strong>, לשיטה זו <strong>שפיר</strong> <small>[טוב</small><small>]</small> מובן הדבר, שבא הכתוב לומר שאף גוי הסמוך לאיש, אם הוא "מופלא", יכול להעריך.
 <strong>אלא למאן דאמר</strong> <small>[ל</small>שיטת מי שאומר<small>]</small> ומדייק אחרת: <strong>בני ישראל מעריכים ואין הגוים מעריכים, יכול לא יהו נערכין —</strong> <strong>תלמוד לומר "איש",</strong> ולפי זה <strong>אפילו תינוק בן חדש בר עירוכי</strong> <small>[בן ערכין</small><small>]</small> <strong>הוא</strong> שיש לו ערך מסויים, אם כן הדבר אינו תלוי בשאלה אם יש בו דעת (ל"הפלאה"), ואם כן הריבוי של <strong>"כי יפליא" למה לי?</strong>
 <strong>אמר רב אדא בר אהבה:</strong> בא הכתוב לענין נדרים, <strong>לאיתויי</strong> <small>[להביא</small><small>]</small> <strong>גוי גדול,</strong> <strong>דאף על גב</strong> <small>[שאף על פי</small><small>]</small> ש<strong>גדול הוא</strong> — אם <strong>אינו יודע להפלות,</strong>  אין נדריו חלים, ולכן כתוב בו "כי יפליא" שרק גוי שיודע להפלות יכול לנדור נדר.
  ושואלים:  <strong>אלא "כי יפליא" דכתב רחמנא</strong> <small>[שכתבה תורה</small><small>]</small> <strong>גבי</strong> <small>[אצל</small><small>]</small> <strong>נזירות, למה לי? מכדי האיתקש</strong> <small>[הרי כבר הוקש,</small> הושווה<small>]</small> דין <strong>נזירות לנדרים,</strong> אם כן <strong>"כי יפליא</strong> לנדור נדר נזיר <strong>"</strong>האמור בנזירות <strong>למה לי?</strong>
 ומשיבים: כתוב זה לא בא לענין זה, אלא <strong>לאיתויי</strong> <small>[להביא</small><small>]</small> מקרה בו אדם השתמש לנדר ב<strong>ידים שאינן מוכיחות,</strong> ביטוי חלקי של נדר שאין מוכחת מתוכו כוונה לנדר. <strong>דאיתמר</strong> <small>[שנאמר</small><small>]</small> שנחלקו בבעיה זו: <strong>ידים שאינן מוכיחות, אביי אמר: הויין</strong> <small>[הריהן</small><small>]</small> <strong>ידים,</strong> וחל הנדר על ידי כך. <strong>רבא אמר: לא הויין</strong> <small>[אין הן</small><small>]</small> <strong>ידים.</strong> ואם כן <strong>ל</strong>שיטת <strong>אביי ניחא</strong> <small>[נוח</small><small>]</small> תירוץ זה, שהרי "יפליא" בא לרבות כל דבר הדומה לנדר. <strong>אלא ל</strong>שיטת <strong>רבא מאי איכא למימר</strong> <small>[מה יש לומר</small><small>]?</small>
 <strong>אלא</strong> צריכים לומר: <strong>"כי יפליא" מיבעי ליה</strong> <small>[צריך אותו</small><small>]</small> <strong>לכדר'</strong> <small>[לכפי שאמר ר'</small><small>]</small> <strong>טרפון, דתניא</strong> <small>[ש</small>כן שנינו בברייתא<small>],</small> <strong>ר' יהודה אומר משום</strong> (בשם) <strong>ר' טרפון:</strong> כאשר נדרו אנשים נדר נזירות כתנאי של התערבות לגבי דבר שלא היה ידוע להם — ש<strong>אין אחד מהן</strong> מן המתערבים <strong>נזיר,</strong> אף זה שלפי תנאו היה צריך להיות נזיר, <strong>לפי</strong> ש<strong>לא ניתנה נזירות אלא להפלאה.</strong> כלומר, רק כאשר אדם מקבל על עצמו נזירות בדרך החלטית וברורה, ולא כשהנזירות באה מחמת ספק. ושואלים: <strong>הניחא</strong> <small>[זה נוח</small><small>]</small> <strong>ל</strong>דעת <strong>ר' טרפון, אלא לרבנן מאי איכא למימר</strong> <small>[ל</small>דעת חכמים החולקים עליו מה יש לומר<small>]?</small>
 <strong>אלא</strong> כך יש לפרש: <strong>מיבעי ליה</strong> <small>[צריך אותו</small><small>]</small> ביטוי "כי יפליא" <strong>לכדתניא</strong> <small>[לכפי ששנינו</small> בברייתא<small>]:</small> <strong>היתר נדרים</strong> (שהחכם יכול להתיר נדר של הבא להישאל לפניו על נדרו) — <strong>פורחין באויר, ואין להן על מה שיסמוכו.</strong> שאין שום סמך במקרא לדבר זה, שיכול ללכת לחכם והחכם יתיר לו את נדרו.
 <strong>ר' אליעזר אומר: יש להם על מה שיסמוכו, שנאמר: "איש כי יפלא"</strong> (ויקרא כז, ב) בערכין, ונאמר <strong>"כי יפלא"</strong> (במדבר ו, ב) בנזירות, <strong>שתי פעמים</strong> אלה באו ללמד <strong>אחד הפלאה לאיסור</strong> לומר שאסור לבטל את הנדר, <strong>ואחד הפלאה להיתר</strong> שפעמים יכול אדם להפר נדרו, כאשר נשאל עליו לחכם.
## דף סב:
 <big>א משנה</big> לאחר המשנה הקודמת בה נאמר כי יש צד של חומרה בנזירות של נשים על זו של עבדים, מוסיפים: <strong>חומר</strong> יש צד חמור <strong>בעבדים מבנשים</strong> והוא: <strong>שהוא,</strong> הבעל, <strong>מפר נדרי אשתו, ואינו מפר נדרי עבדו</strong> אף שיכול לכופו למנעו מלקיים בפועל את נדרו. וכן, אם <strong>הפר לאשתו</strong> נדר נזירות — <strong>הפר עולמית</strong> ואין הנדר חל עוד עליה גם אם נתגרשה או נתאלמנה. ואם <strong>הפר לעבדו</strong> הרי זה רק לזמן עבדותו, וכאשר <strong>יצא</strong> העבד <strong>לחירות ומשלים נזירותו.</strong>
 <big>ב גמרא</big> במשנה הקודמת נאמר שהאדון כופה את עבדו, ועל כך <strong>תנו רבנן</strong> <small>[שנו חכמים</small><small>]:</small> <strong>למה רבו</strong> (אדוניו) של העבד <strong>כופו —</strong> <strong>לנזירות, אבל לא לנדרים ולערכין,</strong>  ואנו מבינים מכאן שאינו יכול לכפות את עבדו שלא לקיים נדר שקיבל על עצמו.
  ושואלים:  <strong>מאי שנא גבי</strong> <small>[במה שונה אצל</small><small>]</small> <strong>נזיר</strong> שאנו אומרים שיכול לכפות אותו — <strong>דאמר רחמנא</strong> <small>[שאמרה תורה</small><small>]</small> <strong>"לאסר אסר על נפשו"</strong> (במדבר ל, ג) ואנו מדייקים: הכתוב מדבר דווקא <strong>במי שנפשו קנויה לו</strong> שאין לו בעלים — <strong>יצא עבד שאין נפשו קנויה לו</strong> שהרי הוא משועבד לאדוניו. <strong>אי הכי</strong> <small>[אם כך</small><small>]</small> אם זה הטעם — <strong>אפילו גבי</strong> <small>[אצל</small><small>]</small> <strong>נדרים נמי</strong> <small>[גם כן</small><small>]</small> קיים טעם זה, ומדוע יכול העבד לנדור ואין אדוניו יכול לכופו שלא לקיים נדרו!
 <strong>אמר רב ששת: הכא במאי עסקינן</strong> <small>[כאן במה אנו עוסקים</small><small>]</small> <strong>כגון שהיה אשכול של ענבים מונח לפניו</strong> ונזר ממנו. <strong>גבי</strong> <small>[אצל</small><small>]</small> ענין <strong>נדרים דכי מיתסר בהאי לא מיתסר באחריני</strong> — <strong>לא מצי כפי ליה</strong> <small>[שכאשר</small> הוא נאסר באשכול זה — אינו נאסר באחרים — אינו יכול לכפות אותו<small>]</small> שאין סיבה שיכפה את עבדו לאכול אשכול זה דווקא.
 <strong>גבי</strong> <small>[אצל</small><small>]</small> <strong>נזירות דכי מיתסר בהאי איתסר בכולהו מצי כפי ליה</strong> <small>[שכאשר</small> הוא נאסר באשכול זה נאסר בכולם — יכול לכפות אותו<small>],</small> שאין העבד יכול להימנע מלאכול ולהיחלש על ידי כך, שהרי הוא רכושו של אדונו. ושואלים: <strong>וגבי</strong> <small>[ואצל</small><small>]</small> <strong>נדרים, מי לא עסקינן</strong> <small>[האם אין אנו עוסקים</small><small>]</small> גם במקרה <strong>דליכא</strong> <small>[שאין</small><small>]</small> לפניו <strong>אלא האי</strong> <small>[זה</small><small>]</small> ה<strong>אשכול</strong> והוא נודר ממנו, <strong>דאי</strong> <small>[שאם</small><small>]</small> <strong>לא אכיל ליה</strong> <small>[יאכל אותו</small><small>],</small> <strong>חליש,</strong> ומדוע נמנע מן האדון לכופו לאכול?
 <strong>אלא אמר רבא:</strong> ההבדל בין נזירות לנדרים קיים במקרה <strong>כגון שהיה חרצן מונח לפניו,</strong> שאין זה דבר המזין, ונדר שלא לאוכלו, <strong>גבי</strong> <small>[אצל</small><small>]</small> <strong>נדרים בהאי</strong> <small>[שבזה</small><small>]</small> בלבד <strong>הוא דמיתסר</strong> <small>[שנאסר</small><small>] —</small> <strong>לא מצי כפי ליה</strong> <small>[אינו יכול לכפות אותו</small><small>]</small> לאוכלו, שהרי אינו נחלש בכך, <strong>גבי</strong> <small>[אצל</small><small>]</small> <strong>נזיר דאיתסר נמי באחריני</strong> <small>[שנאסר גם כן באחרים</small><small>]</small> — <strong>מצי כפי ליה</strong> <small>[יכול לכפות אותו</small><small>],</small> שהרי נאסר בכל היוצא מן הגפן.
   ושואלים: <strong>וגבי</strong> <small>[ואצל</small><small>]</small> <strong>נדרים מי לא עסקינן</strong> <small>[האם אין אנו עוסקים</small><small>]</small> גם במקרה <strong>דליכא</strong> <small>[שאין</small><small>]</small> לפניו <strong>אלא האי</strong> <small>[זה</small><small>]</small> ה<strong>חרצן</strong> בלבד, <strong>דאי</strong> <small>[שאם</small><small>]</small> <strong>לא אכיל ליה</strong> <small>[יאכל אותו</small><small>],</small> <strong>חליש</strong> <small>[ייחלש</small><small>]?</small> ומדוע בנזירות יוכל לכפותו ובנדר רגיל לא?
 <strong>אלא אמר אביי:</strong> יש לחזור מן התירוץ שתירצנו ולהבין בדרך שונה את הברייתא. אין הברייתא מסבירה במה רשאי לכוף את עבדו, אלא כך יש להבינה: <strong>למה רבו צריך לכפותו</strong> שצריך לומר לו במפורש שאינו מסכים שיקיים העבד נדר זה — דווקא <strong>ל</strong>נדר <strong>נזירות. ואין צריך לכפותו לנדרים, ואינו צריך לכפותו לשבועה,</strong> אלא נדרים אלה אינם חלים עליו כלל.
 <strong>מאי טעמא</strong> <small>[מה טעם</small><small>]</small> הדבר? — ש<strong>אמר קרא</strong> <small>[הכתוב</small><small>]</small> בדיני שבועה: <strong>"</strong>נפש כי תשבע בשפתיים <strong>להרע או להיטיב"</strong> (ויקרא ה, ד) <strong>מה הטבה</strong> היא <strong>רשות —</strong> <strong>אף הרעה</strong> שאדם נשבע בה הוא רק בדבר <strong>רשות</strong> שנדר להרע לעצמו, כגון שלא ייהנה מדבר מסויים. <strong>יצא</strong> הנשבע או הנודר שיש בשבועתו <strong>להרע לאחרים —</strong> <strong>שאין הרשות בידו</strong> ולא חלה שבועתו. ואף כאן, כיון שהאדון מפסיד בזה שאין העבד אוכל הכל — אין לעבד רשות לקבל על עצמו נדר ושבועה.
 <big>ג משנה</big> עבד זה שנדר בנזירות ומנעו אדוניו מלקיים נזירותו, אם <strong>עבר מכנגד פניו,</strong> כלומר, ברח העבד מאדוניו בלי להשתחרר, נחלקו חכמים, <strong>ר' מאיר אומר: לא ישתה</strong> יין, שכיון שבפועל הוא עתה חופשי — מיד חלה עליו נזירות, <strong>ור' יוסי אומר: ישתה</strong> שהרי עדיין לא השתחרר.
 <big>ד גמרא</big> ומציעים: <strong>לימא</strong> <small>[האם לומר</small><small>]</small> שבדברי <strong>שמואל קמיפלגי</strong> <small>[</small>הם חלוקים<small>],</small> ש<strong>אמר שמואל: המפקיר עבדו יצא לחירות, ואין צריך גט</strong> (שטר) <strong>שיחרור.</strong>  ומכאן שאם העבד משוחרר בפועל אינו צריך עוד שטר שיחרור, ונחשב מיד כבן חורין.
  ונאמר:  <strong>ר' מאיר אית ליה</strong> <small>[יש לו,</small> מקבל, את דברי<small>]</small> <strong>שמואל,</strong> ולכן מיד כשברח מבעליו מתחייב בנזירות ככל עבד משוחרר. ואילו <strong>ר' יוסי לית ליה</strong> <small>[אין לו,</small> איננו מקבל<small>]</small> את דברי <strong>שמואל?</strong>
 ודוחים: <strong>לא,</strong> אפשר לומר <strong>דכולי עלמא אית להו</strong> <small>[שכולם יש להם,</small> מקבלים<small>]</small> את דברי <strong>שמואל. אלא,</strong> מדובר כאן במקרה שברח העבד, אבל האדון לא הפקירו, וסבור שימצא דרך להחזירו, ונמצא שעבד זה באמת אינו בן חורין כלל, אלא בכך נחלקו: <strong>מאן דאמר</strong> <small>[מי שאומר,</small> ר' יוסי<small>]</small> <strong>ישתה</strong> יין, <strong>סבר</strong> <small>[סבור</small><small>]:</small> <strong>סוף סוף מיהדר הדר ואתי גביה</strong> <small>[בסופו של דבר</small> העבד יחזור ויבוא אליו אל אדוניו<small>],</small> אם כן <strong>לישתי חמרא כי היכי</strong> <small>[</small>מוטב שישתה יין כדי<small>]</small> ש<strong>לא ליכחוש</strong> <small>[ייחלש</small><small>]</small> עד שובו אל אדוניו. <strong>ולמאן דאמר</strong> <small>[ול</small>דעת מי שאומר, ר' מאיר<small>]</small> <strong>לא ישתה, סבר</strong> <small>[סבור</small> הוא<small>]:</small> <strong>ליהוי ליה צערא כי היכי דליהדר גביה</strong> <small>[</small>מוטב שיהיה לו לעבד צער בכך שאינו שותה יין כדי שיחזור אליו, אל אדוניו<small>]</small> שהרי כשהוא תחתיו שוב מותר בשתיית יין.
## דף סג.
 <big>א משנה</big> <strong>נזיר שגילח</strong> נזירות טהרה בתום נזירותו, כדין, <strong>ונודע לו</strong> לאחר מכן <strong>שהוא טמא</strong> שנטמא במת בזמן נזירותו, <strong>אם</strong> היתה זאת <strong>טומאה ידועה,</strong> שהיתה הטומאה ידועה בשעה שנטמא — הרי זה <strong>סותר</strong> את כל נזירותו, <strong>ואם טומאת תהום</strong> כלומר, טומאה שלא היתה ידועה בזמן נזירותו — <strong>אינו סותר. אם עד</strong> ש<strong>לא גילח</strong> נתגלה לו שנטמא — <strong>בין כך ובין כך סותר.</strong>
 <strong>כיצד</strong> היא טומאה ידועה ושאינה ידועה? <strong>ירד לטבול במערה ונמצא מת צף על פי המערה</strong> — הריהו <strong>טמא,</strong> שהיא טומאה ידועה, שהכל יכולים לראות את המת. וכיצד הוא דין טומאת התהום? <strong>נמצא</strong> המת <strong>משוקע בקרקע המערה</strong> שטומאה זו אינה ידועה, הרי יש לחלק בדבר, שאם
 <strong>ירד</strong> למים לא לשם טבילת טהרה שכן טהור הוא, אלא כדי <strong>להקר</strong> (לצנן) את עצמו — הרי זה <strong>טהור.</strong> אם היה טמא וירד למים כדי <strong>ליטהר מטומאת מת —</strong> <strong>טמא,</strong> וטעמו של דבר: <strong>שחזקת טמא —</strong> <strong>טמא</strong> ונשאר בטומאתו, <strong>וחזקת טהור —</strong> <strong>טהור. שרגלים לדבר,</strong> כלומר, כך נראה לומר שישאר אדם בחזקתו.
 <big>ב גמרא</big> ומבררים: <strong>מנא הני מילי</strong> <small>[מניין הדברים הללו</small><small>]</small> שיש להבדיל בין טומאה ידועה לבין שאינה ידועה? <strong>אמר ר' אלעזר:</strong> ש<strong>אמר קרא</strong> <small>[הכתוב</small><small>]</small> בנזיר <strong>"וכי ימות מת עליו בפתע פתאם"</strong> (במדבר ו, ט) <strong>"עליו"</strong> — כוונתו <strong>ב</strong>טומאה <strong>מחוורת</strong> (ברורה) <strong>לו,</strong> וזו היא טומאה ידועה, לומר שדווקא במקרה כזה סותר נזירותו.
 <strong>ריש לקיש</strong> <strong>אמר</strong> ראיה אחרת: <strong>אמר קרא</strong> <small>[הכתוב</small><small>]</small> בדיני מקריב קרבן פסח <strong>"כי יהיה טמא לנפש או בדרך רחקה"</strong> (במדבר ט, י) ויש כאן היקש בין טומאה לדרך רחוקה: <strong>כי</strong> <small>[כמו</small><small>]</small> <strong>דרך, מה דרך בגלוי —</strong> <strong>אף כל</strong> טומאה <strong>בגלוי.</strong>  כלומר, טומאה ידועה.
  ושואלים:  <strong>ואלא הדתנן</strong> <small>[זו ששנינו</small><small>]</small> בברייתא: <strong>איזוהי טומאת התהום —</strong> <strong>כל שאינו מכירה</strong> (יודע אותה) אפילו <strong>אחד בסוף העולם. אבל מכירה אחד בסוף העולם —</strong> <strong>אין זו טומאת התהום.</strong>
 <strong>בשלמא למאן דאמר</strong> <small>[נניח ל</small>שיטת מי שאומר<small>]</small> שמקור הדברים הוא בהשוואה <strong>כי</strong> <small>[כמו</small><small>]</small> <strong>דרך —</strong> <strong>שפיר</strong> <small>[יפה</small><small>],</small> שההבדל הוא בין דבר שהיה ידוע לאיזה אדם בעולם, והרי זה כמו דרך, או לא היה ידוע כלל. <strong>אלא למאן דאמר</strong> <small>[ל</small>דעת מי שאומר<small>]</small> שמקור הדברים הוא במלה "עליו" — <strong>במחוורת לו, כי</strong> <small>[כאשר</small><small>]</small> <strong>מכירה אחד בסוף העולם מאי הוי</strong> <small>[מה יהיה</small><small>]?</small> הרי לו עצמו לא היתה הטומאה מחוורת!
 <strong>ותו, הא דתניא</strong> <small>[ועוד, זו ששנינו</small> בברייתא<small>]:</small> <strong>המוצא מת</strong> קבור באדמה שהיה <strong>מושכב לרחבה של דרך. בתרומה,</strong> כלומר, לגבי אכילת תרומה — הריהו <strong>טמא,</strong> מאחר שעבר מעל המת ונטמא בטומאת אוהל. ואילו <strong>בנזיר ובעשיית פסח —</strong> <strong>טהור. מאי שנא</strong> <small>[מה שונה,</small> מה ההבדל<small>]</small> בין טומאה זו לזו? <strong>אלא</strong> יש לומר ש<strong>טומאת התהום גמרא גמירי לה</strong> <small>[במסורת למודים אותה</small><small>]</small> שכך היתה הלכה בידם בענין זה, ולא ממדרש הכתובים, שאינם אלא אסמכתא.
 <big>ג</big> שנינו במשנה: <strong>אם עד</strong> ש<strong>לא גילח</strong> נתגלה לו שנטמא, הרי הוא סותר נדרו אף בטומאת התהום. ושואלים: <strong>מאן</strong> <small>[מי</small> הוא<small>]</small> ה<strong>תנא</strong> הסבור כן? <strong>אמר ר' יוחנן: ר' אליעזר היא, דאמר</strong> <small>[שאומר</small><small>]:</small> <strong>תגלחת מעכבת</strong> את השלמת נזירותו. ולכן, אם נתגלה לו שנטמא לפני שהתגלח — הרי זה כנטמא בתוך ימי נזירותו, וסותר.
 <strong>בעי</strong> <small>[שאל</small><small>]</small> <strong>רמי בר חמא:</strong> מה דינו של מי ש<strong>נטמא בתוך מלאת</strong> בתוך מנין הימים של נזירותו <strong>ונודע לו</strong> שנטמא רק <strong>לאחר מלאת,</strong> קודם שנתגלח, <strong>מהו?</strong> האם <strong>בתר</strong> <small>[אחר</small><small>]</small> <strong>ידיעה אזלינן</strong> <small>[אנו הולכים</small><small>]</small> <strong>וידיעה אחר מלאת היא, או לא</strong> הולכים אחר הידיעה, אלא אחר זמן הטומאה בפועל, וזו היתה בתוך מלאת? <strong>ולמאי</strong> <small>[ולמה</small> לאיזה ענין<small>]</small> נשאלה השאלה: <strong>למיסתר</strong> <small>[לסתור</small><small>]</small> את ימי נזירותו, האם הוא סותר את נזירותו או שהוא נחשב כנטמא אחר מלאת, שאינו סותר?
## דף סג:
 <strong>אמר רבא: תא שמע</strong> <small>[בוא</small> ושמע<small>]</small> פתרון לשאלה ממה ששנינו במשנתנו: <strong>אם עד</strong> ש<strong>לא גילח</strong> נודע לו שנטמא — <strong>בין כך ובין כך סותר.</strong> ונברר, <strong>היכי דמי</strong> <small>[כיצד בדיוק היה הדבר</small><small>]</small> מתי בדיוק נודעה לו הטומאה? <strong>אי דאיתידע ליה</strong> <small>[אם שנודע לו</small><small>]</small> הדבר <strong>בתוך מלאת —</strong> <strong>צריכא למימר</strong> <small>[צריך לומר</small><small>]</small> שסותר? הרי לא השלים את נזירותו! <strong>אלא לאו</strong> <small>[האם לא</small><small>]</small> מדובר במקרה שנודע לו <strong>לאחר מלאת, שמע מינה</strong> <small>[למד מכאן</small><small>]</small> שאפילו נודע לו לאחר מלאת סותר.
  ומבררים עוד: <strong>ועדיין תיבעי</strong> <small>[תישאל</small><small>]</small> <strong>לך:</strong> האם את כל זמן נזירותו <strong>כולו סותר או</strong> רק <strong>שבעה</strong> ימים <strong>סותר?</strong> ושואלים: <strong>למאן</strong> <small>[ל</small>שיטת מי<small>]</small> נשאלה שאלה זו? <strong>אילימא לרבנן</strong> <small>[אם תאמר ל</small>שיטת חכמים<small>] —</small> <strong>פשיטא</strong> <small>[פשוט</small><small>]</small> ש<strong>כולו</strong> הוא <strong>סותר,</strong> שהרי לשיטתם אף אחר מלאת סותר שלושים. <strong>ואי</strong> <small>[ואם</small><small>]</small> <strong>ל</strong>שיטת <strong>ר' אליעזר</strong> — הלא ידועה שיטתו: <strong>כל אחר מלאת</strong> — רק <strong>שבעה</strong> ימים <strong>סותר!</strong>
 ודוחים: <strong>אמר</strong> <small>[</small>יכול היה לומר<small>]</small> <strong>לך</strong> השואל: <strong>הני מילי</strong> <small>[דברים אלה</small><small>]</small> שסותר רק שבעה לדעת ר' אליעזר, אמורים <strong>כי</strong> <small>[כאשר</small><small>]</small> <strong>נטמא אחר מלאת, והאי</strong> <small>[וזה</small><small>]</small> <strong>לפני מלאת הוא</strong> שנטמא, ולפי זה צריך לסתור הכל. ומצד שני <strong>או דילמא שאני הכא</strong> <small>[שמא שונה כאן</small><small>]</small> שה<strong>ידיעה אחר מלאת היא?</strong>
 ומשיבים: <strong>ומינה</strong> <small>[וממנה,</small> מן המשנה עצמה<small>]</small> נוכיח: הלא <strong>קתני</strong> <small>[שנה</small><small>]</small> אם עד שלא גילח נודע לו <strong>בין כך ובין כך סותר, ולא קמיפלגי</strong> <small>[מחלקים</small><small>]</small> בזה בין לפני מלאת ובין לאחר מלאת. מכאן משמע שבכל מקרה סותר רק שבעה.
 <big>א</big> <strong>תנו רבנן</strong> <small>[שנו חכמים</small><small>]:</small> <strong>המוצא מת מוטל לרחבה של דרך,</strong> באופן שכל מי שעבר בדרך לא ידע על כך בשעתו, כגון שהמת היה מכוסה, הרי <strong>ל</strong>עניין אכילה ונגיעה ב<strong>תרומה,</strong> כל מי שעבר בדרך זו — <strong>טמא</strong> ואסור באכילתה, <strong>ובנזיר ובעושה פסח</strong> <strong>—</strong> <strong>טהור,</strong> שהרי זו טומאת התהום. <strong>במה דברים אמורים</strong> שטמא לתרומה — <strong>שאין לו</strong> לאדם העובר באותה דרך <strong>מקום</strong> אחר <strong>לעבור</strong> בו, אלא רק מעל המת, שהיה המת ממלא את כל רוחב הדרך ולא ייתכן שלא עבר מעליו,
 <strong>אבל יש לו מקום לעבור —</strong> <strong>אף לתרומה טהור,</strong> שספק טומאה ברשות הרבים — טהור.
  ועוד, <strong>במה דברים אמורים</strong> שטמא לתרומה — <strong>שמצאו</strong> את המת <strong>שלם, אבל</strong> היה <strong>משובר או מפורק, אפילו אין מקום לעבור חיישינן</strong> <small>[חוששים אנו</small><small>]</small> <strong>שמא בין פרקין</strong> השבורים <strong>עבר,</strong> ולא האהיל על המת, ואין מטמאים אותו. <strong>ו</strong>אם היה המת <strong>בקבר, אפילו משובר ומפורק —</strong> <strong>טמא, מפני ש</strong>ה<strong>קבר מצרפו</strong> ונטמא מחמת הקבר.
 <strong>במה דברים אמורים</strong> שבמת מפורק אין נטמאים מספק — <strong>במהלך ברגליו. אבל</strong> אם היה העובר בדרך <strong>טעון</strong> משא, <strong>או רכוב</strong> כשעבר את הדרך הזו — <strong>טמא. לפי</strong> שמי <strong>שמהלך ברגליו אפשר לו</strong> ש<strong>לא יגע</strong> בעצם, <strong>ו</strong>ש<strong>לא יסיט</strong> (יזיז) חלק מן המת, <strong>ו</strong>ש<strong>לא יאהיל</strong> עליו. אבל <strong>טעון או רכוב —</strong> <strong>אי אפשר</strong> ש<strong>לא יגע ו</strong>ש<strong>לא יסיט ו</strong>ש<strong>לא יאהיל.</strong>
 <strong>במה דברים אמורים —</strong> <strong>בטומאת התהום. אבל טומאה ידועה —</strong> <strong>שלשתן טמאים,</strong> בין אוכלי תרומה, בין נזיר, בין עושי פסח.
 <strong>ואיזו היא טומאת התהום —</strong> <strong>כל שאין מכירה</strong> אף <strong>אחד</strong> אפילו <strong>בסוף העולם.</strong> היה <strong>מכירה אחד בסוף העולם —</strong> <strong>אין זו טומאת התהום.</strong>
 ודוגמא לדבר: <strong>היה טמון</strong> המת <strong>בתבן או בצרורות —</strong> <strong>הרי זו טומאת התהום,</strong> שהעין אינה מגיעה לשם, שהרי מכוסים הם. אבל אם היה <strong>בימים ובאפילה ובנקיקי</strong> (חורי) <strong>הסלעים —</strong> <strong>אין זו טומאת התהום,</strong> שהרי העין מגיעה לשם.
 <strong>ולא אמרו טומאת התהום אלא למת בלבד,</strong> אבל בטומאות אחרות אין חילוק בין טומאה ידועה וטומאה שאינה ידועה.
 <big>ב</big> נאמר במשנה: <strong>כיצד? ירד</strong> למערה ומצא מת צף על פי המערה — טמא. ומעירים: טומאה <strong>צפה אינה מטמאה לענין שרץ. דתניא</strong> <small>[ש</small>כן שנינו בברייתא<small>]:</small> <strong>ספק טומאה</strong> כשיש ספק אם נגע בדבר הטמא, אם היתה הטומאה <strong>צפה בין בכלים בין בקרקע —</strong> <strong>טהורה. ר' שמעון אומר:</strong> אם היתה צפה במים ש<strong>בכלים —</strong> <strong>טמאה,</strong> במים ש<strong>בקרקע —</strong> <strong>טהורה.</strong>
## דף סד.
 <strong>מאי טעמא דתנא קמא</strong> <small>[מה הטעם של התנא הראשון</small><small>]</small> שמטהר בכל ספק טומאה צפה? <strong>אמר ר' יצחק בר אבודימי, כתיב</strong> <small>[נאמר</small><small>]</small> בפרשת איסור אכילת שרצים וטומאתם: <strong>"בכל השרץ השרץ"</strong> (ויקרא יא, מג) משמע שהוא מטמא ב<strong>כל מקום שהוא שורץ, וכתיב</strong> <small>[ונאמר</small><small>]</small> <strong>"</strong>וכל השרץ השורץ <strong>על הארץ"</strong> (ויקרא יא, מב), משמע שמטמא דווקא כשהוא על הארץ. <strong>הא</strong> <small>[הרי</small><small>]</small> <strong>כיצד</strong> ניישב את הסתירה בין דיוקי הכתובים? נאמר כי <strong>ודאי מגעו טמא, ספק מגעו</strong> כגון טומאה צפה <strong>טהור.</strong>
 ושואלים: <strong>ור' שמעון מאי טעמיה</strong> <small>[מה טעמו</small><small>]?</small> <strong>אמר עולא: כתיב</strong> <small>[נאמר</small><small>]</small> <strong>"אך מעין</strong> ובור מקוה מים יהיה טהור<strong>"</strong> (ויקרא יא, לו) ומכאן משמע ששרץ במקום כזה אינו מטמא, <strong>וכתיב</strong> <small>[ונאמר</small><small>]</small> בהמשך הפסוק <strong>"</strong>הנוגע בנבלתם <strong>יטמא (עד הערב")</strong> ומכאן משמע שכן מטמא, <strong>הא כיצד</strong> ניישב את הסתירה בין דיוקי הכתובים? נאמר כי אם היתה הטומאה <strong>צפה</strong> במים ש<strong>בכלים —</strong> <strong>טמא,</strong> ואם היתה צפה במים <strong>בקרקע</strong> עצמה כגון במעין ובור — <strong>טהור.</strong>
 <strong>תנו רבנן</strong> <small>[שנו חכמים</small><small>]:</small> <strong>כל</strong> הדברים המטמאים <strong>הניטלין</strong> ביד אדם <strong>והנגררין</strong> על ידו — אף שהם מיטלטלים באותה שעה, אין דינם כטומאה צפה, ו<strong>ספיקן טמא, מפני שהן כמונחין. והנזרקין</strong> אף בידי אדם — <strong>ספיקן טהור.</strong>
 <strong>חוץ מן כזית</strong> מן <strong>המת</strong> שגם אם נזרק ספק מגעו טמא, <strong>והמאהיל על פני טומאה,</strong> שנזרק, וספק האהיל על המת, <strong>וכל דבר שמטמא מלמעלה כלמטה</strong> בשווה. ומה בא להוסיף בכך — <strong>לאיתויי</strong> <small>[להביא</small><small>]</small> <strong>זב וזבה</strong> שגם הם מטמאים מלמעלה ומלמטה בלא מגע. שבמקרה של זריקה (או ציפה) — הרי אלו מטמאים מספק.
 <big>א</big> ובהלכות אלו של טומאה צפה, <strong>בעי</strong> <small>[שאל</small><small>]</small> <strong>רמי בר חמא:</strong> היה <strong>מת בכלי, וכלי צף על</strong> <strong>פני המים,</strong> ולא האהיל עליו, אבל ספק אם נגע בו, <strong>מהו</strong> הדין? <strong>בתר</strong> <small>[אחר</small><small>]</small> ה<strong>כלי אזלינן</strong> <small>[אנו הולכים</small><small>]</small> והוא צף, <strong>או בתר מיתא אזלינן</strong> <small>[אחר המת אנו הולכים</small><small>]</small> והוא הרי מונח על דבר מוצק?
 <strong>אם תמצי</strong> <small>[תרצה</small><small>]</small> <strong>לומר בתר</strong> <small>[אחר</small><small>]</small> ה<strong>כלי אזלינן</strong> <small>[אנו הולכים</small><small>]</small> וטמא, יש מקום לשאול: היה <strong>מת</strong> מונח <strong>על גבי שרץ,</strong> ושרץ זה צף על גבי מים, <strong>מהו?</strong> האם נאמר: <strong>כיון דהאי</strong> <small>[שזו</small><small>]</small> טומאת השרץ היא <strong>טומאת ערב</strong> כלומר, ליום אחד, <strong>והאי</strong> <small>[וזו</small><small>]</small> טומאת המת היא <strong>טומאת שבעה</strong> ימים, הרי <strong>כמאן דמחתא</strong> <small>[כמי שמונחת</small><small>]</small> ה<strong>טומאה,</strong> טומאת המת, <strong>בכלי</strong> <small>[כמי שמונחת</small> הטומאה<small>]</small> <strong>דמיא</strong> <small>[נחשבת</small><small>]</small> וטמא, <strong>או דילמא</strong> <small>[שמא</small><small>]</small> <strong>טומאה סמיכתא</strong> <small>[סמיכה</small> אחת<small>]</small> <strong>היא</strong> שכיון ששניהם, המת והשרץ, מטמאים באדם — נחשבים כטומאה אחת צפה, והרי השרץ צף, וטהור.
 <strong>ואם תמצי</strong> <small>[תרצה</small><small>]</small> <strong>לומר כמאן דמחתא</strong> <small>[כמי שמונחת</small><small>]</small> ה<strong>טומאה בכלי דמיא</strong> <small>[נחשבת</small><small>],</small> משום שאין דרגות הטומאה שוות <strong>ו</strong>משום כך <strong>טמא ודאי.</strong> אם היה <strong>שרץ על גבי נבלה, ונבלה צפה מהו?</strong> האם נאמר: <strong>כיון דתרוייהו</strong> <small>[ששניהם</small><small>]</small> <strong>טומאת ערב אינון</strong> <small>[הם</small><small>] —</small> <strong>טומאה סמיכתא</strong> <small>[סמיכה</small><small>]</small> <strong>היא</strong> ונחשבים כדבר אחד. <strong>או דילמא</strong> <small>[שמא</small><small>]</small> כיון שדיניהם שונים, שהרי <strong>האי</strong> <small>[זו</small><small>]</small> הנבילה מטמאה ב<strong>כזית, והאי</strong> <small>[וזה</small><small>]</small> השרץ מטמא <strong>כעדשה,</strong> כיון שאין דינם שווה הריהם נחשבים כשני דברים נפרדים, וכטומאה המונחת בכלי, וטמא?
  ואף אם נאמר שטמא, יש לשאול: אם היה <strong>שרץ</strong> מונח <strong>על גבי שרץ מהו? הני</strong> <small>[אלה</small><small>]</small> <strong>ודאי חד שיעורא נינהו</strong> <small>[שיעור אחד הם</small><small>]</small> וייחשבו כדבר אחד שצף, וטהור, <strong>או דילמא</strong> <small>[שמא</small><small>]</small> <strong>כיון דמפסקי מהדדי</strong> <small>[ש</small>הם מופסקים זה מזה<small>]</small> ואינם דבר אחד ממש — <strong>לא.</strong>
 <strong>ואם תמצי</strong> <small>[תרצה</small><small>]</small> <strong>לומר: שרץ על גבי שרץ כיון דמפסקי מהדדי</strong> <small>[ש</small>הם מופסקים זה מזה<small>]</small> <strong>כמאן דמנחא</strong> <small>[כמי שמונחת</small><small>]</small> הטומאה <strong>בכלי</strong> היא <strong>דמי</strong> <small>[נחשבת</small><small>],</small> ולא כצפה, אם היה <strong>שרץ</strong> מונח <strong>על גבי נבלה שנימוחה</strong> (שנמסה) <strong>מהו?</strong> האם נאמר <strong>כיון</strong> ש<strong>נימוחה הויא ליה</strong> <small>[נעשתה לה</small><small>]</small> כ<strong>משקה,</strong> והרי זה כשרץ הצף על גבי משקה, <strong>או דלמא האי אוכלא</strong> <small>[שמא זה</small> הנבילה מעיקרה אוכל<small>]</small> <strong>הוא</strong> ולא משקה, ונחשב השרץ כמונח על גבי דבר מוצק.
 <strong>ואם תמצי</strong> <small>[תרצה</small><small>]</small> <strong>לומר דאוכלא</strong> <small>[שאוכל</small><small>]</small> <strong>הוא,</strong> אם היה <strong>שרץ</strong> מונח <strong>על גבי שכבת זרע</strong> שהיא ודאי משקה, <strong>מהו?</strong> האם נוכל לדון על השרץ כעל טומאה צפה? <strong>ואם תמצי</strong> <small>[תרצה</small><small>]</small> <strong>לומר כיון דמיתעקרא</strong> <small>[שנעקרת</small><small>]</small> שכבת זרע מתוך גופו <strong>הויא</strong> <small>[נעשתה</small><small>]</small> <strong>לה כי אוכלא</strong> <small>[כמו אוכל</small><small>]</small> שמקורה בבשר האדם, ולא כמשקה, אם היה <strong>שרץ</strong> מונח <strong>על גבי מי חטאת</strong> (מים שמעורב בהם אפר פרה אדומה והם משום כך סמיכים מאד) <strong>ומי חטאת צפין על גבי המים, מהו?</strong> ומשיבים: בכל אלה <strong>לא ידעינן</strong> <small>[אין אנו יודעים</small><small>]</small> מה התשובה, <strong>תיקו</strong> <small>[תעמוד</small><small>]</small> השאלה במקומה.
## דף סד:
 א <strong>אמר רב המנונא: נזיר ועושה פסח</strong> שהיו טמאים בטומאת מת, והיזו עליהם מי חטאת, <strong>שהלכו בקבר התהום</strong> (שאינו ידוע) <strong>ב</strong>יום ה<strong>שביעי שלהן,</strong> וכיון שלא ידעו שנטמאו — הנזיר גילח תגלחת טומאה וגמר את נזירות הטהרה שלו, ועושה הפסח הקריב את קרבנו, ואחר כך נודע להם — הרי אלו נחשבים כאילו היו <strong>טהורים. מאי טעמא</strong> <small>[מה טעם</small><small>]</small> הדבר — משום ש<strong>לא אלימא</strong> <small>[חזקה,</small> תקיפה<small>]</small> <strong>טומאת התהום למיסתר</strong> <small>[לסתור,</small> לבטל<small>]</small> את מה שעשו.
 <strong>מתיב</strong> <small>[מקשה</small><small>]</small> <strong>רבא</strong> על כך ממה ששנינו במשנתנו, שבמקרה של טומאת התהום <strong>ירד ליטהר מטומאת המת —</strong> <strong>טמא, שחזקת טמא טמא, שחזקת טהור טהור.</strong> ואף אלה כיון שעדיין לא נגמרה טהרתם, צריך לומר שהם עוד בחזקת טמאים, ותסתור אף טומאת התהום את מה שעשו!
 <strong>אמר ליה</strong> <small>[לו</small><small>]</small> רב המנונא: <strong>מודינא</strong> <small>[מודה אני</small><small>]</small> <strong>לך בנזיר</strong> שירד לטבול, שטמא, לפי <strong>שמחוסר תגלחת.</strong> שכיון שעדיין לא גילח ראשו לתגלחת הטומאה אינו נחשב טהור גמור, ולכן יש ללכת בו אחר חזקה ראשונה של טומאה.
 <strong>אמר ליה</strong> <small>[לו</small><small>]</small> <strong>רבא: אף אנא מודינא</strong> <small>[אף אני מודה</small><small>]</small> <strong>לך בעושה פסח</strong> שהוא טהור, <strong>דלא</strong> <small>[שאינו</small><small>]</small> <strong>מחוסר ולא כלום,</strong> שאין צריך לעשות מעשה בגופו כדי לתקנו לקרבן, ולכן אפשר לומר שביום השביעי יש לו כבר חזקת טהרה. <strong>אמר ליה</strong> <small>[לו</small><small>]</small> <strong>אביי: והא</strong> <small>[והרי</small><small>]</small> הוא עדיין <strong>מחוסר הערב שמש,</strong> שכל עוד לא העריבה השמש ביום השביעי עדיין אינו טהור גמור! <strong>אמר ליה</strong> <small>[לו</small><small>]:</small> <strong>שימשא ממילא ערבא</strong> <small>[השמש ממילא,</small> מעצמה, היא מעריבה<small>]</small>  ואין לראות בכך חסרון מעשה.
  ומעירים:  <strong>ואף אביי הדר ביה</strong> <small>[חזר בו</small><small>]</small> וקיבל את דברי רבא אלה. <strong>דתניא</strong> <small>[ש</small>כן שנינו בברייתא<small>]:</small> התורה קבעה ארבעים יום לאחר הולדת זכר, ושמונים יום לאחר לידת נקבה כימים של "ימי טהרה" שאינה יכולה להביא קרבן לידה עד שתטבול וימלאו ימים אלה (ראה ויקרא פרק יב).
  ואמרו חכמים: יולדת שלא נטהרה עדיין לגמרי שחזרה והפילה ולד, אם היה זה ב<strong>יום מלאת</strong> ימי טהרתה, ביום שמונים ואחד — <strong>תביא</strong> קרבן לידה מיוחד גם על הוולד שהפילה, לפי שנחשב הדבר כשתי לידות וחייבת קרבן על כל אחת מהן. אם הפילה ב<strong>תוך מלאת</strong> (בתוך שמונים יום ללידת נקבה) — <strong>לא תביא</strong> קרבן נוסף, אלא תצא ידי חובה בקרבן אחד, וכאילו ילדה תאומים.
 <strong>יכול לא תביא</strong> קרבן <strong>על לידה</strong> (הפלה) <strong>שלפני מלאת, אבל תביא על לידה שלאחר מלאת</strong> שאם הפילה שוב ולד לאחר ימי מלאת של לידה ראשונה, אך עדיין בימי מלאת של לידה (הפלה) שניה, תביא קרבן נוסף <strong>ותיפטר מ</strong>חובת <strong>שתיהן —</strong>
 <strong>תלמוד לומר: "ובמלאת ימי טהרה</strong> תביא <strong>"</strong>וכו' (ויקרא יב, ו), להדגיש: רק אם הפילה <strong>ביום מלאת</strong> עצמו — <strong>תביא</strong> קרבן על הלידה (הפלה) הנוספת, אך אם הפילה <strong>תוך</strong> ימי <strong>מלאת —</strong> <strong>לא תביא.</strong>
 <strong>אמר רב כהנא:</strong> לכאורה, הטעם מדוע אינה מביאה על לידה שבתוך מלאת הוא, כי <strong>שאני הכא דמחסרא קרבן</strong> <small>[שונה כאן שמחוסרת קרבן</small><small>]</small> שהרי בתוך מלאת עדיין אינה רשאית להקריב קרבן, ומשום כך אינה מתחייבת בקרבן נוסף. ואולם יש לשאול: הלא <strong>התם נמי</strong> <small>[שם גם כן</small><small>]</small> ביום מלאת, שאם הפילה בו מביאה קרבן נפרד על ההפלה הנוספת, הרי <strong>מחסרא</strong> <small>[מחוסרת</small><small>]</small> <strong>הערב שמש!</strong>
 <strong>אמר ליה</strong> <small>[לו</small><small>]</small> <strong>אביי: שימשא</strong> <small>[השמש</small><small>]</small> <strong>ממילא ערבא</strong> <small>[מעריבה</small><small>]</small> ואין זה נקרא חסרון טהרה. הרי שקיבל את הסברו של רבא בענין זה.
 <big>ב משנה</big> <strong>המוצא מת בתחילה.</strong> כלומר, מצא מת אחד במקום שלא היה ידוע כלל שנקבר שם, ואותו המת היה <strong>מושכב כדרכו</strong> כמנהג הנקברים היהודים — <strong>נוטלו</strong> ומוציאו משם <strong>ואת תפוסתו</strong> (מה שנמצא מסביב לו). מפני שיש להניח שהיה שם מת זה בלבד ונקבר שם רק בדרך ארעי על מנת לפנותו, ואינו צריך לחשוש שהיה שם בית קברות (שאסור לפנותו) ואין לו לחשוש לטומאה אחרת, שמא נקבר עוד אדם סמוך למת זה.
  מצא <strong>שנים</strong> (שני מתים) — <strong>נוטלן ואת תפוסתן. מצא שלשה</strong> מתים, <strong>אם יש בין זה לזה מארבע אמות ועד שמונה</strong> בצורה אחידה — <strong>הרי זו שכונת קברות,</strong> שיש לחשוש שהיה בית קברות עתיק.
## דף סה.
 <strong>בודק הימנו</strong> (ממנו) מאותו מקום <strong>ולהלן</strong> (והלאה) <strong>עשרים אמה,</strong> אם <strong>מצא</strong> עוד <strong>אחד בסוף עשרים אמה —</strong> <strong>בודק הימנו ולהלן</strong> עוד <strong>עשרים אמה. שרגלים לדבר</strong> שהיה שם בית קברות, והוא נתקל בבית קברות עתיק. ואז אין לפנות את המקום, אף <strong>שאילו תחילה מצאו</strong> אותו מת לבדו — <strong>נוטלו ואת תפוסתו</strong> ומוציאו משם.
 <big>א גמרא</big> <strong>אמר רב יהודה</strong> ודייק מלשון המשנה: <strong>מצא</strong> שלושה הרי זו שכונת קברות, כוונתו — <strong>פרט למצוי,</strong> שאם היה יודע שקבור שם מת אחד לא היה צריך לחשוש לבית קברות, אף אם יש שם שלושה. וכן מה ששנינו <strong>מת</strong> — הרי זה בא להדגיש: <strong>פרט להרוג,</strong> שאם יש סימנים שנהרג אותו אדם, בודאי אין זה סימן לשכונת קברות. וכן מה ששנינו <strong>מושכב —</strong> <strong>פרט ליושב,</strong> משום שאין דרך לקבור אדם מישראל בישיבה. וכן מה ששנינו <strong>כדרכו —</strong> <strong>פרט ל</strong>זה <strong>שראשו מונח בין ירכותיו,</strong> שאינו דרך קבורה של יהודים.
 <strong>תני</strong> <small>[שנה</small><small>]</small> <strong>עולא בר חנינא: מת שחסר אין לו</strong> לא <strong>תפוסה</strong> שאין צריך ליטול עמו את תפוסתו, <strong>ולא שכונת קברות,</strong> שאינו מצטרף עם שנים אחרים לענין זה. ושואלים: <strong>וכל הני</strong> <small>[אלה</small><small>]</small> שאמרנו, יושב או ראשו מונח בין ירכותיו, <strong>מאי טעמא</strong> <small>[מה טעם</small><small>]</small> <strong>לא</strong> יחשבו? ומשיבים: <strong>אמרינן</strong> <small>[אומרים אנו</small><small>]</small> <strong>דילמא</strong> <small>[שמא</small><small>]</small> <strong>גוי הוא,</strong> שאין דרך ישראל לקבור כך, ואם הוא קבור כך — שמא גוי הוא.
 ועוד נאמר בברייתא: <strong>מצא שנים</strong> (שני מתים) <strong>ראשו של זה בצד מרגלותיו של זה, וראשו של זה בצד מרגלותיו של זה —</strong> <strong>אין להן</strong> לא <strong>תפוסה ולא שכונת קברות,</strong> שאין דרך לקבור אנשים מישראל באופן זה, שכן בבית קברות קוברים את כל המתים באותו כיוון. <strong>מצא שלשה</strong> מתים, <strong>האחד</strong> היה <strong>ידוע</strong> קודם לכן, שידעו שהיה שם קבר, <strong>ושנים תחילה</strong> שגילה אותם זה עתה. <strong>או שנים תחילה ושנים ידועים —</strong> <strong>אין להם תפוסה, ואין להם שכונת קברות.</strong> שאין דנים את כולם כאחד.
 <strong>מעשה בר' ישבב שבדק ומצא שנים ידועין ואחד תחילה, וביקש לעשותן</strong> את כל אלה <strong>שכונת קברות. אמר לו ר' עקיבא: כל שיגעת —</strong> <strong>לריק יגעת. לא אמרו שכונת קברות אלא לשלשה</strong> מתים <strong>ידועין</strong> שנקברו במקום, <strong>או לשלשה</strong> שמצא אותם ב<strong>תחילה.</strong> אבל אם היו חלק כך וחלק כך — אינם מצטרפים יחד.
 <big>ב</big> שנינו במשנה <strong>"נוטלן ואת תפוסתן"</strong> ושואלים: <strong>היכי דמי</strong> <small>[כיצד היא</small> בדיוק<small>]</small> <strong>תפוסה? אמר רב יהודה: אמר קרא</strong> <small>[הכתוב</small><small>]</small> שציווה יעקב את יוסף שיעבירנו אחר מותו לארץ <strong>"ונשאתני ממצרים"</strong> (בראשית מז, ל) וכוונתו — <strong>טול עמי</strong> גם "ממצרים" —  חלק מאדמת מצרים, שהיא ליד המת.
  ושואלים:  <strong>וכמה שיעור תפוסה? פירש ר' אלעזר (ברבי צדוק): נוטל עפר תיחוח</strong> (רך) הסמוך למת, שיש לשער שהוא רך מפני שיש בו מדמו וליחתו, <strong>וחופר ב</strong>קרקע <strong>בתולה</strong> (שלא נעבדה מעולם) <strong>שלש אצבעות</strong> שעד לעומק זה יש לחשוש שנספג מן הדם.
 <strong>מיתיבי</strong> <small>[מקשים</small><small>]</small> על כך מברייתא אחרת: <strong>וכמה שיעור תפוסה? פירש ר' אלעזר בר' צדוק: נוטל את הקיסמין</strong> (עצים קטנים) הסמוכים למת שהיו אולי חלק מארונו. <strong>ואת הקססות</strong> (גושי אדמה) שמא נספגו בהם דם וליחה מן המת,
 <strong>וזורק את הוודאין</strong> מה שברור לו שאינו חלק מן המת (כגון אבנים) <strong>ומניח את הספיקות</strong> ואינו צריך ליטלם עם המת, <strong>והשאר</strong> כל מה שנראה שהוא מן המת <strong>מצטרף לרוב בנינו של מת, ולרובע עצמות, למלא תרווד רקב.</strong>  שמצרפים כל אלה לענין טומאה. ולענייננו ברור שהוא מגדיר תפוסת המת בדרך אחרת.
  ומשיבים:  <strong>הוא</strong> ר' אלעזר ש<strong>אמר</strong> הסתמך על מקור אחר והוא <strong>כי האי תנא</strong> <small>[כ</small>שיטת תנא זה<small>]</small> בן עזאי, <strong>דתניא</strong> <small>[ש</small>כן שנינו בברייתא אחרת<small>]:</small> <strong>וכמה שיעור תפוסה? אמר ר' יוחנן משום בן עזאי: נוטל עפר תיחוח, וחופר בבתולה שלש אצבעות.</strong>
 <big>ג</big> שנינו במשנה: <strong>בודק הימנו</strong> ולהלן עשרים אמה.
## דף סה:
 <strong>אמר רבא: בדק ו</strong>מצא מת <strong>ופנה</strong> אותו ממקומו, וחזר ו<strong>בדק</strong> סמוך לו ומצא מת אחר <strong>ופנה</strong> גם אותו ממקומו, <strong>בדק</strong> שוב <strong>ואשכח</strong> <small>[ומצא</small><small>]</small> מת שלישי — <strong>לא האי</strong> <small>[את זה</small><small>],</small> השלישי, <strong>מפני ליה גבי הנך תרי</strong> <small>[מפנה אצל שני אלה</small> הראשונים<small>],</small> שהרי נתברר לו עתה שהיתה זו שכונת קברים, ובמתכוון קברוהו שם. <strong>ולא</strong> את <strong>הני תרי לגבי האי חד</strong> <small>[אלה השניים אצל אחד זה</small><small>],</small> שלאחר שפינה אותם אינו זקוק לחזור ולקוברם במקומם.
 <strong>איכא דאמרי</strong> <small>[יש שאומרים</small><small>]</small> <strong>אמר רבא: כיון שנתנה רשות לפנות</strong> את המת הראשון והשני שמצא, לכן <strong>מפנה להון</strong> <small>[אותם</small><small>]</small> גם את השלישי לאן שירצה. ושואלים: <strong>ולישוינהו</strong> <small>[ונעשה</small> נחשיב, אותם<small>]</small> כ<strong>שכונת קברות,</strong> שהרי נתברר שהיו שם שלושה מתים קבורים במקום, ונחשוש לכל האזור שמא יש בו קברים נוספים! <strong>אמר ריש לקיש: עילא</strong> (סיבה, תואנה) <strong>מצאו וטיהרו ארץ ישראל.</strong> כלומר, הואיל ועכשיו אין לפנינו אלא מת אחד — מקילים בדבר, ואין חוששים שמא יש טומאה נוספת בארץ ישראל, כדי שלא לטמא מספק, שהרי נוהגים דיני טהרה בארץ ישראל.
  ועוד שואלים: <strong>בדק</strong> מאותם שלושה מתים שמצא <strong>מעשרים אמה ולא מצא, מאי</strong> <small>[מה</small><small>]</small> הדין? <strong>אמר רב מנשיא בר ירמיה אמר רב:</strong> הרי זו <strong>שכונת קברות.</strong> כלומר, רק אותם שלושה מתים שמצא הם שכונת קברות, ולא יותר. ושואלים: <strong>מאי טעמא</strong> <small>[מה טעם</small><small>]</small> אומרים כן, ואין חוששים שמא יש עוד קברים רבים סביב? <strong>אמר ריש לקיש: עילא מצאו וטיהרו את ארץ ישראל,</strong> ואין אנו מחזיקים טומאה בארץ ישראל מספק.
 <big>א משנה</big> <strong>כל ספק נגעים</strong> (נגע צרעת) <strong>בתחילה</strong> כלומר, עד שלא נטמא שאמרו שהוא <strong>טהור,</strong> אימתי הוא — <strong>עד</strong> ש<strong>לא נזקק לטומאה,</strong> כלומר עד שלא חלה עליו טומאה. אבל <strong>משנזקק לטומאה</strong> מאז <strong>ספקו טמא.</strong>
 <big>ב גמרא</big> ושואלים: <strong>מנא הני מילי</strong> <small>[מניין הדברים הללו</small><small>]</small> מה מקורם בתורה? ומביאים מה ש<strong>אמר רב יהודה אמר רב: אמר קרא</strong> <small>[הכתוב</small><small>]</small> <strong>"</strong>זאת תורת נגע צרעת... <strong>לטהרו או לטמאו"</strong> (ויקרא יג, נט), <strong>הואיל ופתח בו הכתוב בטהרה תחילה,</strong> הרי זה בא ללמד שכאשר יש ספק — יש לטהר. ושואלים: <strong>אי הכי</strong> <small>[אם כך</small><small>]</small> אם על כתוב זה אנו סומכים, <strong>אפילו משנזקק לטומאה נמי</strong> <small>[גם כן</small><small>]</small> יהא <strong>ספקו טהור!</strong>
 <strong>אלא, כי איתמר</strong> <small>[כאשר נאמר</small><small>]</small> מה שאמר <strong>רב יהודה אמר רב —</strong> <strong>אהא איתמר</strong> <small>[על</small> דבר זה נאמר<small>]</small> שנחלקו במשנה בהלכות ספק נגעים: <strong>אם בהרת</strong> לבנה שהיתה בעור האדם <strong>קדמה לשער לבן —</strong> <strong>טמא,</strong> כאמור בתורה (ויקרא יג, ג ועוד), <strong>ואם שער לבן קודם</strong> <strong>לבהרת —</strong> <strong>טהור,</strong> ואין שניהם נחשבים לסימן טומאה. אם <strong>ספק</strong> מה קדם — הרי זה <strong>טמא. ור' יהושע אמר: כיהה.</strong>
 ושאלו: <strong>מאי</strong> <small>[מה</small> פירוש<small>]</small> <strong>"כיהה"? אמר רב יהודה: כיהה</strong> ר' יהושע ודן בדבר <strong>ו</strong>החליט שהוא <strong>טהור.</strong> ושואלים: <strong>ודילמא</strong> <small>[ושמא</small><small>]</small> תפרש <strong>כיהה</strong> והסתפק, <strong>ו</strong>החליט שהוא <strong>טמא? אמר רב יהודה אמר רב:</strong> על כך <strong>אמר קרא</strong> <small>[הכתוב</small><small>]</small> <strong>"לטהרו או לטמאו" —</strong> <strong>הואיל ופתח בו הכתוב בטהרה תחילה,</strong> לכן במקום הספק נוטים לטהרו.
 <big>ג משנה</big> ועוד בקשר לעיקרון של "רגלים לדבר", אמרו: <strong>בשבעה דרכים בודקין את הזב עד</strong> ש<strong>לא נזקק לזיבה,</strong> כלומר בשתי ראיות ראשונות, עד שלא ברור לנו שהוא טמא בטומאת זיבה, בודקים שמא דבר אחר גרם לו לשתיתה זו. ואלו הם: <strong>במאכל ובמשתה</strong> שמא מרוב אכילה ושתיה אירע לו הדבר, <strong>במשא</strong> שמא תחת משא יתר, <strong>ובקפיצה</strong> שקפץ, <strong>ובחולי</strong> שגרם לכך, <strong>ובמראה</strong> שראה דבר שגרם לו גירוי, <strong>ובהירהור</strong> שהרהר באשה.
 <strong>משנזקק לזיבה</strong> וראה שתי ראיות שהן ודאי זוב — <strong>אין בודקין אותו</strong> עוד בדברים אלה, וכל זוב שרואה מוחזק כטמא, ומשראה שלוש ראיות צריך להביא קרבן לאחר שיטהר. ואז, <strong>אונסו</strong> כלומר זוב שרואה מחמת אונס, <strong>וספיקו</strong> וספק זוב, <strong>ו</strong>אפילו <strong>שכבת זרעו</strong> היוצאת ממנו שאיננה זוב — כל אלה <strong>טמאים.</strong> ומדוע — <strong>שרגלים לדבר</strong> יש להניח שלא סיבה אחרת גרמה לכך, אלא הוא חלק מן הזוב.
  כיוצא בזה אמרו: <strong>המכה את חבירו</strong> מכות כבדות <strong>ואמדוהו</strong> (והעריכו) הרופאים שהמוכה סופו <strong>למיתה</strong> כתוצאה ממכות אלה, <strong>והקל</strong> חוליו <strong>ממה שהיה,</strong> והחליטו שאינו מת ממכות אלה, <strong>לאחר מכאן</strong> (אחר כך) <strong>הכביד</strong> החולי <strong>ומת</strong> — הרי זה <strong>חייב,</strong> שאנו תולים שמחמת המכות הראשונות אירע הדבר. <strong>ר' נחמיה אומר: פטור, שרגלים לדבר</strong> שכיון שהוקל חוליו באמצע, יש מקום לחשוב שהיתה סיבה אחרת שגרמה למוות, ולא המכות במישרין.
 <big>ד גמרא</big> ושואלים: <strong>מנא הני מילי</strong> <small>[מניין הדברים הללו</small><small>]</small> שבודקים את הזב תחילה, ולאחר שהוא נטמא שוב אין בודקים אותו? <strong>אמר ר' נתן: אמר קרא</strong> <small>[הכתוב</small><small>]</small> <strong>"והזב את זובו</strong> לזכר ולנקבה<strong>"</strong> (ויקרא טו, לג), לומר לנו שלאחר שראה זוב פעמיים ("זב", "זובו") הרי <strong>לראיה שלישית</strong> כאשר ברור לנו כבר שהוא זב <strong>איתקש</strong> <small>[הוקש,</small> הושווה<small>]</small> בכתוב הזכר <strong>לנקבה,</strong> וכשם שבנקיבה אין מחלקים אם שתת ממנה דם באונס או שלא באונס, וטמאה היא בכל מקרה אף בזב, כיון שמוחזק בטומאה —  שוב אין בודקים אם היה זה מחמת אונס.
  ושואלים:  <strong>והתניא</strong> <small>[והרי שנינו</small> בברייתא<small>],</small> <strong>ר' אלעזר אומר: ב</strong>ראיה <strong>שלישית</strong> עדיין <strong>בודקין אותו, ברביעית אין בודקין אותו,</strong> והלוא אין בכתובים זיבה נוספת שנזכרת! ומשיבים: <strong>אלא באתים</strong> בעניין דרשת המלה "את" במקראות <strong>קמיפלגי</strong> <small>[חלוקים הם</small><small>],</small> <strong>ר' אליעזר דריש</strong> <small>[דורש</small><small>]</small> <strong>אתים,</strong> ולכן הוא דן "הזב את זובו" הרי זה שלוש פעמים. <strong>ורבנן לא דרשי</strong> <small>[אינם דורשים</small><small>]</small> <strong>אתים,</strong> ולכן יש להם בכתוב זה רמז רק לשתי ראיות.
 <big>ה</big> שנינו במשנה ש<strong>אונסו וספיקו</strong> מטמאים במי שהוא מוחזק זב.
## דף סו.
 <strong>אמר רבא: לא תימא</strong> <small>[תאמר</small><small>]</small> שהספק היה <strong>ספק חזא</strong> <small>[ראה</small> זוב<small>]</small> <strong>ספק לא חזא</strong> <small>[ראה</small><small>],</small> כלומר, שלא ברור לנו אם זב ממנו משהו. <strong>אלא ודאי חזא</strong> <small>[ראה</small><small>],</small> אלא <strong>ספק</strong> אם היה זה <strong>מחמת שכבת זרע</strong> שנפלטה ממנו, <strong>ספק</strong> אם היה זה <strong>מחמת ראייה</strong> של זוב. ובמקרה זה אומרים כי <strong>כיון שנזקק לטומאה</strong> של זיבה — <strong>ספיקו טמא.</strong>
 <big>א</big> שנינו במשנה ש<strong>שכבת זרעו טמאה.</strong> ושואלים: <strong>למאי</strong> <small>[למה</small><small>]</small> לאיזה דין היא טמאה? <strong>אילימא</strong> <small>[אם תאמר</small><small>]</small> <strong>ל</strong>ענין טומאת <strong>מגע,</strong> שהיא מטמאה את הנוגע בה — אין צורך להשמיענו הלכה זו, שהרי <strong>מי גרע</strong> <small>[האם גרוע,</small> פחות<small>]</small> הדבר <strong>משכבת זרע</strong> של אדם <strong>טהור</strong> שדינה שמטמאה במגע? <strong>אלא</strong> לומר ש<strong>זרעו של זב מטמא</strong> אפילו <strong>במשא</strong>  כעין זוב.
  ושואלים: את  <strong>מאן</strong> <small>[מי</small><small>]</small> <strong>שמעת להא דאמר</strong> <small>[לזה שאומר</small><small>]</small> <strong>שכבת זרע של זב מטמא במשא? אילימא האי תנא</strong> <small>[אם תאמר תנא זה</small><small>],</small> <strong>דתניא</strong> <small>[ש</small>כן שנינו בברייתא<small>],</small> <strong>ר' אליעזר אומר: שכבת זרעו של זב אינו מטמא במשא, ור' יהושע אומר: מטמא במשא, לפי שאי אפשר לה</strong> לשכבת זרע לצאת <strong>בלא ציחצוחי</strong> (משהו של) <strong>זיבה.</strong> ואולם מכאן אין להביא ראיה, שהרי <strong>אפילו ר' יהושע לא אמר</strong> שמטמאה במשא <strong>אלא</strong> רק <strong>משום ציחצוחי זיבה</strong> שיש בה, <strong>אבל בעיניה</strong> כששכבת זרע בעינה, לבדה ללא ציחצוחי זיבה, <strong>לא אמר</strong> שהיא מטמאה במשא!
 <strong>אלא אמר רב אדא בר אהבה:</strong> אין הכוונה במשנתנו לומר ששכבת זרע ודאית של זב מטמאה במשאה, אלא <strong>לומר שאין תולין בה,</strong> לומר שזוב הבא בתוך עשרים וארבע שעות אחריה לא ייחשב זיבה, כפי שהוא בזוב הבא אחרי ראיית קרי. אלא כיון שכבר ראה שתי ראיות של זוב, והוחזק בטומאה — אף זיבה זו בכלל ראיות הזיבה.
 <strong>סבר רב פפא</strong> כשהיה <strong>קמיה</strong> <small>[לפני</small><small>]</small> <strong>רבא למימר</strong> <small>[לומר</small><small>]</small> הסבר לדין זה: <strong>איידי חולשא הוא דחזי</strong> <small>[מתוך חולשה הוא שרואה</small><small>]</small> את הזיבה, וזה שנחלש כבר מחמת זיבה, תולים שכל מה שנפלט ממנו לאחר מכן, ואף לאחר קרי — זוב הוא. <strong>אמר ליה</strong> <small>[לו</small><small>]</small> <strong>רבא, והתנן</strong> <small>[והרי שנינו</small> במשנה<small>]:</small> <strong>גר שנתגייר —</strong> <strong>מטמא מיד בזיבה</strong> שגם אם ראה קרי בהיותו גוי, ונתגייר ואז ראה זוב — אין תולין את הזיבה בקרי, אלא דנים אותו כראייה ראשונה של זב. והרי כאן אין לתלות בחולשה קודמת שגרמה לו לזיבה זו, ובכל זאת הוא מיטמא בזיבה! <strong>אמר ליה</strong> <small>[לו</small><small>]</small> רב פפא: <strong>אין לך חולי גדול מזה,</strong> שעצם הענין שקיבל עליו את המצוות הוא עצמו יכול להיחשב לחולי, שקבלת כל עול המצוות היא דבר קשה, ומאותו טעם אין תולים זיבה זו בקרי שראה קודם לכן.
 ומעירים: <strong>אלא</strong> האפשרות שדחינו, לפרש את משנתנו ששכבת זרע של זב מטמאת במשא, <strong>תנאי</strong> <small>[</small>מחלוקת תנאים<small>]</small> <strong>היא. דתניא</strong> <small>[ש</small>כן שנינו בברייתא<small>]:</small> <strong>שכבת זרע של זב מטמא במשא</strong> כזוב, ולא רק במגע כשכבת זרע של טהור, <strong>כל מעת לעת</strong> (יממה שלימה) מאז ראיית הזיבה. <strong>ור' יוסי אומר:</strong> מטמאה במשא רק <strong>יומו,</strong>  באותו יום שראה בו ראיית זיבתו, עד הערב. ומכל מקום שני התנאים סבורים שמטמאת כזיבה.
  ושואלים:  <strong>במאי קמיפלגי</strong> <small>[במה</small> הם חלוקים<small>]</small> מה יסוד המחלוקת? ומשיבים: <strong>ב</strong>אותו ענין שדן בו <strong>שמואל.</strong> ש<strong>שמואל רמי</strong> <small>[השליך,</small> הראה סתירה<small>]:</small> <strong>כתיב</strong> <small>[נאמר</small><small>]:</small> <strong>"כי יהיה בך איש אשר לא יהיה טהור מקרה לילה"</strong> (דברים כג, יא) ולומדים מכאן לדינו של זב ("אשר לא יהיה טהור") שראה גם כן "מקרה". <strong>וכתיב</strong> <small>[ונאמר</small><small>]</small> <strong>"לפנות ערב ירחץ במים"</strong> (דברים כג, יב).
 <strong>מאן דאמר</strong> <small>[מי שאומר,</small> תנא קמא שבברייתא<small>]</small> ששכבת זרע מטמאה במשא בתוך <strong>מעת לעת —</strong> <strong>דייק</strong> <small>[מדייק</small><small>]</small> <strong>מ</strong>מה שנאמר <strong>"לפנות ערב"</strong> שעד אז נמשך הזמן שאינו טהור, ומטמא במשא, והוא מפרשו: עד היום הבא, כלומר יממה שלימה. <strong>ואידך דייק</strong> <small>[והאחר</small> ר' יוסי מדייק<small>]</small> ממה שנאמר <strong>"מקרה לילה",</strong>  לומר שדין זה נאמר אף אם קרה הדבר בלילה, שאין הקרי מטמא במשא אלא עד סוף היום שראה בו זיבה.
  ושואלים:  <strong>ומאן דאמר</strong> <small>[ומי שאומר</small><small>]</small> <strong>מ"לפנות ערב" הכתיב</strong> <small>[הרי נאמר</small><small>]</small> <strong>"מקרה לילה"!</strong> ומשיבים: <strong>אמר</strong> <small>[</small>יכול היה לומר<small>]</small> <strong>לך</strong> משם אין ראיה, כי הכתוב מדבר בהווה, <strong>אורחא דקרי למתיא בליליא</strong> <small>[דרכו של קרי לבוא בלילה</small><small>]</small> ואין לדייק מכאן.
 <big>ב משנה</big> ומסיימים מסכת זו בענין אגדה הקשור בנושא. <strong>נזיר היה</strong> הנביא <strong>שמואל, כדברי ר' נהוראי, שנאמר</strong> שנדרה חנה אמו, כאשר ביקשה ילד <strong>"ומורה לא יעלה על ראשו"</strong> (שמואל א א, יא). ומנין לנו שהוא ענין נזירות? <strong>נאמר בשמשון "ומורה</strong> לא יעלה על ראשו כי נזיר אלהים יהיה הנער<strong>"</strong> (שופטים יג, ה), <strong>ונאמר בשמואל "ומורה", מה "מורה" האמורה בשמשון</strong> — הוא ענין <strong>נזיר, אף "מורה" האמורה בשמואל —</strong> <strong>נזיר.</strong>
 <strong>אמר ר' יוסי: והלא אין מורה אלא של בשר ודם!</strong> שהוא מפרש "מורה" כאילו היתה המלה כתובה בסופה באל"ף, לשון יראה. <strong>אמר לו ר' נהוראי:</strong> אי אפשר לומר כן, <strong>והלא כבר נאמר "ויאמר שמואל איך אלך ושמע שאול והרגני"</strong> (שמואל א טז, ב), משמע <strong>שכבר היה עליו מורא של בשר ודם,</strong> ואם כן צריך לפרש "מורה" כפשוטו מלשון תגלחת, ששמואל היה נזיר.
 <big>ג גמרא</big> אגב הזכרת דבריו של ר' נהוראי כאן מזכירים עניין אחר שאמר. ומסופר, <strong>אמר ליה</strong> <small>[לו</small><small>]</small> <strong>רב לחייא בריה</strong> <small>[בנו</small><small>]:</small> 
## דף סו:
 <strong>חטוף</strong> כוס של ברכה לברכת המזון <strong>ובריך</strong> <small>[וברך</small><small>]</small> קיים אתה את המצווה. <strong>וכן אמר ליה</strong> <small>[לו</small><small>]</small> <strong>רב הונא לרבא בריה</strong> <small>[בנו</small><small>]:</small> <strong>חטוף ובריך</strong> <small>[וברך</small><small>]</small>  וזכה אתה במצווה זו.
  ושואלים:  <strong>למימרא</strong> <small>[האם לומר</small> מכאן<small>]</small> שה<strong>מברך עדיף</strong> <small>[יתר</small><small>]</small> על המשתתפים בברכה? <strong>והתניא</strong> <small>[והרי שנינו</small> בברייתא<small>],</small> <strong>ר' יוסי אומר: גדול העונה "אמן"</strong> על ברכות חבירו <strong>יותר מן המברך. ואמר לו ר' נהוראי</strong> בלשון שבועה: <strong>השמים! כך הוא,</strong> שאישר שכך הוא. ואף הביא ראיה לדבר: <strong>תדע שהרי גוליירים</strong> (חילות עזר) הם <strong>מתגרין במלחמה</strong> תחילה, <strong>ו</strong>אחר כך באים <strong>גבורים ונוצחין.</strong>  ואם כן העונה "אמן" הוא המסיים את הדבר, ובו המצווה העיקרית!
  ומשיבים:  <strong>תנאי</strong> <small>[</small>מחלוקת תנאים<small>]</small> <strong>היא</strong> בזה, <strong>דתניא</strong> <small>[ש</small>כן שנינו בברייתא<small>]:</small> <strong>אחד המברך ואחד העונה "אמן" במשמע</strong> של הכתוב של הברכה, <strong>אלא שממהרין למברך תחילה</strong> לתת לו שכר טוב.
 <strong>אמר ר' אלעזר אמר ר' חנינא: תלמידי חכמים מרבים שלום בעולם, שנאמר: "וכל בניך למודי ה' ורב שלום בניך"</strong> (ישעיה נד, יג) ואנו דורשים כאן לא "בניך" אלא "בוניך", כלומר תלמידי חכמים הנקראים בוני ישראל.
