# ר' חננאל על במדבר
רבנו חננאל
## פרק ו
### פסוק ד
 <strong>מכל אשר יעשה מגפן היין.</strong> לא אמר גפן סתם שיש גפן שדה שממנו פקועות שדה. <br>ובספר שופטים אמר אשר יצא מגפן היין לא תאכל שהוא על הענבים חזר ופרט ויין ושכר אל תשת וחזר המלאך ואמר כל אשר צויתיה תשמור והוא כלל אחר כלל ופרט לרבות בשעת הנקה והוא בכלל מה שאמר לאשתו כי נזיר אלהים יהיה מן הבטן כי מהאוכל יצא מאכל החלב. <br>או כלל שני בא לרבות מה שאמר לאשתו ומורה לא יעלה על ראשו שלא הוזכר בדברי מנוח בפירוש כי דרך בקטנים לגלחם תמיד גם כפל לשון כי נזיר יהיה מן הבטן הוא מה שאמר המלאך למנוח מכל אשר מצא מגפן היין שאסר לה ענבים ולא פרט לה כן כי אם יין ושכר, ע"כ פי' ר"ח ז"ל. <small>(כ"י מינכען 26 דף 288 ע"ב)</small>:
## פרק טז
### פסוק ב
 אלה הנקהלים כולם הם לוים משבט קרח וזה טעם <strong>רב לכם בני לוי</strong> ו<strong>שמעו נא בני לוי</strong>, אולי חשבו כי כל שבטם נבחר לכהנה ומשה מעצמו חלק כבוד לאחיו. (רמב"ן):
### פסוק כא
 <strong>הבדלו מתוך העדה הזאת.</strong> עדת קרח ולא עדת בני ישראל. 
### פסוק כב
 <strong>ויאמרו אל אלהי הרוחות לכל בשר וגו'.</strong> מיד הודיע הקדוש ברוך הוא למשה כי לא כל עדת בני ישראל בקש לכלות אלא עדת קרח בלבד לפיכך פירש לו זה שאמרתי הבדלו העלו מסביב למשכן קרח דתן ואבירם הוא שאמרתי לך הזכיר להם העלו מסביב אולי כשיראו קרח ועדתו ישובו אלו דבריו <small>(רמב"ן ובכ"י 52 בקאמברידגע)</small>:
## פרק כ
### פסוק יב
 <strong>[יען לא האמנתם בי.]</strong> החטא הוא באמרם <strong>נוציא לכם מים</strong> וראוי שיאמרו יוציא ד' לכם מים כדרך שאמרו <strong>בתת ד' בערב בשר לאכול וגו'</strong>, וכן בכל הנסים יודיעום כי ד' עמהם להפליא, ואולי חשבו העם כי משה ואהרן בחכמתם הוציאו להם מים מן הסלע הזה, וזהו <strong>לא קדשתם אותי</strong> <small>(רמב"ן וע"ג בבחיי)</small>:
