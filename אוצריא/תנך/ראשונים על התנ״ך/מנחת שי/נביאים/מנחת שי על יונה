# מנחת שי על יונה
ידידיה שלמה רפאל נורצי
## פרק א
### פסוק א
 <b>באה.</b> מלרע על פי המסורת:

### פסוק יד
 <b>ויאמרו אנה.</b> ו' כתובים ה' בלשון בקשה וסי' בתלים סימן קי"ו ובספרים יש מחלוקת אם הוא בטעם אחד בלבד בנו"ן או אם הוא בשני טעמים אנה וכן יש מחלוקת בין המדקדקים אם הם מלעיל או מלרע ובס"ד אביא כל הסברות בתילים סימן קי"ו:

 <b>נקיא.</b> יתיר אל"ף ועיין מ"ש בסוף יואל:

 <b>כאשר חפצת.</b> י' דמטעין דסבירין אשר בקריאה וסימ' במסורת:

## פרק ב
### פסוק ג
 <b>קראתי מצרה.</b> לית בטעם מלעיל:

## פרק ג
### פסוק ה
 <b>ויקראו צום.</b> בלא מאריך בוא"ו:

### פסוק ט
 <b>ישוב ונחם.</b> על פי הקמחי והמסורת זהו בפתח:

 <b>ונחם על הרעה.</b> שבסמוך בקמץ וכ"כ ן' עזרא ועיין מ"ש ביואל ב':

## פרק ד
### פסוק ב
 <b>ויאמר אנה ה'.</b> במקצת ספרים בב' טעמים ובמקצתן בטעם א' לבד כמ"ש למעלה בסימן א':

### פסוק ז
 <b>בעלות השחר.</b> בבי"ת והוא חד מן ה' שנמסר הסימן במ"ג מלכים א' סימן י"ד:

### פסוק יא
 

 <b>משתים.</b> המ"ם במאריך והשי"ן בשוא נבלע מפני דגשות התי"ו כ"כ רד"ק בפי' ובמכלול דף קצ"א וכן הוא בכל הספרים מדוייקים ולא כמ"ש בהגהת לוית חן ריש פ' י"ג מהשער הא' שהשי"ן והתי"ן רפויות ולדברי הראב"ע בס' צחות דף קנ"ה ע"ה הוא בדגש בשי"ן ובתי"ו ועיין מ"ש בשופטים ט"ז וזכריה ד':

