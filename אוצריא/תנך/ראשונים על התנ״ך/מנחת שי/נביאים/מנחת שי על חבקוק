# מנחת שי על חבקוק
ידידיה שלמה רפאל נורצי
## פרק א
### פסוק ה
 <strong>ראו בגוים והביטו.</strong> בס"ס הוא"ו בגעיא:

### פסוק ו
 <strong>משכנות.</strong> הטעם בנו"ן:

### פסוק ח
 <strong>וקלו.</strong> מלרע וכן וחדו מכלול דף קע"ה:

 <strong>מזאבי.</strong> מלעיל ודומה לו זאבי ערב צפניה ג':

 <strong>ופשו.</strong> מלעיל:

### פסוק י
 <strong>ורזנים.</strong> בכמה ספרים מדוייקים חסר וא"ו אחר הרי"ש וחפשתי במסורות ולא מצאתי מסרה מפורשת אך מצאתי בשופטים ה' על האזינו רזנים שנמסר כל קרי' חסר בר מן ג' ובישעיה סי' מ' על הנותן רוזני' ובתולים ב' על ורוזנים נוסדו יחד ובמשלי ל"א על ולרוזנים אי שכר נמסר על כל א' מהם ג' מלא מכאן ראיה שזה דחבקוק חסר:

### פסוק יב
 <strong>אלהי קדשי לא נמות.</strong> זהו א' מן י"ח תקון סופרי' והיה לו לומר תמות רש"י כאן ומכילת' מדרש ילמדנו פ' בשלח ובספרי פ' בהעלתך ומסורת ובזכריה סי' ב' אכתוב באורך פירוש תיקון סופרים בעזרת העוזר ע"ש:

### פסוק יג
 <strong>מראות רע.</strong> נודע לנו מפי המסורת כי זה מראות רע בלא בי"ת ושל ישעיה ל"ג מראות ברע וכן היא המסרה קדמאה דישעיהו מראות ברע או רע בטוב רד"ק:

 <strong>בבלע.</strong> בבי"ת כבלע את הקדש סוף רשה במדבר בכ"ף:

### פסוק טו
 <strong>העלה.</strong> הראוי כמו העלה נרתים ובאה המלה הזאת משונה בניקוד מהמנהג כי הה"א נקודה בצירי והעי"ן בחטף פתח כמו שבא בשלמים למה העברת (יהושע ז׳:ז׳) רד"ק בפירוש ומכלול דף קנ"ו ושרשים ונמסר עליו לית דכותיה:

## פרק ב
### פסוק ג
 <strong>לא יאחר.</strong> רבים נבוכו במלה זו אם כתוב לא או ולא והספרים מתחלפי' ומפי המסורת יש להכריע שכתוב לא בלא וא"ו שכן מנתה המסרה קכ"ג פסוקי' דאיתבהון ב' ולא חסר וא"ו ויש להם עלמה שיסמוכו כי במשלי כ"ב על ויסלף דברי בגד נמסר ב' חסר ואף במקרא כ"י נמס' ע"ז ב' חסר:

### פסוק ז
 <strong>ויקצו מזעזעיך.</strong> י"א שהוא מנחי הלמ"ד ה"א ושרשו קצה ולדעתם אכשר שיהיה בלא מאריך כמו שנמצא במקצת ספרים בשני יודי"ן ורד"ק כ' בפי' ובמכלול ד' קכ"ט ובשרשים שרש יקץ שבא ביו"ד האית"ן לבד והיו"ד בו מועמדת בגעיא להורות על היו"ד פ"א הפועל כמו ויגעו עמים בדי ריק (ירמיהו נ״א:נ״ח) וכן הוא ברוב הספרים:

### פסוק ח
 <strong>ישלוך.</strong> בכמה ספרים כ"י מדוייקים השי"ן בקמץ והוא חטוף מפני דגשות הלמ"ד וכן נקדו ר' יוסף זארק וכן בספר בעל הלשון ובס' בעל רב פעלים כמו שארי עמי יבשום (צפניה ב') חקת עולם תחגהו אבל רד"ק כת' שלות מגזרת שלל ומעניינו וכן ישוך בשקל סות יסבוך:

### פסוק יג
 <strong>וייגעו.</strong> בכל הספרים היו"ד במאריך ויש מהם ביו"ד אחת לבד ועל פי המסורת בשני יודי"ן ודירמיה נ"א ביו"ד אחד וכן כתב רד"ק.

### פסוק טז
 <strong>שתה גם אתה.</strong> בכמה ספרי הדפוס מלעיל הטרחא באל"ף וכן מצאתי במקצת ספרים כ"י ספרדים האמנם בספרים אחרים כ"י וגם בדפוסים קדמונים מלרע גם לא נמנה במסרה גדולה שלנו עם אותם שהם מלעיל ועיין מ"ש בקהלת ז' ושופטים י"א:

### פסוק יח
 <strong>ומורה שקר.</strong> הנוקד שקר בשש נקודות הוא מורה שקר:

## פרק ג
### פסוק ד
 <strong>קרנים מידו.</strong> במקרא גדולה נכתב בצדו יפה ומטעים ביה ופירושא דמילתא הוא דאיכ' מאן דכתבי וקרנים בוא"ו וטעו הדא היא סברא דיליה והדין חילופא ודאי צריך עיונא ודקדוקא. וכבר עיינינן ודייקינן ואשכחנא ביה פלוגתא ביני רבוואת' וספרי וספריא וספרי דאגדתא באגדת שמואל פ' ד' ושוחר טוב מזמור ע"ה הכי איתא רמה קרני בה' עשר קרנות הם קרנו של אברהם וכו' קרנו של יצחק וכו' קרנו של משה וכו' וקרנה של תורה ונגה כאור תהיה וקרנים מידו לו והכי איתא בילקוט בוא"ו ובאיכה רבתא באלפ"א בית"א תנינא בפסוק גדע בחרי אף כל קרן ישראל מייתי כך אגדתא והתם גריס קרנים בלא וא"ו וי"ת וזיקוקין ובפי' הראב"ע ורש"י נמי כתיב בוא"ו וחזינא נמי בפיר' רש"י כ"י על הא דדריש רבא בפ"ק דפסחים למה צדיקים דומים בפני השכינה כנר בפני האבוקה דהכי כתיב וקרנים בוא"ו ובדפוסי עתיקא דאית ביה פי' הרי"א איתא בוא"ו אע"ג דלא משמע הכי מפי' הרי"א וגם בפי' רד"ק ושרשים ליתא והכי איתא בבעל הלשון ובמאיר נתיב ובכולהו נוסחי דספרד עתיקי ודוקני בלא וא"ו ולבתר עידן איתברר לי שפיר פירוקא דהאי מלת' ברחמי דשמיא בגו מסרא רבתא מאלפ"א בית"א מןתרתין תיבותא לא נסבין וא"ו בריש תיבותא ומטעים אינשי בהון דסביריןבו' ואיתנהו בלא ו' והדין חד מנייהו:

 <strong>עזה.</strong> עזו ק':

### פסוק ה
 <strong>ויצא.</strong> מלרע:

### פסוק ו
 <strong>ויתפצצו.</strong> הצד"י בשו' לבדו כפי דרכנו: 
### פסוק ח
 <strong>מרכבתיך.</strong> בנביאים עם הרי"א כתוב ומרכבתיך בוא"ו בראשית המלה וגם בדפוס ישן מויניציאה כתוב בגליון בוא"ו וזה טעות גמור הוא בלי ספק וגם המסורת אומרת מרכבתיך ב' חסר והאבדתי מרכבתיך מיה ה' מרכבתיך ישועה ש"מ דזה וזה שוין:

### פסוק יא
 <strong>שמש ירח.</strong> חד מן אלפ"א בית"א מן ב' ב' לא נסבין וא"ו ומטעים בהון וסי' נמסר במס' רבתא:

### פסוק יג
 <strong>מחצת ראש.</strong> בא הרי"ש בדגש במלה זעירא בבא עליה מלה מלעיל מכלול ד' ע"ב:

### פסוק יד
 <strong>פרזו.</strong> פרזיו ק':
### פסוק טז
 <strong>צללו.</strong> הלמ"ד בשוא לבדו כמנהגנו:

### פסוק יז
 <strong>ושדמות.</strong> בשי"ן ימנית:

### פסוק יח
 <strong>אעלוזה.</strong> עמ"ש בתילים סימן ס':

### פסוק יט
 

 <strong>ידרכני.</strong> במקצת ספרים מלא יו"ד בתר רי"ש וראיתי בספרים ספרדיים שבתחלה היו כתובים ביו"ד ואח"כ האריכו גגה של רי"ש ונשארה המלה חסר יו"ד:

