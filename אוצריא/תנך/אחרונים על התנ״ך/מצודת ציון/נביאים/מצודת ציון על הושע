<h1>מצודת ציון על הושע</h1>
רבי דוד אלטשולר
<h1>פרק א</h1>
<h2>פסוק ב</h2>
<b>זנונים.</b> מל׳ זונה: 
<b>זנה תזנה.</b> ענין הסרה ועש״ז תקרא המנאפת זונה כי סרתה מדרכי הצניעות:
<h2>פסוק ד</h2>
<b>ופקדתי.</b> ענין זכרון כמו וה׳ פקד (ראשית כ״א): 
<b>והשבתי.</b> ענין בטול כמו שבת נוגש (ישעיה י״ד):
<h2>פסוק ה</h2>
<b>קשת.</b> ר״ל חוזק וגבורה:
<h2>פסוק ו</h2>
<b>נשא אשא.</b> ענין מחילת העון כמו ונשאתי לכל המקום (בראשית י״ח):
<h2>פסוק ז</h2>
<b>ובפרשים.</b> הם הרגילים לרכוב על הסוסים:
<h2>פסוק ח</h2>
<b>ותגמול.</b> כן יקרא זמן השלמת היניקה כמו ביום הגמל את יצחק (שם כ״א):
<h1>פרק ב</h1>
<h2>פסוק א</h2>
<b>ימד.</b> מלשון מדידה: 
<b>להם.</b> עליהם:
<h2>פסוק ב</h2>
<b>יזרעאל.</b> היא מלה מורכבת מן זריעה ומן אל:
<h2>פסוק ד</h2>
<b>אישה.</b> בעלה: 
<b>ונאפופיה.</b> מלשון ניאוף:
<h2>פסוק ה</h2>
<b>אפשיטנה.</b> ענין הסרת המלבוש כמו ופשט את בגדיו (ויקרא ו׳:ד׳): 
<b>והצגתיה.</b> ענין העמידה כמו תציג אותו לבד (שופטים ז׳:ה׳): 
<b>ושתיה.</b> ענין שימה כמו למען שיתי (שמות י׳): 
<b>ציה.</b> שממה:
<h2>פסוק ז</h2>
<b>הובישה.</b> מלשון בושה: 
<b>הורתם.</b> מלשון הריון: 
<b>צמרי ופשתי.</b> מלשון צמר ופשתים: 
<b>ושקויי.</b> מל׳ משקה:
<h2>פסוק ח</h2>
<b>שך.</b> ענין גדר כמו הסר משוכתו (ישעיה ה׳): 
<b>בסירים.</b> קוצים כמו כקול הסירים (קהלת ז׳): 
<b>וגדרתי.</b> מלשון גדר: 
<b>ונתיבותיה.</b> מלשון נתיב ושביל:
<h2>פסוק ט</h2>
<b>תשיג.</b> ענין הקרוב: 
<b>אישי.</b> בעלי:
<h2>פסוק י</h2>
<b>והתירוש.</b> כן יקרא ענבי היין: 
<b>והיצהר.</b> הוא השמן כמו תירושך ויצהרך (דברים י״א):
<h2>פסוק יא</h2>
<b>במועדו.</b> בזמנו: 
<b>והצלתי.</b> ענין הפרשה כמו הלא אצלת לי ברכה (בראשית כ״ז:ל״ו): 
<b>ערותה.</b> גלוי הבשר:
<h2>פסוק יב</h2>
<b>נבלותה.</b> ענינו דבר כעור ומגונה וכן והשלכתי עליך שקוצים ונבלתיך (נחום ג׳:ו׳):
<h2>פסוק יג</h2>
<b>והשבתי.</b> ענין בטול: 
<b>משושה.</b> שמחתה:
<h2>פסוק יד</h2>
<b>והשמותי.</b> מלשון שממון: 
<b>אתנה.</b> מלשון אתנן וכן יקרא מתן הזונה כמו אתנן זונה (דברים כ״ג):
<h2>פסוק טו</h2>
<b>ופקדתי.</b> מלשון זכרון: 
<b>ותעד.</b> מלשון עדי קשוט כמו ועדית עדי (יחזקאל כ״ג): 
<b>נזמה.</b> שם עדי כמו נזם זהב (משלי כ״ה): 
<b>וחליתה.</b> ענין תכשיט מה כמו וחלי כתם (, שם):
<h2>פסוק טז</h2>
<b>מפתיה.</b> מלשון פתוי והסתה:
<h2>פסוק יז</h2>
<b>עכור.</b> ענין השחתה כמו ועמק עכור (ישעיה ס״ה): 
<b>וענתה.</b> ענינו הרמת קול שירה כמו ותען להם מרים (שמות ט״ו:כ״א):
<h2>פסוק כ</h2>
<b>ורמש.</b> הם בריות קטנות קצרי הרגל וכן רמש וצפור כנף (תהילים קמ״ח:י׳):
<h2>פסוק כא</h2>
<b>וארשתיך.</b> מל׳ ארוס׳:
<h2>פסוק כג</h2>
<b>אענה.</b> מלשון עניה והשבת שאלה:
<h1>פרק ג</h1>
<h2>פסוק א</h2>
<b>רע.</b> חבר ועל הבעל יאמר ודוגמתו והיא חברתך (מלאכי ב׳): 
<b>פונים.</b> מלשון הפנה וסבוב: 
<b>אשישי.</b> כוסות וגביעים כמו סמכוני באשישות (ש״ה ב׳): 
<b>ענבים.</b> ר״ל יין ענבים:
<h2>פסוק ב</h2>
<b>ואכרה.</b> ענין קנין כמו וגם מים תכרו (דברים ב׳:ו׳): 
<b>כסף.</b> הוא מלה משותפת על הכסף ממש ועל התאוה כמו למעשה ידיך תכסוף (איוב י״ד:ט״ו): 
<b>וחומר.</b> הוא הכור בת עשרה איפות והאיפה ג׳ סאים: 
<b>ולתך.</b> הוא חצי הכור חמשה איפות:
<h2>פסוק ג</h2>
<b>תשבי.</b> ענין עכבה והמתנה כמו אשב עד שובך (שופטים ו׳:י״ח):
<h2>פסוק ד</h2>
<b>מצבה.</b> הוא מזבח של אבן אחת ועושים אותה להקריב בה עכו״ם: 
<b>אפוד.</b> זה יאמר על האפוד והחשן עם האורים ותומים וכן אפוד ירד בידו (שמואל א׳ כ״ג):
<h2>פסוק ה</h2>
<b>אל ה׳.</b> את ה׳ וכן ואל טובו כמו וירדפו אל מדין (שופטי׳ ז׳):
<h1>פרק ד</h1>
<h2>פסוק ב</h2>
<b>אלה.</b> ענין שבועה: 
<b>וכחש.</b> שקר: 
<b>פרצו.</b> ענין שבר הגדר:
<h2>פסוק ג</h2>
<b>תאבל.</b> ענין השחתה כמו אבלה נבלה הארץ (ישעיהו כ״ד:ד׳): 
<b>ואומלל.</b> ענין כריתה כמו כי אמלל אני (תהילים ו׳:ג׳): 
<b>ואספו.</b> ענין כליון ואבדון כמו אסף אסיפם (ירמיה ח׳):
<h2>פסוק ד</h2>
<b>אך.</b> ת״י ברם ר״ל באמת וכן אך עצמי ובשרי אתה (בראשית כ״ט:י״ד): 
<b>ירב.</b> מלשון מריבה:
<h2>פסוק ה</h2>
<b>ודמיתי.</b> ענין כריתה כמו ער מואב נדמה (ישעיה ט״ו): 
<b>אמך.</b> הכנסייא:
<h2>פסוק ז</h2>
<b>כרובם.</b> ענין גדולה כמו כי רבה היא (אסתר א׳): 
<b>בקלון.</b> מלשון קלות ובזיון: 
<b>אמיר.</b> מלשון תמורה וחלוף:
<h2>פסוק ח</h2>
<b>ישאו נפשו.</b> זה הלשון יאמר על המצפה לדבר מה וכן מנשאים את נפשם (ירמיהו כ״ב:כ״ז):
<h2>פסוק ט</h2>
<b>ופקדתי.</b> ענין זכרון: 
<b>ומעלליו.</b> מעשיו:
<h2>פסוק י</h2>
<b>יפרצו.</b> ענין התחזקות הרבוי וכן פרצו לרוב (ד״ה א׳ ד׳):
<h2>פסוק יא</h2>
<b>ותירוש.</b> הוא היין החדש:
<h2>פסוק יב</h2>
<b>בעצו.</b> מלשון עץ: 
<b>ומקלו.</b> מטה עץ: 
<b>התעה.</b> מלשון תועה:
<h2>פסוק יג</h2>
<b>אלון ולבנה ואלה.</b> שמות אילנות:
<h2>פסוק יד</h2>
<b>יפרדו.</b> ענין הפרשה כמו הפרד נא מעלי (בראשית י״ג:ט׳): 
<b>הקדשות.</b> הזונות כמו לא תהיה קדשה (דברים כ״ג): 
<b>ילבט.</b> ענין כשלון ויגיעה כמו ואויל שפתי׳ ילבט (משלי י):
<h2>פסוק טו</h2>
<b>יאשם.</b> מלשון אשמה:
<h2>פסוק טז</h2>
<b>סוררה.</b> ענין מרידה: 
<b>ירעם.</b> מל׳ מרעה: 
<b>במרחב.</b> במקום רחב:
<h2>פסוק יז</h2>
<b>עצבים.</b> כן יקראו העכו״ם:
<h2>פסוק יח</h2>
<b>סר.</b> מלשון הסרה: 
<b>סבאם.</b> כן יקראו הדברים המשכרים כמו סבאך מהול במים (ישעיהו א׳:כ״ב): 
<b>הבו.</b> ענין נתינה כמו הבו שכרי (זכריה יא): 
<b>קלון.</b> ענין בזיון: 
<b>מגניה.</b> מלכיה:
<h2>פסוק יט</h2>
<b>צרר.</b> ענין קשירה כמו מי צרר מים (משלי ל׳:ד׳): 
<b>בכנפיה.</b> מל׳ כנף והמשילה לעוף שהרוח נושאה:
<h1>פרק ה</h1>
<h2>פסוק ב</h2>
<b>ושחטה.</b> מל׳ שחיטה: 
<b>שטים.</b> ענין הסרה מדרך הטוב כמו ואת כי שטית (במדבר ה): 
<b>העמיקו.</b> מל׳ עומק: 
<b>מוסר.</b> מלשון יסורין:
<h2>פסוק ג</h2>
<b>נכחד.</b> ענין מניעה כמו ולא כחדו מאבותם (איוב ט״ו:י״ח):
<h2>פסוק ד</h2>
<b>לא יתנו.</b> לא יעזבו וכן ולא נתן סיחון (במדבר כ״א:כ״ג): 
<b>מעלליהם.</b> מעשיהם:
<h2>פסוק ה</h2>
<b>וענה.</b> ענין הכנעה והשפלה כמו מאנת לענות מפני (שמות י׳:ג׳): 
<b>גאון.</b> מלשון גאוה ורוממות:
<h2>פסוק ו</h2>
<b>חלץ.</b> ענין השמטה והסרה כמו צדיק מצרה נחלץ (משלי י״א:ח׳):
<h2>פסוק ז</h2>
<b>חלקיהם.</b> כן יקרא אחוזת השדה כמו ואכלה את החלק (עמוס ז׳:ד׳):
<h2>פסוק ח</h2>
<b>חצוצרה.</b> שם כלי נגון: 
<b>הריעו.</b> מל׳ תרועה והרמת קול:
<h2>פסוק ט</h2>
<b>לשמה.</b> מלשון שממון: 
<b>תוכחה.</b> מל׳ ויכוח:
<h2>פסוק י</h2>
<b>כמסיגי גבול.</b> אמר בל׳ שאלה כמי שמחזיר הסימן לתוך שדה חבירו להרחיב גבולו כמ״ש לא תסיג גבול רעך (דברים י״ט:י״ד): 
<b>עברתי.</b> מל׳ עברה וזעם:
<h2>פסוק יא</h2>
<b>עשוק.</b> ענין שדידה וגזל: 
<b>רצוץ.</b> ענין שבירה וכתיתה כמו עשוק ורצוץ (שם כח): 
<b>הואיל.</b> ענין רצון כמו ויואל משה (שמות ב): 
<b>צו.</b> מל׳ צואה:
<h2>פסוק יב</h2>
<b>כעש.</b> היא הרמה האוכלת הבגדים כמו כבגד יאכלם עש (ישעיהו נ״א:ח׳): 
<b>וכרקב.</b> תולעת הגדלה בעץ נרקב:
<h2>פסוק יג</h2>
<b>מזורו.</b> כן נקרא המכה ע״ש שזורים עליה אבק מסממני׳ המרפאין וכן ישימו מזור תחתיך (עובדיה א׳:ז׳): 
<b>ירב.</b> הוא אשור ויקרא בשני השמות וכן מנחה למלך ירב (לקמן י): 
<b>יגהה.</b> ענין רפואה כמו ייטב גהה (משלי יז):
<h2>פסוק יד</h2>
<b>כשחל.</b> וככפיר הם שמות האריה:
<h2>פסוק טו</h2>
<b>ישחרונני.</b> ענין דרישה כמו שוחר טוב (שם יא):
<h1>פרק ו</h1>
<h2>פסוק א</h2>
<b>לכו.</b> הוא ענין לשון זרוז: 
<b>יך.</b> מלשון הכאה: 
<b>ויחבשנו.</b> ענין קשירת המטלית על המכה והשבירה כמו ולנשברת לא חבשתם (יחזקאל לד):
<h2>פסוק ב</h2>
<b>יחיינו.</b> ענין רפואה כמו עד חיותם (יהושע ה): 
<b>מיומים.</b> ר״ל מהעתים:
<h2>פסוק ג</h2>
<b>נרדפה.</b> אמר בלשון שאלה על מרבית ההשתדלות: 
<b>כשחר.</b> היא אור הבוקר: 
<b>נכון.</b> ברור ומובטח: 
<b>מוצאו.</b> מל׳ יציאה: 
<b>כמלקוש.</b> הוא המטר המאוחר היורד על הקשין ועל המלילות כמו כעב מלקוש (משלי טז): 
<b>יורה.</b> ענין שביעה כת״י והוא הפוך כמו ירוה שהוא ענין שביעה כמו כגן רוה (ישעיה נח):
<h2>פסוק ה</h2>
<b>חצבתי.</b> ענין כריתת אבנים כמו חוצב בהר (מ״א ו) ואמר בל׳ שאלה על גזרת הדברים וחתוך האמרים: 
<b>אור.</b> דרך המקרא לכנות הטובה בשם אור וכמו שמכנה הרעה בשם חושך:
<h2>פסוק ח</h2>
<b>עקובה.</b> ענין מארב ואורב כמו ואת עקבו מים (יהושע ח׳:י״ג):
<h2>פסוק ט</h2>
<b>וכחכי.</b> ענין תקוה כמו וחכיתי לה׳ (ישעיה ח): 
<b>גדודים.</b> מרבית אנשים יחד קרוי גדוד: 
<b>חבר.</b> מל׳ חבורה וסיעה: 
<b>שכמה.</b> ר״ל צד אחד ודעה אחת כמו לעבדו שכם אחד (צפניה ג׳:ט׳): 
<b>זמה.</b> מעשה תעוב ומגונה:
<h2>פסוק י</h2>
<b>שערוריה.</b> ענין דבר מגונה ומאוס כמו שמה ושערוריה (ירמיה ח):
<h2>פסוק יא</h2>
<b>שת.</b> ענין שימה: 
<b>קציר.</b> ענף וסעיף כמו ועשה קציר (איוב יד): 
<b>שבות.</b> מל׳ שבי הגולה:
<h1>פרק ז</h1>
<h2>פסוק א</h2>
<b>פשט.</b> ענין הסרת המלבוש כמו ופשט את בגדיו (ויקרא ו׳:ד׳):
<h2>פסוק ג</h2>
<b>ובכחשיהם.</b> בשקריהם:
<h2>פסוק ד</h2>
<b>בוערה.</b> מל׳ הבערה והיסק: 
<b>ישבות.</b> ענין מניעה ובטול: 
<b>מעיר.</b> מלשון התעוררות: 
<b>מלוש.</b> מלשון לישה והוא עשיית העיס׳ כמו לושי ועשי עוגות (בראשית י״ח:ו׳): 
<b>בצק.</b> עיסה כמו את בצקו (שמות יב): 
<b>חומצתו.</b> מל׳ חמץ:
<h2>פסוק ה</h2>
<b>החלו.</b> מל׳ חלי: 
<b>חמת.</b> הוא נאד וכן וחמת מים (בראשית כא): 
<b>לוצצים.</b> מל׳ לץ:
<h2>פסוק ו</h2>
<b>קרבו.</b> ר״ל הכינו: 
<b>בארבם.</b> מל׳ אורב: 
<b>אופיהם.</b> מל׳ אפיה:
<h2>פסוק ז</h2>
<b>יחמו.</b> מל׳ חום: 
<b>ואכלו.</b> ר״ל הרגו:
<h2>פסוק ח</h2>
<b>יתבולל.</b> מל׳ בלבול וערבוב כמו שם בלל ה׳ (בראשית יא): 
<b>עוגה.</b> חררה וכן ועשי עוגות (שם יח):
<h2>פסוק ט</h2>
<b>שיבה.</b> הוא עוד יותר מזקנה: 
<b>זרקה.</b> ר״ל נזרקה:
<h2>פסוק י</h2>
<b>וענה.</b> ענין הכנעה כמו מאנת לענות מפני (שמות י׳): 
<b>גאון.</b> מלשון גאוה ורוממות:
<h2>פסוק יא</h2>
<b>פותה.</b> מל׳ פתוי ולכן יקרא הסכל פתי כי הוא נפתה בקל:
<h2>פסוק יב</h2>
<b>איסירם.</b> מל׳ יסורין:
<h2>פסוק יג</h2>
<b>נדדו.</b> ענין הנעה: 
<b>שוד.</b> ענין עשק וגזל: 
<b>אפדם.</b> מלשון פדיון:
<h2>פסוק יד</h2>
<b>יילילו.</b> מל׳ יללה: 
<b>על דגן.</b> בעבור דגן: 
<b>יתגוררו.</b> מלשון גרות: 
<b>יסורו.</b> מל׳ סרירה ומרידה:
<h2>פסוק טו</h2>
<b>יסרתי.</b> ענין קשירה כמו כי אסר נאסרך (שופטים ט״ו:י״ג) והוא ענין חוזק כי קשירת הדבר הוא חזקו:
<h2>פסוק טז</h2>
<b>על.</b> מלשון עליון וכן הוקם על (ש״ב כ״ג): 
<b>כקשת רמיה.</b> ר״ל איש רמיה כי דרך צייד הרמאי להפנות קשתו לצד אחר לבל תברח החיה ופתאום מהפכה מול החיה ויורה בה: 
<b>מזעם.</b> ענין קצף ועברה:
<h1>פרק ח</h1>
<h2>פסוק א</h2>
<b>חכך.</b> מל׳ חיך אשר על הלשון ממעל:
<h2>פסוק ג</h2>
<b>זנח.</b> ענין עזיבה כמו למה זנחתני (תהלים מג):
<h2>פסוק ד</h2>
<b>השירו.</b> מלשון שר: 
<b>עצבים.</b> עכו״ם:
<h2>פסוק ה</h2>
<b>נקיון.</b> מל׳ נקי וברור:
<h2>פסוק ו</h2>
<b>חרש.</b> אומן: 
<b>שבבים.</b> קיסמין דקים ובדרז״ל שיבא מכשורא (סנהדרין ה):
<h2>פסוק ז</h2>
<b>וסופתה.</b> רוח סופה וסערה: 
<b>קמה.</b> כן יקרא אסיפת השבלים כשעדיין עומד בקרקע וכן מגדיש ועד קמה (שופטי׳ טו): 
<b>אולי.</b> עניינו כמו אם וכן אולי לא תאבה האש׳ (בראשית כ״ד:ה׳): 
<b>זרים.</b> נכרים: 
<b>יבלעוהו.</b> מל׳ בליעה:
<h2>פסוק ח</h2>
<b>נבלע.</b> ענין השחתה כמו בלע ה׳ (איכה ב): 
<b>חפץ.</b> ענין צורך כמו אם כלי אין חפץ בו (ירמיהו כ״ב:כ״ח):
<h2>פסוק ט</h2>
<b>פרא.</b> הוא חמור הבר: 
<b>בודד.</b> מל׳ בדד ויחידי כמו איכה ישבה בדד (איכה א׳:א׳): 
<b>התנו.</b> מל׳ אתנן זונה ואמר בל׳ בזיון:
<h2>פסוק י</h2>
<b>יתנו.</b> מלשון אתנן: 
<b>ויחלו.</b> מל׳ חיל וחלחלה: 
<b>מלך שרים.</b> כמו מלך ושרים ותחסר הוי״ו וכן כסוס עגור (ישעיהו ל״ח:ו׳):
<h2>פסוק יב</h2>
<b>רבו.</b> ענין הגדלה ורוממות כמו כרובם כן חטאו לי (לעיל ד):
<h2>פסוק יג</h2>
<b>הבהבי.</b> ענין חרוך ושרפה, ובדרז״ל שקפלה ולא הבהבה (שבת כח): 
<b>רצם.</b> מלשון רצון:
<h2>פסוק יד</h2>
<b>עשהו.</b> המגדלו ומרוממו כמו הוא עשך (דברים לב): 
<b>ויבן.</b> מלשון בנין: 
<b>בצורות.</b> מל׳ מבצר: 
<b>ארמנותיה.</b> מל׳ ארמון והיכל:
<h1>פרק ט</h1>
<h2>פסוק א</h2>
<b>גיל.</b> ענין שמחה: 
<b>גרנות.</b> כן נקרא מקום התבואה:
<h2>פסוק ב</h2>
<b>ויקב.</b> הוא הבור שלפני הגת והיין יורד בו כמו וגם יקב חצב בו (ישעיהו ה׳:ב׳): 
<b>ירעם.</b> מל׳ מרעה: 
<b>ותירוש.</b> ענבי היין: 
<b>יכחש.</b> ישקר:
<h2>פסוק ג</h2>
<b>טמא.</b> ר״ל מתועב ומאוס:
<h2>פסוק ד</h2>
<b>יסכו.</b> מל׳ נסך ויציקה: 
<b>יערבו.</b> ענין מתיקות כמו וערבה לה׳ מנחת (מלאכי ג׳:ד׳): 
<b>אונים.</b> ענין גזל הבא בכח ואון וכן וידיו תשבנה אונו (איוב כ׳:י׳): 
<b>לחמם.</b> גם הבשר יקרא לחם וכן את קרבני לחמי (במדבר כח): 
<b>לנפשם.</b> לעצמם: 
<h2>פסוק ה</h2>
<b>מועד.</b> זמן קבוע כמו העביר המועד (ירמיה מו):
<h2>פסוק ו</h2>
<b>משוד.</b> מל׳ שודד ועושק: 
<b>מוף.</b> יתכן שהוא נוף והוא שם מקום במצרים ובאה המ״ם במקום הנו״ן וכן כמהם וכמהן (ש״ב יט): 
<b>מחמד.</b> מלשון חמדה: 
<b>קימוש.</b> מין קוץ: 
<b>יירשם.</b> מל׳ ירושה: 
<b>חוח.</b> מין קוץ:
<h2>פסוק ז</h2>
<b>הפקודה.</b> ענין זכרון: 
<b>ורבה.</b> הוי״ו יתירה: 
<b>משטמה.</b> ענין נטירת איבה כמו וישטום עשו (בראשית כז):
<h2>פסוק ח</h2>
<b>צופה.</b> כן יקרא הנביא וכן צופה נתתיך (יחזקאל ג): 
<b>פח.</b> רשת: 
<b>יקוש.</b> מל׳ מוקש:
<h2>פסוק ט</h2>
<b>העמיקו.</b> ר״ל הרבו כי כמו דבר העמוק הוא רב מהאדם מהגיע אליו כן כל דבר הרבוי בתכלית קרוי עומק:
<h2>פסוק י</h2>
<b>כבכורה.</b> כן יקרא הפרי שנגמר בשולו וכן בכורי ענבים (במדבר יג): 
<b>וינזרו.</b> ענין פרישה כמו נזרו אחור (ישעיה א): 
<b>לבושת.</b> העכו״ם תקרא כן על כי היא לבושת לעובדיה: 
<b>שקוצים.</b> מלשון שקץ ותעוב:
<h2>פסוק יא</h2>
<b>יתעופף.</b> מל׳ עפיפה ופריחה:
<h2>פסוק יב</h2>
<b>ושכלתים.</b> ענין מיתה כמו ושכלה אתכם (ויקרא כו): 
<b>בשורי.</b> כמו בסורי בסמ״ך והוא מל׳ הסרה:
<h2>פסוק יג</h2>
<b>שתולה.</b> ענין נטיעה כמו כעץ שתול (תהלים א): 
<b>בנוה.</b> ענין מדור:
<h2>פסוק יד</h2>
<b>משכיל.</b> מל׳ שכול ומיתה: 
<b>צומקים.</b> יבשים ונגובים ולזה יקראו הענבים היבשים צמוקים כמ״ש ושני צמוקים (ש״א ל):
<h2>פסוק טו</h2>
<b>סוררים.</b> סרים מדרך הטוב ומורדים:
<h1>פרק י</h1>
<h2>פסוק א</h2>
<b>בוקק.</b> ענין ריקות כמו בוקק הארץ (ישעיה כד): 
<b>ישוה.</b> ענין שימה כמו משוה רגלי (תהלים יח): 
<b>מצבות.</b> הם מזבחות מאבן אחת:
<h2>פסוק ב</h2>
<b>חלק.</b> ענין פרוד: 
<b>יאשמו.</b> מל׳ שממון: 
<b>יערף.</b> ענין השחתה ודוגמתו וערפו שם (דברים כא): 
<b>ישודד.</b> ענין עשק:
<h2>פסוק ד</h2>
<b>אלות.</b> מל׳ אלה ושבועה: 
<b>ופרח.</b> מל׳ פריחה והצמחה: 
<b>כראש.</b> שם עשב מר כמו ראש ולענה (דברים כט): 
<b>תלמי.</b> הוא הערוגה הנעשה בחרישה וכן תלמיה רוה (תהלים סה): 
<b>שדי.</b> כמו שדה:
<h2>פסוק ה</h2>
<b>לעגלות.</b> יתכן שהיו שם רבים שעשו בדמות העגל שעשה ירבעם ולפי שנלקחו בשבי ותשש כחן כנקבות אמר לעגלות: 
<b>בית און.</b> הוא בית אל וכנהו לגנאי: 
<b>יגורו.</b> ענין פחד כמו ויגר מואב (במדבר כב): 
<b>וכמריו.</b> כן יקראו כהני עכו״ם וכן והשבית את הכמרים (מ״ב כג):
<h2>פסוק ו</h2>
<b>יובל.</b> כמו יובל שי (ישעיה יח): 
<b>ירב.</b> הוא אשור וכן אל מלך ירב (לעיל ה): 
<b>בשנה.</b> מלשון בושת:
<h2>פסוק ז</h2>
<b>נדמה.</b> מל׳ דמיון והשואה: 
<b>כקצף.</b> ת״י כרותחא והם כעין אבעבועות ועל כי באים ע״י מהירו׳ השפיכה מכלי אל כלי ונראה כאלו השופך מתקצף לזה קרוי בל׳ קצף:
<h2>פסוק ח</h2>
<b>ונשמדו.</b> ענין אבדון: 
<b>ודרדר.</b> מין קוצים וכן וקוץ ודרדר (בראשית ג):
<h2>פסוק ט</h2>
<b>עלוה.</b> הוא הפך מן עולה וכמו כבש כשב:
<h2>פסוק י</h2>
<b>באותי.</b> מל׳ תאוה ורצון: 
<b>ואסרם.</b> מל׳ יסורין: 
<b>באסרם.</b> ענין קשירה: 
<b>עוונותם.</b> כמו מעניתם והוא הקו שיחרוש החורש באורך השדה וחוזר ועושה אחר כמוהו וכן עד כלות השדה כמו האריכו למעניתם (תהלים קכט):
<h2>פסוק יא</h2>
<b>מלמדה.</b> ענין ההרגל כמו וילמד לטרף טרף (יחזקאל י״ט:ג׳): 
<b>אוהבתי.</b> היו״ד יתירה וטפלה: 
<b>לדוש.</b> מלשון דישה והוא הפרדת התבואה מהקשין: 
<b>ארכיב.</b> אמר בלשון שאלה על הדבר ההושם ממעל: 
<b>ישדד.</b> ענין כתישת הרגבים לכסות הזרעים ממעל וכן יפתח וישדד אדמתו (ישעי׳ כח):
<h2>פסוק יב</h2>
<b>לפי.</b> לשיעור: 
<b>נירו.</b> ענין חרישה כמו ניר ראשים (משלי יג): 
<b>ויורה.</b> ענין השלכה כמו ירם בים (שמות טז):
<h2>פסוק יג</h2>
<b>עולתה.</b> מלשון עולה: 
<b>כחש.</b> שקר:
<h2>פסוק יד</h2>
<b>וקאם.</b> מל׳ קימה: 
<b>שאון.</b> המיית מלחמה: 
<b>יושד.</b> מלשון שדידה ועושק: 
<b>שלמן.</b> שם אדם: 
<b>בית ארבאל.</b> שם משפחה: 
<b>רטשה.</b> ענין בקיעה כמו ועולליהם ירטשו (ישעיה יג):
<h2>פסוק טו</h2>
<b>בשחר.</b> בבוקר: 
<b>נדמה.</b> ענין כריתה ואבדון כמו ער מואב נדמה (שם טו):
<h1>פרק יא</h1>
<h2>פסוק ג</h2>
<b>תרגלתי.</b> כמו הרגלתי:
<h2>פסוק ד</h2>
<b>כמרימי.</b> מלשון הרמה: 
<b>לחיהם.</b> מל׳ לחי: 
<b>ואט.</b> מל׳ הטיה: 
<b>אוכיל.</b> מאכל:
<h2>פסוק ו</h2>
<b>וחלה.</b> תשכון כמו על ראש רשעים יחול (ירמיה כב): 
<b>וכלתה.</b> מל׳ כליון: 
<b>בדיו.</b> ענפיו כמו ותעש בדים (יחזקאל י״ז:ו׳) ור״ל גבוריו:
<h2>פסוק ז</h2>
<b>תלואים.</b> מלשון תלוי ומסופק: 
<b>למשובתי.</b> מלשון השבה: 
<b>על.</b> מל׳ עליון וכן על עולה (איוב לו):
<h2>פסוק ח</h2>
<b>אמגנך.</b> ענין מסירה כמו אשר מגן צריך (בראשית י״ד:כ׳): 
<b>כאדמה.</b> כצבואים הן חברותיהן של סדום ועמורה: 
<b>נכמרו.</b> ענין חמום כמו עורנו כתנור נכמרו (איכה ה׳:י׳) וזה הלשון יאמר על החמלה: 
<b>נחומי.</b> מל׳ תנחומין וחרטה:
<h2>פסוק י</h2>
<b>ויחרדו.</b> ענין מהירות ההליכה בחפזון רב וכן ויחרדו זקני העיר לקראתו (ש״א טז):
<h2>פסוק יא</h2>
<b>והושבתים.</b> מלשון ישיבה:
<h1>פרק יב</h1>
<h2>פסוק א</h2>
<b>רד.</b> ענין ממשלה כמו רדה בקרב אויביך (תהלים ק״י):
<h2>פסוק ב</h2>
<b>רועה.</b> מלשון מרעה: 
<b>קדים.</b> ר״ל רוח קדים: 
<b>ושוד.</b> ענין עושק: 
<b>יובל.</b> ענין הבאה כמו יובל שי (ישעיה יח):
<h2>פסוק ד</h2>
<b>עקב.</b> ר״ל אחז בעקבו הוא סוף הרגל: 
<b>ובאונו.</b> ענין אומץ וכח כמו ואונו בשרירי בטנו (איוב מ׳:ט״ז): 
<b>שרה.</b> מלשון שררה:
<h2>פסוק ה</h2>
<b>ויוכל.</b> מל׳ יכולת:
<h2>פסוק ו</h2>
<b>זכרו.</b> שמו כי בשם יזכר:
<h2>פסוק ז</h2>
<b>תשוב.</b> ענין ההשקט ומרגוע כמו בשובה ונחת (ישעיה ל):
<h2>פסוק ח</h2>
<b>כנען.</b> תגר וסוחר וכן וחגור נתנה לכנעני (משלי ל״א:כ״ד): 
<b>מאזני.</b> מלשון מאזני משקל:
<h2>פסוק ט</h2>
<b>און.</b> ענין כח ואומץ: 
<b>כל יגיעי.</b> בכל יגיעי ותחסר בי״ת השמוש:
<h2>פסוק י</h2>
<b>אושיבך.</b> מלשון ישיבה: 
<b>מועד.</b> ענין זמן כמו כי אקח מועד (תהלים מה):
<h2>פסוק יא</h2>
<b>חזון.</b> ענין מראה נבואה: 
<b>אדמה.</b> מלשון דמיון ומשל:
<h2>פסוק יב</h2>
<b>און.</b> ענין עמל ויגיעה כמו כי לא יצא מעפר און (איוב ה׳:ו׳): 
<b>כגלים.</b> ענין תל ודגור: 
<b>תלמי.</b> היא הערוגה הנעשה בחרישה וכן תלמיה רוה (תהלים סה): 
<b>שדי.</b> כמו שדה:
<h2>פסוק יג</h2>
<b>שדה ארם.</b> כמו ארץ ארם:
<h2>פסוק טו</h2>
<b>תמרורים.</b> מלשון מר: 
<b>יטוש.</b> ענין התפשטות כמו ויטוש על המחנה (במדבר י״א:ל״א):
<h1>פרק יג</h1>
<h2>פסוק א</h2>
<b>רתת.</b> ענין רעד כי יאחזמו רעד (שמות טו) ת״א אחדינון רתיתא: 
<b>נשא.</b> ענין הרמה: 
<b>ויאשם.</b> מל׳ אשמה ורשע:
<h2>פסוק ב</h2>
<b>מסכה.</b> הנעשה מיציקת המתכת וכן אלהי מסכה (שמות לד): 
<b>כתבונם.</b> כמו כתבניתם והוא ענין דמות כמו תבגית (דברים ד): 
<b>עצבים.</b> כן יקראו העכו״ם: 
<b>חרשים.</b> אומנים: 
<b>ישקון.</b> מל׳ נשיקה:
<h2>פסוק ג</h2>
<b>כמוץ.</b> הוא פסולת התבואה כמו אם כמוץ (תהלים א): 
<b>יסוער.</b> מל׳ רוח סערה: 
<b>מגרן.</b> הוא מקום התבואה: 
<b>מארובה.</b> כן יקרא החלון אשר ממעל בתקרת הבית כמו וארובות השמים (בראשית ז):
<h2>פסוק ד</h2>
<b>זולתי.</b> בלתי ענינם אחד כמו בלעדי:
<h2>פסוק ה</h2>
<b>תלאובות.</b> ענין צמאון ואין לו דמיון ויתכן שהוא כמו תל אובת ר״ל תל שחואבים בו לכל דבר כי לא ימצא שם מה:
<h2>פסוק ו</h2>
<b>כמרעיתם.</b> מל׳ מרעה:
<h2>פסוק ז</h2>
<b>ואהי.</b> כמו ואהיה: 
<b>שחל.</b> שם משמות האריה: 
<b>כנמר.</b> שם חיה: 
<b>אשור.</b> ענין הבטה וראיה כמו אשורנו ולא קרוב (במדבר כ״ד:י״ז):
<h2>פסוק ח</h2>
<b>אפגשם.</b> ענין פגיעה: 
<b>כדוב.</b> שם חיה: 
<b>שכול.</b> מי שבניו מתים קרוי שכול כמו ואני כאשר שכולתי שכלתי (בראשית מ״ג:י״ד): 
<b>כלביא.</b> שם משמות האריה: 
<b>תבקעם.</b> מל׳ בקיעה:
<h2>פסוק ט</h2>
<b>בעזרך.</b> הבי״ת נוספת וכן ומצנפת בד יצנוף (ויקרא י) ות״א ומצנפתא:
<h2>פסוק י</h2>
<b>אהי.</b> אהיה בהויתו ואתקיים ודוגמתו ויהי ריב ומדון ישא (חבקוק א׳:ג׳): 
<b>אפוא.</b> איה פה:
<h2>פסוק יא</h2>
<b>בעברתי.</b> מל׳ עברה וזעם:
<h2>פסוק יב</h2>
<b>צרור.</b> ענין קשירה כמו צרור כספו (בראשית מב): 
<b>צפונה.</b> ענין הטמנה כמו יצפון לצדיק (משלי יג):
<h2>פסוק יג</h2>
<b>חבלי.</b> כן יקראו מכאובי היולדת וכן תזעק בחבליה (ישעיהו כ״ו:י״ז): 
<b>במשבר.</b> הוא מקום מושב היולדת כשכורעת ללדת וכן כי באו בנים עד משבר (שם לז):
<h2>פסוק יד</h2>
<b>קטבך.</b> ענין כריתה וכן מקטב ישוד צהרים (תהילים צ״א:ו׳): 
<b>נחם.</b> מלשון תנחומין:
<h2>פסוק טו</h2>
<b>יפריא.</b> מל׳ פרי: 
<b>ויבוש.</b> מל׳ יבשות: 
<b>מקורו.</b> הוא המעיין: 
<b>ויחרב.</b> מל׳ חורב ויובש: 
<b>ישסה.</b> ענין בזה ושלל כמו ומשנאינו שסו למו (שם מד):
<h1>פרק יד</h1>
<h2>פסוק א</h2>
<b>תאשם.</b> מל׳ שממון: 
<b>מרתה.</b> מל׳ מרי ומרד: 
<b>עולליהם.</b> קטניהם: 
<b>ירוטשו.</b> ענין בקיעה כמו ועולליהם תרטש (מ״ב ח): 
<b>והריותיו.</b> הנשים ההרות: 
<h2>פסוק ה</h2>
<b>משובתם.</b> ענין מרידה והליכה בדרכי הלב כמו שובו בנים שובבים (ירמיהו ג׳:י״ד):
<h2>פסוק ו</h2>
<b>כשושנה.</b> הוא הורד: 
<b>ויך.</b> יאמר כן בדרך השאלה על התפשטות ודוגמתו ומחה על כתף ים כנרת (במדבר ל״ד:י״א) ומחה הוא תרגום של מכה: 
<b>כלבנון.</b> שם יער:
<h2>פסוק ז</h2>
<b>יונקותיו.</b> ענפיו הרכים וכן ויעל כיונק לפניו (ישעיה נג): 
<b>הודו.</b> ענין הדר ונאה:
<h2>פסוק ח</h2>
<b>ישובו.</b> ענין ההשקט ומרגוע כמו בשובה ונחת (שם ל): 
<b>יחיו.</b> ענין השבת הנפש מן החולשה ודומה לו עד חיותם (יהושע ה): 
<b>דגן.</b> כדגן ותחסר כ״ף הדמיון וכן ייטיב גהה (משלי י״ז:כ״ב) ומשפטו כגהה:
<h2>פסוק ט</h2>
<b>לעצבים.</b> הם העכו״ם: 
<b>עניתי.</b> מלשון ענייה ותשובת שאלה: 
<b>ואשורנו.</b> ענין הבטה וראיה כמו אשורנו ולא קרוב (במדבר כ״ד:י״ז): 
<b>כברוש.</b> שם אילן: 
<b>רענן.</b> ענין לחות ורטיבות כמו בשמן רענן (תהילים צ״ב:י״א-י״ב): 
