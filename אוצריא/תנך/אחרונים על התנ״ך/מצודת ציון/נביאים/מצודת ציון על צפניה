# מצודת ציון על צפניה
רבי דוד אלטשולר
## פרק א
### פסוק ב
 <b>אסוף אסף.</b> ענין כליון כמו ואספת את נפשך (שופטים יח) והיה ראוי לומר אסף אאסף ותחס׳ האל״ף:

### פסוק ג
 <b>את הרשעים.</b> עם הרשעים:

### פסוק ד
 <b>שאר.</b> שיור: 
 <b>הכמרים.</b> כן יקראו כהני עבודת כוכבים וכן וכמריו עליו יגילו (הושע י׳:ה׳): 
 <b>הכהנים.</b> הם מין אחר מתחלפים בלבושיהם:

### פסוק ו
 <b>הנסוגים.</b> ענין החזרה לאחור כמו ולא נסוג ממך (תהלים פ):

### פסוק ז
 <b>הס.</b> ענין שתיקה כמו ויהס כלב (במדבר יג): 
 <b>הקדיש.</b> ענין הזמנה כמו קדשו קהל (יואל ב): 
 <b>קרואיו.</b> המזומנים לסעודה וכן בראש הקרואים (ש״א ט):

### פסוק ח
 <b>ופקדתי.</b> ענין השגחה: 
 <b>נכרי.</b> ענין זרות:

### פסוק ט
 <b>הדולג.</b> ענין קפיצה: 
 <b>המפתן.</b> אסקופה כמו מתחת מפתן הבית (יחזקאל מ״ז:א׳): 
 <b>חמס.</b> עושק:

### פסוק י
 <b>המשנה.</b> מל׳ שנים ור״ל בין שתי החומות שהיא משנה לעיר וכן והיא יושבת בירושלים במשנה (מ״ב כב):

### פסוק יא
 <b>הילילו.</b> מל׳ יללה: 
 <b>המכתש.</b> שם מקום בירושלים עמוקה ככלי המכתשת שדוכין בה בשמים: 
 <b>נדמה.</b> ענין כריתה כמו ער מואב נדמה (ישעיהו ט״ו:א׳): 
 <b>עם כנען.</b> ר״ל עדת התגרים כמו כנען בידו מאזני מרמה (הושע י״ב:ח׳): 
 <b>נטילי.</b> ענין משא כמו ונטל החול (משלי כו):

### פסוק יב
 <b>אחפש.</b> ענין בקור ודרישה כמו תמנו חפש מחפש (תהילים ס״ד:ז׳): 
 <b>הקופאים.</b> הצפים ממעל כי ויצף הברזל (מ״ב ו) תרגומו וקפא פרזלא: 
 <b>שמריהם.</b> הוא עכירת המשקה הנופל לשולי הכלי כמו ושקט הוא אל שמריו (ירמיהו מ״ח:י״א): 
 <b>ירע.</b> מלשון רעה:

### פסוק יג
 <b>חילם.</b> עשרם כמו ישא את חיל דמשק (ישעיהו ח׳:ד׳): 
 <b>למשסה.</b> ענין רמיסה כמו למשסה ואין אומר השב (שם מב):

### פסוק יד
 <b>צורח.</b> ענין שאגת קול גדול כמו יריע אף יצריח (, שם):

### פסוק טו
 <b>עברה.</b> ענין כעס: 
 <b>ומצוקה.</b> עניינו כמו צרה וכן בארץ צרה וצוקה (שם ל) וכפל המלה בשמות נרדפים להפלגות הענין: 
 <b>שואה ומשואה.</b> ענין חושך ושממון כמו אמש שואה ומשואה (איוב ל׳:ג׳): 
 <b>וערפל.</b> הוא עב הענן:

### פסוק טז
 <b>הפנות.</b> הם המגדלים שדרכם לעמוד בפנות וזויות המבצר:

### פסוק יז
 <b>והצרותי.</b> מל׳ צרה: 
 <b>ולחומם.</b> כן יקרא גם הבשר כמו כי לחמם לנפשם (הושע ט׳:ד׳): 
 <b>כגללים.</b> כצואה כמו כגללו לנצח יאבד (איוב כ׳:ז׳):

### פסוק יח
 <b>קנאתו.</b> ענין כעס וחמה כמו הם קנאוני בלא אל (דברים ל״ב:כ״א): 
 <b>תאכל.</b> ענין השחתה: 
 <b>נבהלה.</b> מל׳ בהלה:


## פרק ב
### פסוק א
 <b>התקוששו וקושו.</b> ענין החפוש והלקיטה היטב כמו לקושש קש (שמות ה׳): 
 <b>נכסף.</b> ענין חשק וחמוד כמו נכסוף נכספתה (בראשית לא):

### פסוק ב
 <b>חוק.</b> גזירת המקום: 
 <b>כמוץ.</b> היא פסולת התבואה כמו כמוץ יסוער מגורן (הושע י״ג:ג׳):

### פסוק ג
 <b>בקשו.</b> ענין דרישה:

### פסוק ה
 <b>חבל.</b> כן יקרא המחוז כמו חבלי מנשה (יהושע יז):

### פסוק ו
 <b>נות.</b> מל׳ נוה ומדור: 
 <b>כרות.</b> ענין חפירה כמו בור כרה (תהלים ז): 
 <b>וגדרות.</b> בנין גדר למרבץ צאן:

### פסוק ז
 <b>ירעון.</b> מל׳ מרעה: 
 <b>ירבצון.</b> ענין השכיבה לנוח: 
 <b>ושב.</b> ענין ההשקט ומרגוע כמו בשובה ונחת (ישעיה ל): 
 <b>שביתם.</b> מל׳ שבי הגולה:

### פסוק ח
 <b>וגדופי.</b> ענין חרפה כמו וישראל לגדופים (שם מג):

### פסוק ט
 <b>ממשק.</b> ענין השמעת קול כמו כמשק גבים (שם לג): 
 <b>חרול.</b> מין קוצים כמו תחת חרול יספחו (איוב ל׳:ז׳): 
 <b>ומכרה.</b> מל׳ כרייה וחפירה: 
 <b>יבזום.</b> מל׳ בזה:

### פסוק י
 <b>גאונם.</b> מל׳ גאוה:

### פסוק יא
 <b>רזה.</b> ענין כחשות כמו במשמניו רזון (ישעיה ו):

### פסוק יג
 <b>ציה.</b> ענין חורב ויובש:

### פסוק יד
 <b>חיתו.</b> גם הבהמה תקרא בשם חיה וכן וחיתם לדבר הסגיר (תהילים ע״ח:נ׳): 
 <b>קאת.</b> קפוד שמות עופות המצויות בחרבות: 
 <b>בכפתוריה.</b> כן יקרא המשקוף לפי שעושין בו ציורי כפתורים וכן הך הכפתור (עמוס ט): 
 <b>ילינו.</b> ענין התמדה וכן צדק ילין בה (ישעיהו א׳:כ״א): 
 <b>ישורר.</b> מל׳ שיר ורנן: 
 <b>חרב.</b> מל׳ חורבן: 
 <b>בסף.</b> מזוזה כמו וסף השער (יחזקאל מ): 
 <b>ארזה.</b> תקרת הארז: 
 <b>ערה.</b> ענין גלוי כמו וקיר ערה מגן (ישעיהו כ״ב:ו׳):

### פסוק טו
 <b>העליזה.</b> ענין שמחה כמו יעלזו חסידים (תהלים קמט): 
 <b>ואפסי.</b> כמו ואין: 
 <b>ישרוק.</b> ענין השמעת קול הבאה בקבוץ השפתים כמו שרקו ויניעו ראשם (איכה ב׳): 
 <b>יניע.</b> מלשון הנעה והנדה:


## פרק ג
### פסוק א
 <b>מוראה ונגאלה.</b> ענין שניהם מלוכלך ומטונף כמו ושמתיך כרואי (נחום ג׳:ו׳) וכמו נגאלו בדם (ישעיהו נ״ט:ג׳) וכפל המלה בשמות נרדפות: 
 <b>היונה.</b> מל׳ אונאה ועניינו קחת ההון וכן מפני חרון היונה (ירמיהו כ״ה:ל״ח):

### פסוק ג
 <b>גרמו.</b> ענין עצם כמו גרמיו כמטיל ברזל (איוב מ׳:י״ח):

### פסוק ד
 <b>פוחזים.</b> קלי הדעת וכן אנשים ריקים ופוחזים (שופטים ט׳:ד׳): 
 <b>בוגדות.</b> מל׳ בוגד: 
 <b>חללו.</b> ענין בזיון: 
 <b>חמסו.</b> ענין הסרה כמו ויחמוס כגן שכו (איכה ב):

### פסוק ה
 <b>לאור.</b> ר״ל ברור כאור ודומה לו: 
 <b>נעדר.</b> ענין חסרון כמו איש לא נעדר (ישעיה מ):

### פסוק ו
 <b>נשמו.</b> מל׳ שממון: 
 <b>פנותם.</b> הם המגדלים הגבוהים כמו ועל הפנות הגבוהות (לעיל א): 
 <b>החרבתי.</b> מל׳ חרבן: 
 <b>חוצותם.</b> ענין שוק ורחוב: 
 <b>נצדו.</b> ענין שממון כי והשמותי אני את הארץ (ויקרא כ״ו:ל״ב) ת״א ואצדי:

### פסוק ז
 <b>אך.</b> עניינו כמו באמת וכן אך עצמי ובשרי אתה (בראשית כט): 
 <b>מעונה.</b> מדורה כמו ה׳ מעון אתה היית (תהלים צ): 
 <b>פקדתי.</b> צויתי כמו והוא פקד עלי (עזרא א): 
 <b>עלילותם.</b> מעשיהם:

### פסוק ח
 <b>חכו.</b> ענין המתנה ואיחור כמו ונסתה ולא תחכה (מ״ב ט): 
 <b>לעד.</b> ענין בזה ושלל כמו בבוקר יאכל עד (בראשית מ״ט:כ״ז):

### פסוק ט
 <b>שפה.</b> כן יקרא לשון עם ועם וכן שפת רעהו (שם יא): 
 <b>ברורה.</b> כלפי שקורא לשון העכו״ם עמקי שפה כמ״ש עם עמקי שפה (ישעיהו ל״ג:י״ט) קורא למולם לשון הקדש שפה ברורה ונקיה: 
 <b>שכם.</b> ר״ל צד אחד ודעה אחת כמו דרך ירצחו שכמה (הושע ו׳:ט׳):

### פסוק י
 <b>עתרי.</b> שם אומה: 
 <b>בת פוצי.</b> עדת פוצי והוא שם אומה: 
 <b>יובילון.</b> ענין הבאה כמו יובל שי (ישעיה יח):

### פסוק יא
 <b>עלילותיך.</b> מעשיך: 
 <b>עליזי.</b> ענין שמחה:

### פסוק יב
 <b>עני ודל.</b> ר״ל מוכנע כעני ודל: 
 <b>וחסו.</b> ענין בטחון:

### פסוק יג
 <b>תרמית.</b> מל׳ רמיה ומרמה: 
 <b>ירעו.</b> מל׳ מרעה: 
 <b>ורבצו.</b> ענין השכיבה לנוח:

### פסוק טו
 <b>פנה.</b> ענין הסרה וביעור כמו פנית לפניה (תהלים פ):

### פסוק טז
 <b>ירפו ידיך.</b> כן נקרא המתפחד ומתייאש וכן ורפה ידים (ש״ב יז):

### פסוק יז
 <b>יחריש.</b> ענין שתיקה כמו והחריש לה (במדבר ל):

### פסוק יח
 <b>נוגי.</b> מל׳ יגון ותוגה: 
 <b>ממועד.</b> ענין זמן ועת כמו למועד אשוב אליך (בראשית י״ח:י״ד): 
 <b>אספתי.</b> ענין הכנסה כמו ואין איש מאסף אותם (שופטים י״ט:ט״ו): 
 <b>משא.</b> מל׳ משא וסבל:

### פסוק יט
 <b>עושה.</b> ענין כתישה ומעוך כמו בעשות ממצרים דדיך (יחזקאל כ״ג:כ״א): 
 <b>מעניך.</b> מל׳ עינוי: 
 <b>הצולעה.</b> החגרת כמו והוא צולע על ירכו (בראשית ל״ב:ל״ב): 
 <b>והנדחה.</b> מלשון דחיה: 
 <b>לתהלה.</b> מל׳ הלול ושבח: 
 <b>לשם.</b> ר״ל לפרסום שם טוב:

### פסוק כ
 <b>בשובי.</b> ענין השקט ומרגוע כמו בשובה ונחת (ישעיה ל): 
 <b>שבותיכם.</b> מל׳ שבי הגולה: וסגנים (יחזקאל כג):

