# מצודת ציון על צפניה
רבי דוד אלטשולר
## פרק א
### פסוק ב
 <strong>אסוף אסף.</strong> ענין כליון כמו ואספת את נפשך (שופטים יח) והיה ראוי לומר אסף אאסף ותחס׳ האל״ף:

### פסוק ג
 <strong>את הרשעים.</strong> עם הרשעים:

### פסוק ד
 <strong>שאר.</strong> שיור: 
 <strong>הכמרים.</strong> כן יקראו כהני עבודת כוכבים וכן וכמריו עליו יגילו (הושע י׳:ה׳): 
 <strong>הכהנים.</strong> הם מין אחר מתחלפים בלבושיהם:

### פסוק ו
 <strong>הנסוגים.</strong> ענין החזרה לאחור כמו ולא נסוג ממך (תהלים פ):

### פסוק ז
 <strong>הס.</strong> ענין שתיקה כמו ויהס כלב (במדבר יג): 
 <strong>הקדיש.</strong> ענין הזמנה כמו קדשו קהל (יואל ב): 
 <strong>קרואיו.</strong> המזומנים לסעודה וכן בראש הקרואים (ש״א ט):

### פסוק ח
 <strong>ופקדתי.</strong> ענין השגחה: 
 <strong>נכרי.</strong> ענין זרות:

### פסוק ט
 <strong>הדולג.</strong> ענין קפיצה: 
 <strong>המפתן.</strong> אסקופה כמו מתחת מפתן הבית (יחזקאל מ״ז:א׳): 
 <strong>חמס.</strong> עושק:

### פסוק י
 <strong>המשנה.</strong> מל׳ שנים ור״ל בין שתי החומות שהיא משנה לעיר וכן והיא יושבת בירושלים במשנה (מ״ב כב):

### פסוק יא
 <strong>הילילו.</strong> מל׳ יללה: 
 <strong>המכתש.</strong> שם מקום בירושלים עמוקה ככלי המכתשת שדוכין בה בשמים: 
 <strong>נדמה.</strong> ענין כריתה כמו ער מואב נדמה (ישעיהו ט״ו:א׳): 
 <strong>עם כנען.</strong> ר״ל עדת התגרים כמו כנען בידו מאזני מרמה (הושע י״ב:ח׳): 
 <strong>נטילי.</strong> ענין משא כמו ונטל החול (משלי כו):

### פסוק יב
 <strong>אחפש.</strong> ענין בקור ודרישה כמו תמנו חפש מחפש (תהילים ס״ד:ז׳): 
 <strong>הקופאים.</strong> הצפים ממעל כי ויצף הברזל (מ״ב ו) תרגומו וקפא פרזלא: 
 <strong>שמריהם.</strong> הוא עכירת המשקה הנופל לשולי הכלי כמו ושקט הוא אל שמריו (ירמיהו מ״ח:י״א): 
 <strong>ירע.</strong> מלשון רעה:

### פסוק יג
 <strong>חילם.</strong> עשרם כמו ישא את חיל דמשק (ישעיהו ח׳:ד׳): 
 <strong>למשסה.</strong> ענין רמיסה כמו למשסה ואין אומר השב (שם מב):

### פסוק יד
 <strong>צורח.</strong> ענין שאגת קול גדול כמו יריע אף יצריח (, שם):

### פסוק טו
 <strong>עברה.</strong> ענין כעס: 
 <strong>ומצוקה.</strong> עניינו כמו צרה וכן בארץ צרה וצוקה (שם ל) וכפל המלה בשמות נרדפים להפלגות הענין: 
 <strong>שואה ומשואה.</strong> ענין חושך ושממון כמו אמש שואה ומשואה (איוב ל׳:ג׳): 
 <strong>וערפל.</strong> הוא עב הענן:

### פסוק טז
 <strong>הפנות.</strong> הם המגדלים שדרכם לעמוד בפנות וזויות המבצר:

### פסוק יז
 <strong>והצרותי.</strong> מל׳ צרה: 
 <strong>ולחומם.</strong> כן יקרא גם הבשר כמו כי לחמם לנפשם (הושע ט׳:ד׳): 
 <strong>כגללים.</strong> כצואה כמו כגללו לנצח יאבד (איוב כ׳:ז׳):

### פסוק יח
 <strong>קנאתו.</strong> ענין כעס וחמה כמו הם קנאוני בלא אל (דברים ל״ב:כ״א): 
 <strong>תאכל.</strong> ענין השחתה: 
 <strong>נבהלה.</strong> מל׳ בהלה:


## פרק ב
### פסוק א
 <strong>התקוששו וקושו.</strong> ענין החפוש והלקיטה היטב כמו לקושש קש (שמות ה׳): 
 <strong>נכסף.</strong> ענין חשק וחמוד כמו נכסוף נכספתה (בראשית לא):

### פסוק ב
 <strong>חוק.</strong> גזירת המקום: 
 <strong>כמוץ.</strong> היא פסולת התבואה כמו כמוץ יסוער מגורן (הושע י״ג:ג׳):

### פסוק ג
 <strong>בקשו.</strong> ענין דרישה:

### פסוק ה
 <strong>חבל.</strong> כן יקרא המחוז כמו חבלי מנשה (יהושע יז):

### פסוק ו
 <strong>נות.</strong> מל׳ נוה ומדור: 
 <strong>כרות.</strong> ענין חפירה כמו בור כרה (תהלים ז): 
 <strong>וגדרות.</strong> בנין גדר למרבץ צאן:

### פסוק ז
 <strong>ירעון.</strong> מל׳ מרעה: 
 <strong>ירבצון.</strong> ענין השכיבה לנוח: 
 <strong>ושב.</strong> ענין ההשקט ומרגוע כמו בשובה ונחת (ישעיה ל): 
 <strong>שביתם.</strong> מל׳ שבי הגולה:

### פסוק ח
 <strong>וגדופי.</strong> ענין חרפה כמו וישראל לגדופים (שם מג):

### פסוק ט
 <strong>ממשק.</strong> ענין השמעת קול כמו כמשק גבים (שם לג): 
 <strong>חרול.</strong> מין קוצים כמו תחת חרול יספחו (איוב ל׳:ז׳): 
 <strong>ומכרה.</strong> מל׳ כרייה וחפירה: 
 <strong>יבזום.</strong> מל׳ בזה:

### פסוק י
 <strong>גאונם.</strong> מל׳ גאוה:

### פסוק יא
 <strong>רזה.</strong> ענין כחשות כמו במשמניו רזון (ישעיה ו):

### פסוק יג
 <strong>ציה.</strong> ענין חורב ויובש:

### פסוק יד
 <strong>חיתו.</strong> גם הבהמה תקרא בשם חיה וכן וחיתם לדבר הסגיר (תהילים ע״ח:נ׳): 
 <strong>קאת.</strong> קפוד שמות עופות המצויות בחרבות: 
 <strong>בכפתוריה.</strong> כן יקרא המשקוף לפי שעושין בו ציורי כפתורים וכן הך הכפתור (עמוס ט): 
 <strong>ילינו.</strong> ענין התמדה וכן צדק ילין בה (ישעיהו א׳:כ״א): 
 <strong>ישורר.</strong> מל׳ שיר ורנן: 
 <strong>חרב.</strong> מל׳ חורבן: 
 <strong>בסף.</strong> מזוזה כמו וסף השער (יחזקאל מ): 
 <strong>ארזה.</strong> תקרת הארז: 
 <strong>ערה.</strong> ענין גלוי כמו וקיר ערה מגן (ישעיהו כ״ב:ו׳):

### פסוק טו
 <strong>העליזה.</strong> ענין שמחה כמו יעלזו חסידים (תהלים קמט): 
 <strong>ואפסי.</strong> כמו ואין: 
 <strong>ישרוק.</strong> ענין השמעת קול הבאה בקבוץ השפתים כמו שרקו ויניעו ראשם (איכה ב׳): 
 <strong>יניע.</strong> מלשון הנעה והנדה:


## פרק ג
### פסוק א
 <strong>מוראה ונגאלה.</strong> ענין שניהם מלוכלך ומטונף כמו ושמתיך כרואי (נחום ג׳:ו׳) וכמו נגאלו בדם (ישעיהו נ״ט:ג׳) וכפל המלה בשמות נרדפות: 
 <strong>היונה.</strong> מל׳ אונאה ועניינו קחת ההון וכן מפני חרון היונה (ירמיהו כ״ה:ל״ח):

### פסוק ג
 <strong>גרמו.</strong> ענין עצם כמו גרמיו כמטיל ברזל (איוב מ׳:י״ח):

### פסוק ד
 <strong>פוחזים.</strong> קלי הדעת וכן אנשים ריקים ופוחזים (שופטים ט׳:ד׳): 
 <strong>בוגדות.</strong> מל׳ בוגד: 
 <strong>חללו.</strong> ענין בזיון: 
 <strong>חמסו.</strong> ענין הסרה כמו ויחמוס כגן שכו (איכה ב):

### פסוק ה
 <strong>לאור.</strong> ר״ל ברור כאור ודומה לו: 
 <strong>נעדר.</strong> ענין חסרון כמו איש לא נעדר (ישעיה מ):

### פסוק ו
 <strong>נשמו.</strong> מל׳ שממון: 
 <strong>פנותם.</strong> הם המגדלים הגבוהים כמו ועל הפנות הגבוהות (לעיל א): 
 <strong>החרבתי.</strong> מל׳ חרבן: 
 <strong>חוצותם.</strong> ענין שוק ורחוב: 
 <strong>נצדו.</strong> ענין שממון כי והשמותי אני את הארץ (ויקרא כ״ו:ל״ב) ת״א ואצדי:

### פסוק ז
 <strong>אך.</strong> עניינו כמו באמת וכן אך עצמי ובשרי אתה (בראשית כט): 
 <strong>מעונה.</strong> מדורה כמו ה׳ מעון אתה היית (תהלים צ): 
 <strong>פקדתי.</strong> צויתי כמו והוא פקד עלי (עזרא א): 
 <strong>עלילותם.</strong> מעשיהם:

### פסוק ח
 <strong>חכו.</strong> ענין המתנה ואיחור כמו ונסתה ולא תחכה (מ״ב ט): 
 <strong>לעד.</strong> ענין בזה ושלל כמו בבוקר יאכל עד (בראשית מ״ט:כ״ז):

### פסוק ט
 <strong>שפה.</strong> כן יקרא לשון עם ועם וכן שפת רעהו (שם יא): 
 <strong>ברורה.</strong> כלפי שקורא לשון העכו״ם עמקי שפה כמ״ש עם עמקי שפה (ישעיהו ל״ג:י״ט) קורא למולם לשון הקדש שפה ברורה ונקיה: 
 <strong>שכם.</strong> ר״ל צד אחד ודעה אחת כמו דרך ירצחו שכמה (הושע ו׳:ט׳):

### פסוק י
 <strong>עתרי.</strong> שם אומה: 
 <strong>בת פוצי.</strong> עדת פוצי והוא שם אומה: 
 <strong>יובילון.</strong> ענין הבאה כמו יובל שי (ישעיה יח):

### פסוק יא
 <strong>עלילותיך.</strong> מעשיך: 
 <strong>עליזי.</strong> ענין שמחה:

### פסוק יב
 <strong>עני ודל.</strong> ר״ל מוכנע כעני ודל: 
 <strong>וחסו.</strong> ענין בטחון:

### פסוק יג
 <strong>תרמית.</strong> מל׳ רמיה ומרמה: 
 <strong>ירעו.</strong> מל׳ מרעה: 
 <strong>ורבצו.</strong> ענין השכיבה לנוח:

### פסוק טו
 <strong>פנה.</strong> ענין הסרה וביעור כמו פנית לפניה (תהלים פ):

### פסוק טז
 <strong>ירפו ידיך.</strong> כן נקרא המתפחד ומתייאש וכן ורפה ידים (ש״ב יז):

### פסוק יז
 <strong>יחריש.</strong> ענין שתיקה כמו והחריש לה (במדבר ל):

### פסוק יח
 <strong>נוגי.</strong> מל׳ יגון ותוגה: 
 <strong>ממועד.</strong> ענין זמן ועת כמו למועד אשוב אליך (בראשית י״ח:י״ד): 
 <strong>אספתי.</strong> ענין הכנסה כמו ואין איש מאסף אותם (שופטים י״ט:ט״ו): 
 <strong>משא.</strong> מל׳ משא וסבל:

### פסוק יט
 <strong>עושה.</strong> ענין כתישה ומעוך כמו בעשות ממצרים דדיך (יחזקאל כ״ג:כ״א): 
 <strong>מעניך.</strong> מל׳ עינוי: 
 <strong>הצולעה.</strong> החגרת כמו והוא צולע על ירכו (בראשית ל״ב:ל״ב): 
 <strong>והנדחה.</strong> מלשון דחיה: 
 <strong>לתהלה.</strong> מל׳ הלול ושבח: 
 <strong>לשם.</strong> ר״ל לפרסום שם טוב:

### פסוק כ
 <strong>בשובי.</strong> ענין השקט ומרגוע כמו בשובה ונחת (ישעיה ל): 
 <strong>שבותיכם.</strong> מל׳ שבי הגולה: וסגנים (יחזקאל כג):

