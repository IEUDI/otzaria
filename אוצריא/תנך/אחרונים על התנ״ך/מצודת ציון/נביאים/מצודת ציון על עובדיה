# מצודת ציון על עובדיה
רבי דוד אלטשולר
## פרק א
### פסוק א
 <strong>וציר.</strong> ענין שליח כמו וציר אמונים (משלי יג):

### פסוק ב
 <strong>בזוי.</strong> מבוזה:

### פסוק ג
 <strong>השיאך.</strong> ענין הסתה כמו הנחש השיאני (בראשית ג): 
 <strong>שוכני.</strong> היו״ד יתירה: 
 <strong>בחגוי.</strong> ענין בקוע וחריץ כמו יונתי בחגוי הסלע (ש״ה ב):

### פסוק ד
 <strong>קנך.</strong> מל׳ קן והוא מדור העופות:

### פסוק ה
 <strong>שודדי.</strong> ענין גזל ועושק: 
 <strong>נדמיתה.</strong> ענין כריתה ואבדון כמו ער מואב נדמה (ישעיהו ט״ו:א׳): 
 <strong>דים.</strong> די הספוק כמו והמלאכה היתה דים (שמות ל״ו:ז׳): 
 <strong>בוצרים.</strong> כן יקראו תולשי ענבי כרם כמו כי תבצור כרמך (דברי׳ כד): 
 <strong>עוללות.</strong> הם הענבים הקטנים הגרועים כמו לא תעולל (, שם):

### פסוק ו
 <strong>נחפשו.</strong> מלשון חפוש וחקירה כמו משם אחפש (עמוס ט): 
 <strong>נבעו.</strong> ענין דרישה וחפוש ודומה לו אם תבעיון בעיו (ישעיה כא) שהוא ענין דרישת שאלה וכמו שמלת בקשה הונח לדריש׳ שאלה ולחפוש כן מלת בעה הונח לשניהם: 
 <strong>מצפוניו.</strong> מל׳ צפון ונסתר:

### פסוק ז
 <strong>שלחוך.</strong> ענין לויה כמו ואברה׳ הולך עמם לשלחם (בראשי׳ יח): 
 <strong>השיאך.</strong> ענין הסתה: 
 <strong>יכלו.</strong> מל׳ יכולת ונצחון: 
 <strong>לחמך.</strong> ר״ל אוכלי לחמך: 
 <strong>מזור.</strong> ענין מכה ותקרא כן ע״ש שזורים עליה אבק מסממנים המרפאים וכן ולא יגהה מכם מזור (הושע ה): 
 <strong>תחתיך.</strong> במקומך:

### פסוק ט
 <strong>וחתו.</strong> ענין שבירה כמו והחתתי את עילם (ירמיהו מ״ט:ל״ז): 
 <strong>תימן.</strong> הוא אדום היושב בהר שעיר בדרומה של א״י: 
 <strong>מקטל.</strong> ענין הרג כמו הן יקטלני (איוב יג):

### פסוק י
 <strong>מחמס.</strong> ענין עושק:

### פסוק יא
 <strong>מנגד.</strong> ממרחק: 
 <strong>שבות.</strong> מל׳ שבי: 
 <strong>זרים.</strong> מלשון זר ונכרי: 
 <strong>חילו.</strong> ענין עושר כמו ועזבו לאחרים חילם (תהילים מ״ט:י״א): 
 <strong>ידו.</strong> ענין השלכה והפלה כמו ידו אליה (ירמיה נ):

### פסוק יב
 <strong>נכרו.</strong> מל׳ נכר וזר:

### פסוק יג
 <strong>אידם.</strong> ענין צער ומקרה רע כמו הלא איד לעול (איוב ל״א:ג׳): 
 <strong>בחילו.</strong> בעשרו:

### פסוק יד
 <strong>תעמוד.</strong> ענינו התחזקות על הדבר וההשתדלות עליו ודומה לו אך יונתן וגו׳ עמדו על זאת (עזרא י׳:ט״ו): 
 <strong>הפרק.</strong> ענין שביר׳ כמו ופרסיהן יפרק (זכריה י״א:ט״ז) פליטיו. ענין שארית כמו פליט ושריד (איכה ב): 
 <strong>תסגר.</strong> ר״ל מסגר המאסר שרידיו. ענין שארית:

### פסוק טו
 <strong>קרוב.</strong> ר״ל נכון ומזומן לפניו וכן כי קרוב יום אידם (דברים ל״ב:ל״ה):

### פסוק טז
 <strong>ולעו.</strong> ענין השחתה ובלבול וכן על כן דברי לעו (איוב ו׳:ג׳):

### פסוק יז
 <strong>מורשיהם.</strong> מל׳ ירושה:

### פסוק יח
 <strong>להבה.</strong> שלהבת: 
 <strong>לקש.</strong> הוא תבן הדק: 
 <strong>ודלקו.</strong> ענין שרפה והבערה:

### פסוק יט
 <strong>והשפלה.</strong> העמק:

### פסוק כ
 <strong>החל.</strong> כמו החיל ונפלה היו״ד:

