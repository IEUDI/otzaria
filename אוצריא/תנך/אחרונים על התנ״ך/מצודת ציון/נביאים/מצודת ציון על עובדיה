<h1>מצודת ציון על עובדיה</h1>
רבי דוד אלטשולר
<h1>פרק א</h1>
<h2>פסוק א</h2>
<b>וציר.</b> ענין שליח כמו וציר אמונים (משלי יג):
<h2>פסוק ב</h2>
<b>בזוי.</b> מבוזה:
<h2>פסוק ג</h2>
<b>השיאך.</b> ענין הסתה כמו הנחש השיאני (בראשית ג): 
<b>שוכני.</b> היו״ד יתירה: 
<b>בחגוי.</b> ענין בקוע וחריץ כמו יונתי בחגוי הסלע (ש״ה ב):
<h2>פסוק ד</h2>
<b>קנך.</b> מל׳ קן והוא מדור העופות:
<h2>פסוק ה</h2>
<b>שודדי.</b> ענין גזל ועושק: 
<b>נדמיתה.</b> ענין כריתה ואבדון כמו ער מואב נדמה (ישעיהו ט״ו:א׳): 
<b>דים.</b> די הספוק כמו והמלאכה היתה דים (שמות ל״ו:ז׳): 
<b>בוצרים.</b> כן יקראו תולשי ענבי כרם כמו כי תבצור כרמך (דברי׳ כד): 
<b>עוללות.</b> הם הענבים הקטנים הגרועים כמו לא תעולל (, שם):
<h2>פסוק ו</h2>
<b>נחפשו.</b> מלשון חפוש וחקירה כמו משם אחפש (עמוס ט): 
<b>נבעו.</b> ענין דרישה וחפוש ודומה לו אם תבעיון בעיו (ישעיה כא) שהוא ענין דרישת שאלה וכמו שמלת בקשה הונח לדריש׳ שאלה ולחפוש כן מלת בעה הונח לשניהם: 
<b>מצפוניו.</b> מל׳ צפון ונסתר:
<h2>פסוק ז</h2>
<b>שלחוך.</b> ענין לויה כמו ואברה׳ הולך עמם לשלחם (בראשי׳ יח): 
<b>השיאך.</b> ענין הסתה: 
<b>יכלו.</b> מל׳ יכולת ונצחון: 
<b>לחמך.</b> ר״ל אוכלי לחמך: 
<b>מזור.</b> ענין מכה ותקרא כן ע״ש שזורים עליה אבק מסממנים המרפאים וכן ולא יגהה מכם מזור (הושע ה): 
<b>תחתיך.</b> במקומך:
<h2>פסוק ט</h2>
<b>וחתו.</b> ענין שבירה כמו והחתתי את עילם (ירמיהו מ״ט:ל״ז): 
<b>תימן.</b> הוא אדום היושב בהר שעיר בדרומה של א״י: 
<b>מקטל.</b> ענין הרג כמו הן יקטלני (איוב יג):
<h2>פסוק י</h2>
<b>מחמס.</b> ענין עושק:
<h2>פסוק יא</h2>
<b>מנגד.</b> ממרחק: 
<b>שבות.</b> מל׳ שבי: 
<b>זרים.</b> מלשון זר ונכרי: 
<b>חילו.</b> ענין עושר כמו ועזבו לאחרים חילם (תהילים מ״ט:י״א): 
<b>ידו.</b> ענין השלכה והפלה כמו ידו אליה (ירמיה נ):
<h2>פסוק יב</h2>
<b>נכרו.</b> מל׳ נכר וזר:
<h2>פסוק יג</h2>
<b>אידם.</b> ענין צער ומקרה רע כמו הלא איד לעול (איוב ל״א:ג׳): 
<b>בחילו.</b> בעשרו:
<h2>פסוק יד</h2>
<b>תעמוד.</b> ענינו התחזקות על הדבר וההשתדלות עליו ודומה לו אך יונתן וגו׳ עמדו על זאת (עזרא י׳:ט״ו): 
<b>הפרק.</b> ענין שביר׳ כמו ופרסיהן יפרק (זכריה י״א:ט״ז) פליטיו. ענין שארית כמו פליט ושריד (איכה ב): 
<b>תסגר.</b> ר״ל מסגר המאסר שרידיו. ענין שארית:
<h2>פסוק טו</h2>
<b>קרוב.</b> ר״ל נכון ומזומן לפניו וכן כי קרוב יום אידם (דברים ל״ב:ל״ה):
<h2>פסוק טז</h2>
<b>ולעו.</b> ענין השחתה ובלבול וכן על כן דברי לעו (איוב ו׳:ג׳):
<h2>פסוק יז</h2>
<b>מורשיהם.</b> מל׳ ירושה:
<h2>פסוק יח</h2>
<b>להבה.</b> שלהבת: 
<b>לקש.</b> הוא תבן הדק: 
<b>ודלקו.</b> ענין שרפה והבערה:
<h2>פסוק יט</h2>
<b>והשפלה.</b> העמק:
<h2>פסוק כ</h2>
<b>החל.</b> כמו החיל ונפלה היו״ד:
