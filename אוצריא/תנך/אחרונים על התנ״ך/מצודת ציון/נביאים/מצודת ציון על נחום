# מצודת ציון על נחום
רבי דוד אלטשולר
## פרק א
### פסוק א
 <strong>האלקושי.</strong> שם עיר אלקוש:

### פסוק ב
 <strong>קנוא.</strong> ענין כעס כמו הם קנאוני בלא אל (דברים ל״ב:כ״א): 
 <strong>ונוטר.</strong> ענין שמירת איבה כמו לא תקום ולא תטור (ויקרא י״ט:י״ח):

### פסוק ג
 <strong>בסופה.</strong> כן יקרא רוח החזק: 
 <strong>ובשערה.</strong> כמו בסערה בסמ״ך וגם הוא רוח חזק אבק. עפר דק:

### פסוק ד
 <strong>גוער.</strong> ענין צעקת נזיפה: 
 <strong>החריב.</strong> ענין יובש כמו חרבו המים (בראשית ח): 
 <strong>אמלל.</strong> ענין כריתה כמו כי אמלל אני (תהילים ו׳:ג׳): 
 <strong>לבנון.</strong> שם יער:

### פסוק ה
 <strong>התמוגגו.</strong> מל׳ המגה והמסה: 
 <strong>ותשא.</strong> ענין שרפה כמו שאו משאת (ירמיה ו):

### פסוק ו
 <strong>נתכה.</strong> ענין התכה ושפיכה כמו ותתך חמתי (שם מד): 
 <strong>והצורים.</strong> מל׳ צור וסלע: 
 <strong>נתצו.</strong> מל׳ נתיצה ושבירה:

### פסוק ז
 <strong>למעוז.</strong> ענין חוזק: 
 <strong>חוסי.</strong> ענין בטחון:

### פסוק ח
 <strong>ובשטף.</strong> ענין מריצת המים כמו כנחל שוטף (שם מז):

### פסוק י
 <strong>סירים.</strong> מין קוצים כמו כקול הסירים (קהלת ז): 
 <strong>סבוכים.</strong> ענין אחיזה וקליעה וכן סבכי היער (ישעיה י): 
 <strong>וכסבאם סבואים.</strong> ענין שתיית משקים המשכרים כמו ונסבאה שכר (שם כו): 
 <strong>אכלו.</strong> נאכלו ר״ל נשרפו: 
 <strong>מלא.</strong> ענין השלמה ר״ל נשלם בשולו:

### פסוק יא
 <strong>בליעל.</strong> בלי עול שמים ר״ל רשע:

### פסוק יב
 <strong>שלמים.</strong> מל׳ שלום: 
 <strong>וכן נגוזו.</strong> הוי״ו היא במקום אעפ״כ וכן הנמלים עם לא עז ויכינו בקיץ לחמם (משלי ל׳:כ״ה): 
 <strong>נגוזו.</strong> מל׳ גזוזה וכריתה: 
 <strong>וענתך.</strong> מל׳ עינוי וצער:

### פסוק יג
 <strong>מטהו.</strong> ענינו בדי העול כמו מוסרות ומוטות (ירמיה נז): 
 <strong>ומוסרותיך.</strong> הם קשורי רצועי העול: 
 <strong>אנתק.</strong> ענין ההעתק ממקומו:

### פסוק יד
 <strong>קלות.</strong> מל׳ קל:


## פרק ב
### פסוק ב
 <strong>עלה.</strong> ענין סלוק כמו אל תעלני (תהלים קב): 
 <strong>מפיץ.</strong> מל׳ הפצה ופזור: 
 <strong>נצור.</strong> ענין שמירה כמו נוצר תאנה (משלי כז): 
 <strong>מצורה.</strong> ערי מבצר כמו ויבן ערי מצורה (ד״ה ב יד): 
 <strong>צפה.</strong> ענין הבטה כמו עמדי וצפי (ירמיה מח): 
 <strong>אמץ.</strong> ענין חוזק:

### פסוק ג
 <strong>שב.</strong> ענין השקט ומרגוע כמו בשובה ונחת (ישעיה ל): 
 <strong>גאון.</strong> ענין רוממות וממשלה: 
 <strong>בקקום בוקקים.</strong> ענין ריקות כמו גפן בוקק (הושע י): 
 <strong>וזמוריהם.</strong> כן יקראו ענפי הגפן כמו ויכרתו משם זמורה (במדבר י״ג:כ״ג):

### פסוק ד
 <strong>גבוריהו.</strong> גבוריו: 
 <strong>מאדם.</strong> מל׳ אודם: 
 <strong>מתלעים.</strong> ל׳ תולעת שני והיא צבע אדומה: 
 <strong>פלדות.</strong> מל׳ לפיד אש בדרך ההפוך והוא העץ שהשלהבת נאחז בו: 
 <strong>והברושים.</strong> ר״ל מקלות מאילני ברוש: 
 <strong>הרעלו.</strong> ענינו סם הממית ודוגמתו יין תרעלה (תהילים ס׳:ה׳) המטמטם את הלב מרוע תכונתו והוא מל׳ ערל בדרך ההפך שהוא ענין אוטם כמו ערלה אזנם (ירמיה ו):

### פסוק ה
 <strong>יתהוללו.</strong> ענין שטות ושגעון כמו ויתהולל בידם (ש״א כג) כי מרוב המרוצה נראה כמשתגעים: 
 <strong>הרכב.</strong> ר״ל אנשי הרכב: 
 <strong>ישתקשקון.</strong> ענין השמעת קול כמו והשיקו היקבים (יואל ב): 
 <strong>ירוצצו.</strong> מלשון ריצה ורדיפה:

### פסוק ו
 <strong>אדיריו.</strong> גבוריו: 
 <strong>והוכן.</strong> מלשון הכנה: 
 <strong>הסוכך.</strong> מל׳ סכך ומכסה:

### פסוק ז
 <strong>נמוג.</strong> מל׳ המגה והמסה ואמר בדרך שאלה:

### פסוק ח
 <strong>והוצב.</strong> ר״ל דבר הנצב במקום אחד מבלי רגילות התנועה וההליכה: 
 <strong>גלתה.</strong> מל׳ גלוי: 
 <strong>הועלתה.</strong> מל׳ עליה: 
 <strong>ואמהותיה.</strong> שפחותיה: 
 <strong>מנהגות.</strong> מל׳ הנהגה והבאה: 
 <strong>מתופפות.</strong> מל׳ תוף והוא שם כלי נגון:

### פסוק ט
 <strong>כברכת.</strong> הוא מקום בנוי באבנים ובסיד ושם מתכנסים המים כמו בתעלת הברכה (מלכים ב יח): 
 <strong>מימי.</strong> ר״ל מימים רבים: 
 <strong>נסים.</strong> בורחים: 
 <strong>מפנה.</strong> מל׳ הפנה וסבוב:

### פסוק י
 <strong>בוזו.</strong> מל׳ בזה ושלל: 
 <strong>קצה.</strong> סוף: 
 <strong>לתכונה.</strong> מל׳ הכנה: 
 <strong>כבד.</strong> מל׳ כבוד או הוא ענין טיאוט וגריפה כמו התכבד כילק (לקמן ג):

### פסוק יא
 <strong>בוקה ומבוקה.</strong> ענין ריקות כמו גפן בוקק (הושע י׳:א׳) וכפל המלה לחוזק הענין: 
 <strong>ומבולקה.</strong> ענין כריתה כמו ובולקה ועוה פניה (ישעיהו כ״ד:א׳): 
 <strong>ופיק.</strong> ענין כשלון כמו ולא יפיק (ירמיה י): 
 <strong>פארור.</strong> קדרה כמו ובשלו בפרור (במדבר יא):

### פסוק יב
 <strong>מעון.</strong> מדור: 
 <strong>לכפירים.</strong> לביא שם משמות האריה: 
 <strong>גור.</strong> כן יקרא האריה הקטן וכן גור אריה יהודה (בראשית מ״ט:ט׳):

### פסוק יג
 <strong>בדי.</strong> בהרבות כמו בדי שופר (איוב ל״ט): 
 <strong>ומחנק.</strong> מלשון חנק: 
 <strong>חוריו.</strong> מלשון חור ונקב היא המערה אשר יסתר שם האריה: 
 <strong>ומעונותיו.</strong> מלשון מעון ומדור:

### פסוק יד
 <strong>והבערתי.</strong> ענין שריפה: 
 <strong>רכבה.</strong> קבוצת המרכבות: 
 <strong>מלאככה.</strong> מל׳ מלאך ושליח:


## פרק ג
### פסוק א
 <strong>הוי.</strong> כמו אוי: 
 <strong>כחש.</strong> שקר: 
 <strong>פרק.</strong> ענין השבר כמו ופרסיהן יפרק (זכריה י״א): 
 <strong>ימיש.</strong> ענין הסרה כמו לא ימיש עמוד הענן (שמות י״ג):

### פסוק ב
 <strong>שוט.</strong> שבט ושרביט כמו שוט לסוס (משלי כ״ו): 
 <strong>אופן.</strong> גלגל המרכבה: 
 <strong>דוהר.</strong> כן יקרא דליגת וקפיצת הסוס כמו מדהרות דהרות אביריו (שופטים ה׳:כ״ב): 
 <strong>מרקדה.</strong> מלשון רקוד וקפיצה:

### פסוק ג
 <strong>פרש.</strong> כן יקרא הרגיל לרכוב על הסוס: 
 <strong>ולהב.</strong> כן יקרא ברזל החרב כי כשהיא מלוטשת מברקת כלהב אש וכן ולהב חניתו (ש״א י״ז): 
 <strong>וברק.</strong> כן יקרא ברול החנית כי הוא מבריק כברק כאשר ילטשו וכן ברק חרבי (דברים ל״ב): 
 <strong>וכובד.</strong> ענין רבוי כמו בעם כבד (במדבר כ׳): 
 <strong>פגר.</strong> כן יקרא גוף ההרוג: 
 <strong>לגויה.</strong> לגוף כמו גוית שאול (ש״א ל״א):

### פסוק ה
 <strong>וגליתי.</strong> מלשון גלוי: 
 <strong>שוליך.</strong> הוא תחתית הבגד כמו על שולי המעיל (שמות כ״ה): 
 <strong>מערך.</strong> גלויך וכן עריה בושת (מיכה א׳): 
 <strong>קלונך.</strong> מלשון קלון ובזיון:

### פסוק ו
 <strong>שקוצים.</strong> מלשון שקץ ומאוס: 
 <strong>ונבלתיך.</strong> ענין כיעור ומגונה כמו אגלה את נבלותה (הושע ב׳:י״ב): 
 <strong>כראי.</strong> ענין טנוף ולכלוך וכן מוראה ונגאלה (צפניה ג׳):

### פסוק ז
 <strong>ידוד.</strong> מלשון נדידה: 
 <strong>שדדה.</strong> ענין עושק: 
 <strong>ינוד.</strong> מלשון נדידה והנעה: 
 <strong>מאין.</strong> מאיזה מקום:

### פסוק ח
 <strong>התיטבי.</strong> מלשון טוב: 
 <strong>מנוא.</strong> נוא היא אלכסנדריא כן ת״י: 
 <strong>אמון.</strong> כמו המון והוא ענין עם רב וכן ואת יתר האמון (ירמיה כ״ב): 
 <strong>ביאורים.</strong> כן יקראו החפירות המושכות מים: 
 <strong>חיל.</strong> הוא החומה הנמוכה שלפני הגבוה וכן ויאבל חיל וחומה (איכה ב׳:ח׳):

### פסוק ט
 <strong>עצמה.</strong> ענין חוזק: 
 <strong>פוט ולובים.</strong> שמות אומות:

### פסוק י
 <strong>עולליה.</strong> בנים הקטנים: 
 <strong>ירטשו.</strong> ענין בקיעה כמו וקשתות נערים תרטשנה (ישעיהו י״ג:י״ח): 
 <strong>ידו.</strong> ענין השלכה כמו ואל עמי ידו גורל (יואל ד׳:ג׳): 
 <strong>רתקו.</strong> ענין שלשלאות כמו עשה הרתוק (יחזקאל ז׳:כ״ג) ור״ל קשרו בשלשלאות: 
 <strong>בזקים.</strong> גם הוא ענין שלשלאות כמו לאסור מלכיהם בזיקים (תהילים קמ״ט:ח׳) ועם כי אמר רתקו אמר גם בזקים לתוספת ביאור וכן מסעף פארה (ישעיה י):

### פסוק יא
 <strong>נעלמה.</strong> מל׳ העלם: 
 <strong>מעוז.</strong> ענין חוזק:

### פסוק יב
 <strong>עם בכורים.</strong> כמו ובכורים וכן אדמוני עם יפה עינים (ש״א טו) ור״ל ויפה עינים: 
 <strong>בכורים.</strong> ענין גמר הבשול כמו בכורה אותה נפשי (מיכה ז׳:א׳): 
 <strong>ינועו.</strong> מל׳ הנעה והנדה:

### פסוק יג
 <strong>בריחיך.</strong> כעין מטה לנעול השערים ע״י:

### פסוק יד
 <strong>מצור.</strong> כן יקרא העיר בעת שהגייסות צרים עליה: 
 <strong>שאבי.</strong> כן יקרא לקיחת המים כמו ותשאב לכל גמליו (בראשית כ״ד:כ׳): 
 <strong>ורמסי.</strong> מל׳ רמיסה ודריכה: 
 <strong>בחומר.</strong> הוא הטיט וכפל הדבר במ״ש: 
 <strong>החזיקי.</strong> ענין אחיזה: 
 <strong>מלבן.</strong> מל׳ לבינה העומדים לבנין החומה:

### פסוק טו
 <strong>כילק.</strong> מין ארבה: 
 <strong>התכבד.</strong> ענין טיאוט וגריפה לנקות ובדרו״ל מכבדים את הבית (ברכות נה) וכן כבוד מכל כלי חמדה (לעיל ב):

### פסוק טז
 <strong>הרבית.</strong> מל׳ רבוי: 
 <strong>רוכליך.</strong> סוחריך וכן בעיר רוכלים שמו (יחזקאל י״ז:ד׳): 
 <strong>פשט.</strong> ענין פרישה: 
 <strong>ויעוף.</strong> מל׳ עפיפה ופריחה:

### פסוק יז
 <strong>מנזריך.</strong> מל׳ נזר ועטרה כמו את הנזר (מ״ב יא): 
 <strong>וטפסריך.</strong> ענין שררה כמו פקדו עליה טפסר (ירמיהו נ״א:כ״ז): 
 <strong>כגוב גובי.</strong> הוא מין ארבה וכן יוצר גובי (עמוס ז׳:א׳) ור״ל מין הגדול שבארבה ודוגמתו בעדי עדיים (יחזקאל ט״ז:ז׳) ור״ל בהטוב והיפה שבעדים: 
 <strong>בגדרות.</strong> מל׳ גדר וכותל: 
 <strong>קורה.</strong> מל׳ קור וצנה: 
 <strong>נודד.</strong> מל׳ נדידה: 
 <strong>אים.</strong> איה הם:

### פסוק יח
 <strong>נמו.</strong> מל׳ תנומה ושינה: 
 <strong>רועיך.</strong> מנהיגיך: 
 <strong>אדיריך.</strong> גבוריך: 
 <strong>נפושו.</strong> הוא מל׳ נופש ומרגוע כמו שבת וינפש (שמות לא):

### פסוק יט
 <strong>כהה.</strong> ענין עכירות וחושך כמו ככה הנגע (ויקרא יג): 
 <strong>נחלה.</strong> מל׳ חולי: 
 <strong>תקעו כף.</strong> ענין ההכות כף אל כף לשמחה וכן כל העמים תקעו כף (תהילים מ״ז:ב׳):

