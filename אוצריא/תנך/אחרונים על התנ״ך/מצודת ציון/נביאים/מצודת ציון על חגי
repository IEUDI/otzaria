<h1>מצודת ציון על חגי</h1>
רבי דוד אלטשולר
<h1>פרק א</h1>
<h2>פסוק א</h2>
<b>פחת.</b> שליט ומושל כמו פחות וסגנים (יחזקאל כג):
<h2>פסוק ד</h2>
<b>ספונים.</b> ענין תקרת הכסוי כמו וספון בארז (ירמיה כב): 
<b>חרב.</b> מלשון חורבן:
<h2>פסוק ה</h2>
<b>דרכיכם.</b> ר״ל עסקיכם וכן מעשות דרכיך (ישעיה נח):
<h2>פסוק ו</h2>
<b>לשכרה.</b> מלשון שכרות: 
<b>לחום.</b> מל׳ חמימות: 
<b>והמשתכר משתכר.</b> מלשון שכר וריוח: 
<b>צרור.</b> ענין קשור כמו צרור הכסף (משלי ז): 
<b>נקוב.</b> מל׳ נקב וחור:
<h2>פסוק ח</h2>
<b>וארצה.</b> מלשון רצוי:
<h2>פסוק ט</h2>
<b>ונפחתי.</b> מלשון הפחה נשיבת רוח הפה: 
<b>יען.</b> בעבור:
<h2>פסוק י</h2>
<b>כלאו.</b> ענין מניעה כמו ויכלא העם מהביא (שמות ל״ו:ו׳): 
<b>יבולה.</b> פריה כמו ואין יבול בגפנים (חבקוק ג׳:י״ז):
<h2>פסוק יא</h2>
<b>חורב.</b> יובש כמו חרבו המים (בראשית ח): 
<b>התירוש.</b> ענבי היין: 
<b>היצהר.</b> זיתי השמן:
<h2>פסוק יב</h2>
<b>ועל דברי.</b> ואל דברי:
<h2>פסוק יג</h2>
<b>מלאך.</b> שליח וכן אשר מלאך שלוח עליהם (יחזקאל כג):
<h2>פסוק יד</h2>
<b>ויער.</b> מל׳ תהעוררות: 
<b>רוח.</b> רצון כמו אל אשר יהיה שמה הרוח ללכת (שם א):
<h1>פרק ב</h1>
<h2>פסוק ו</h2>
<b>החרבה.</b> היבשה וכן אל החרבה (יהושע ד):
<h2>פסוק ז</h2>
<b>כבוד.</b> על העושר יאמר:
<h2>פסוק יב</h2>
<b>ישא.</b> מל׳ משא וסבל: 
<b>קדש.</b> ר״ל מובדל מפני הטומאה כי לשון קדש יאמר על דבר המובדל בין לטהרה בין לטומאה בין לאיסור כמ״ש פן תקדש המלאה (דברים כ״ב:ט׳): 
<b>בכנף בגדו.</b> בשולי בגדו: 
<b>הנזיד.</b> התבשיל כמו ונזיד עדשים (בראשית כה):
<h2>פסוק טז</h2>
<b>ערמת.</b> כן יקרא כרי תבואה כמו בקצה (רות ג): 
<b>היקב.</b> הוא הבור שהיין יורד שם מן הגת: 
<b>לחשוף.</b> ענין שאיבה כמו ולחשוף מים מגבא (ישעיהו ל׳:י״ד): 
<b>פורה.</b> כן יקרא הגת וכן פורה דרכתי לבדי (שם סג):
<h2>פסוק יז</h2>
<b>בשדפון.</b> ענין לקות הזרע עד לא נגמר הבשול: 
<b>ובירקון.</b> היא הכספת פני התבואה ונהפך לירקון:
<h2>פסוק יט</h2>
<b>במגורה.</b> כן יקרא אוצר התבואה וכן נהרסו ממגורות (יואל א): 
<b>ועד.</b> ענינו כמו אפי׳ וכן ועד כפר הפרזי (ש״א ו): 
<b>נשא.</b> ענין גדול והצמחה:
<h2>פסוק כב</h2>
<b>והשמדתי.</b> ענין כליון:
<h2>פסוק כג</h2>
<b>כחותם.</b> טבעת העשוי לחתום בו אגרות:
