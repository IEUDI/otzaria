# מצודת ציון על חגי
רבי דוד אלטשולר
## פרק א
### פסוק א
 <strong>פחת.</strong> שליט ומושל כמו פחות וסגנים (יחזקאל כג):

### פסוק ד
 <strong>ספונים.</strong> ענין תקרת הכסוי כמו וספון בארז (ירמיה כב): 
 <strong>חרב.</strong> מלשון חורבן:

### פסוק ה
 <strong>דרכיכם.</strong> ר״ל עסקיכם וכן מעשות דרכיך (ישעיה נח):

### פסוק ו
 <strong>לשכרה.</strong> מלשון שכרות: 
 <strong>לחום.</strong> מל׳ חמימות: 
 <strong>והמשתכר משתכר.</strong> מלשון שכר וריוח: 
 <strong>צרור.</strong> ענין קשור כמו צרור הכסף (משלי ז): 
 <strong>נקוב.</strong> מל׳ נקב וחור:

### פסוק ח
 <strong>וארצה.</strong> מלשון רצוי:

### פסוק ט
 <strong>ונפחתי.</strong> מלשון הפחה נשיבת רוח הפה: 
 <strong>יען.</strong> בעבור:

### פסוק י
 <strong>כלאו.</strong> ענין מניעה כמו ויכלא העם מהביא (שמות ל״ו:ו׳): 
 <strong>יבולה.</strong> פריה כמו ואין יבול בגפנים (חבקוק ג׳:י״ז):

### פסוק יא
 <strong>חורב.</strong> יובש כמו חרבו המים (בראשית ח): 
 <strong>התירוש.</strong> ענבי היין: 
 <strong>היצהר.</strong> זיתי השמן:

### פסוק יב
 <strong>ועל דברי.</strong> ואל דברי:

### פסוק יג
 <strong>מלאך.</strong> שליח וכן אשר מלאך שלוח עליהם (יחזקאל כג):

### פסוק יד
 <strong>ויער.</strong> מל׳ תהעוררות: 
 <strong>רוח.</strong> רצון כמו אל אשר יהיה שמה הרוח ללכת (שם א):


## פרק ב
### פסוק ו
 <strong>החרבה.</strong> היבשה וכן אל החרבה (יהושע ד):

### פסוק ז
 <strong>כבוד.</strong> על העושר יאמר:

### פסוק יב
 <strong>ישא.</strong> מל׳ משא וסבל: 
 <strong>קדש.</strong> ר״ל מובדל מפני הטומאה כי לשון קדש יאמר על דבר המובדל בין לטהרה בין לטומאה בין לאיסור כמ״ש פן תקדש המלאה (דברים כ״ב:ט׳): 
 <strong>בכנף בגדו.</strong> בשולי בגדו: 
 <strong>הנזיד.</strong> התבשיל כמו ונזיד עדשים (בראשית כה):

### פסוק טז
 <strong>ערמת.</strong> כן יקרא כרי תבואה כמו בקצה (רות ג): 
 <strong>היקב.</strong> הוא הבור שהיין יורד שם מן הגת: 
 <strong>לחשוף.</strong> ענין שאיבה כמו ולחשוף מים מגבא (ישעיהו ל׳:י״ד): 
 <strong>פורה.</strong> כן יקרא הגת וכן פורה דרכתי לבדי (שם סג):

### פסוק יז
 <strong>בשדפון.</strong> ענין לקות הזרע עד לא נגמר הבשול: 
 <strong>ובירקון.</strong> היא הכספת פני התבואה ונהפך לירקון:

### פסוק יט
 <strong>במגורה.</strong> כן יקרא אוצר התבואה וכן נהרסו ממגורות (יואל א): 
 <strong>ועד.</strong> ענינו כמו אפי׳ וכן ועד כפר הפרזי (ש״א ו): 
 <strong>נשא.</strong> ענין גדול והצמחה:

### פסוק כב
 <strong>והשמדתי.</strong> ענין כליון:

### פסוק כג
 <strong>כחותם.</strong> טבעת העשוי לחתום בו אגרות:

