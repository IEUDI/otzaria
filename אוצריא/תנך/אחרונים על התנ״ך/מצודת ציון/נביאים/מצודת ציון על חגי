# מצודת ציון על חגי
רבי דוד אלטשולר
## פרק א
### פסוק א
 <b>פחת.</b> שליט ומושל כמו פחות וסגנים (יחזקאל כג):

### פסוק ד
 <b>ספונים.</b> ענין תקרת הכסוי כמו וספון בארז (ירמיה כב): 
 <b>חרב.</b> מלשון חורבן:

### פסוק ה
 <b>דרכיכם.</b> ר״ל עסקיכם וכן מעשות דרכיך (ישעיה נח):

### פסוק ו
 <b>לשכרה.</b> מלשון שכרות: 
 <b>לחום.</b> מל׳ חמימות: 
 <b>והמשתכר משתכר.</b> מלשון שכר וריוח: 
 <b>צרור.</b> ענין קשור כמו צרור הכסף (משלי ז): 
 <b>נקוב.</b> מל׳ נקב וחור:

### פסוק ח
 <b>וארצה.</b> מלשון רצוי:

### פסוק ט
 <b>ונפחתי.</b> מלשון הפחה נשיבת רוח הפה: 
 <b>יען.</b> בעבור:

### פסוק י
 <b>כלאו.</b> ענין מניעה כמו ויכלא העם מהביא (שמות ל״ו:ו׳): 
 <b>יבולה.</b> פריה כמו ואין יבול בגפנים (חבקוק ג׳:י״ז):

### פסוק יא
 <b>חורב.</b> יובש כמו חרבו המים (בראשית ח): 
 <b>התירוש.</b> ענבי היין: 
 <b>היצהר.</b> זיתי השמן:

### פסוק יב
 <b>ועל דברי.</b> ואל דברי:

### פסוק יג
 <b>מלאך.</b> שליח וכן אשר מלאך שלוח עליהם (יחזקאל כג):

### פסוק יד
 <b>ויער.</b> מל׳ תהעוררות: 
 <b>רוח.</b> רצון כמו אל אשר יהיה שמה הרוח ללכת (שם א):


## פרק ב
### פסוק ו
 <b>החרבה.</b> היבשה וכן אל החרבה (יהושע ד):

### פסוק ז
 <b>כבוד.</b> על העושר יאמר:

### פסוק יב
 <b>ישא.</b> מל׳ משא וסבל: 
 <b>קדש.</b> ר״ל מובדל מפני הטומאה כי לשון קדש יאמר על דבר המובדל בין לטהרה בין לטומאה בין לאיסור כמ״ש פן תקדש המלאה (דברים כ״ב:ט׳): 
 <b>בכנף בגדו.</b> בשולי בגדו: 
 <b>הנזיד.</b> התבשיל כמו ונזיד עדשים (בראשית כה):

### פסוק טז
 <b>ערמת.</b> כן יקרא כרי תבואה כמו בקצה (רות ג): 
 <b>היקב.</b> הוא הבור שהיין יורד שם מן הגת: 
 <b>לחשוף.</b> ענין שאיבה כמו ולחשוף מים מגבא (ישעיהו ל׳:י״ד): 
 <b>פורה.</b> כן יקרא הגת וכן פורה דרכתי לבדי (שם סג):

### פסוק יז
 <b>בשדפון.</b> ענין לקות הזרע עד לא נגמר הבשול: 
 <b>ובירקון.</b> היא הכספת פני התבואה ונהפך לירקון:

### פסוק יט
 <b>במגורה.</b> כן יקרא אוצר התבואה וכן נהרסו ממגורות (יואל א): 
 <b>ועד.</b> ענינו כמו אפי׳ וכן ועד כפר הפרזי (ש״א ו): 
 <b>נשא.</b> ענין גדול והצמחה:

### פסוק כב
 <b>והשמדתי.</b> ענין כליון:

### פסוק כג
 <b>כחותם.</b> טבעת העשוי לחתום בו אגרות:

