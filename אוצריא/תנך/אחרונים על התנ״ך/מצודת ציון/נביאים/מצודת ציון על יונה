# מצודת ציון על יונה
רבי דוד אלטשולר
## פרק א
### פסוק ג
 <b>תרשישה.</b> לתרשיש והוא שם מקום: 
 <b>יפו.</b> שם העיר שעל הנמל: 
 <b>אניה.</b> ספינה:

### פסוק ד
 <b>הטיל.</b> ענין הסעה כי ורוח נסע (במדבר יב) ת״א נטל: 
 <b>סער.</b> הרעשת גלים מן הסערה: 
 <b>חשבה.</b> מל׳ מחשב׳:

### פסוק ה
 <b>המלחי׳.</b> כן יקראו מוליכי הספינ׳ וכן כל אניות הים ומלחיהם (יחזקאל כו): 
 <b>ויטילו.</b> ענין השלכה כמו והטלתי אתכם (ירמיה טז): 
 <b>ירכתי.</b> עבר וצד כמו ירך המזבח (ויקרא א): 
 <b>וירדם.</b> הוא שינה עמוקה וכן והוא נרדם ויעף (שופטי׳ ד):

### פסוק ו
 <b>רב החובל.</b> שר מנהיגי הספינה כי רב הוא שר וכן ורבי המלך (ירמיה מא) ומנהיגי הספינה יקראו חובלים על כי מושכים בחבלי הוילון להפנותה מול הרוח וכן המה חבליך (יחזקאל כז): 
 <b>אולי.</b> עניינו כמו שמא: 
 <b>יתעשת.</b> ענין מחשבה כמו אבדו עשתנותיו (תהלים קמו): 
 <b>לנו.</b> עלינו: 
 <b>ולא נאבד.</b> הוי״ו הוא במקום שי״ן וכן ויקחו לי תרומה (שמות כ״ה:ב׳) ור״ל שיקחו:

### פסוק ז
 <b>לכו.</b> ענין זרוז: 
 <b>בשלמי.</b> בעבור מי:

### פסוק ח
 <b>נא.</b> עתה: 
 <b>ומאין.</b> מאיזה מקום:

### פסוק ט
 <b>עברי.</b> כן יקראו בני ישראל וכן מילדי העברים (שם א) על כי מקור מחצבם מעבר הנהר:

### פסוק יא
 <b>וסוער.</b> מרעיש בהרמת הגלים מן הסערה:

### פסוק יב
 <b>שאוני.</b> ענין לקיחה: 
 <b>והטילוני.</b> ענין השלכה: 
 <b>בשלי.</b> בעבורי:

### פסוק יג
 <b>ויחתרו.</b> ענין חפירה וכן אם יחתרו בשאול (עמוס ט׳:ב׳) ור״ל השיטו במשוטו׳ בתוך הים ונדמה כאלו חופרים בים:

### פסוק יד
 <b>אנה.</b> ענין בקשה כמו אנא ה׳ הושיעה נא (תהילים קי״ח:כ״ה):

### פסוק טו
 <b>ויעמוד.</b> ענין שתיקה כמו עמדו לא ענו עוד (איוב לב): 
 <b>מזעפו.</b> ענין קצף כמו זעף ה׳ אשא (מיכה ז) ועל הרעשת הגלים יאמר שנראה אז כאלו הים כועס ומתקצף:


## פרק ב
### פסוק א
 <b>וימן.</b> ענין הזמנה כמו וימן להם המלך (דניאל א׳:ה׳):

### פסוק ג
 <b>מבטן שאול.</b> ר״ל מעומק הקבר: 
 <b>שועתי.</b> ענין צעקה כמו הקשיבה לקול שועי (תהלים ט):

### פסוק ד
 <b>מצולה.</b> כן יקרא עומק המים וכן השלכת במצולות (נחמיה ט): 
 <b>בלבב.</b> ר״ל בחוזק והוא ל׳ מושאל על כי הלב הוא החזוק מבע״ח: 
 <b>משבריך.</b> כן יקראו גלי הים ע״ש שנראה כשוברים את הים וחוזרים ונשברים וכן משברי׳ יתחטאו (איוב מ״א:י״ז) וכפל המלה בשמות נרדפים ואמר וגליך וכן אדמת עפר (דניאל יב):

### פסוק ה
 <b>נגרשתי.</b> מל׳ גרושין: 
 <b>להביט.</b> לראות:

### פסוק ו
 <b>אפפוני.</b> ענין הקפה וסבוב כמו אפפו עלי רעות (תהילים מ׳:י״ג): 
 <b>תהום.</b> עומק הים: 
 <b>סוף.</b> מין דשא הגדל במים וכן קנה וסוף קמלו (ישעיהו י״ט:ו׳): 
 <b>חבוש.</b> ענין קשירה כמו ולנשברת לא חבשתם (יחזקאל ל״ד:ד׳):

### פסוק ז
 <b>לקצבי.</b> ענין אחרית וסוף והוא מל׳ ויקצב עץ (מ״ב ו) כי אחרית דבר החתוך הוא במקום שנחתך: 
 <b>בריחיה.</b> מל׳ בריח והוא כעין מטה המושם לרוחב השער לסגרו: 
 <b>בעדי.</b> כנגדי וכן וסגרת הדלת בעדך (שם ד): 
 <b>משחת.</b> ענין בור וחפירה כמו בשחתם נתפש (יחזקאל יט):

### פסוק ח
 <b>בהתעטף.</b> מל׳ עטיפה ולבישה כי כשהאדם הוא בצרה הוא מעונה וכפוף כאלו מעוטף קצתו בקצתו וכן העטופים ברעב (איכה ב):

### פסוק ט
 <b>הבלי.</b> מל׳ הבל ודבר שאין בו ממש:

### פסוק יא
 <b>ויקא.</b> ענין הוצאה דרך הפה כמו פן תשבענו והקאתו (משלי כ״ה:ט״ז):


## פרק ג
### פסוק ג
 <b>לאלהים.</b> דרך המקרא כשרוצה להגדיל דבר בתכלית סומכו למלת אל וכן ארזי אל (תהלים פ): 
### פסוק ד
 <b>ויחל.</b> מל׳ התחלה:

### פסוק ו
 <b>אדרתו.</b> ת״י לבוש יקריה וכן אדרוז שנער (יהושע ז) והוא מל׳ אדיר: 
 <b>שק.</b> יריעה עבה:

### פסוק ז
 <b>ויזעק.</b> הכריז בקול זעקה: 
 <b>מטעם.</b> ענין עצה הנאמרה בטעם וכן וטעם זקנים יקח (איוב י״ב:כ׳): 
 <b>יטעמו.</b> מל׳ טעימה וענינו אכילה מועטת: 
 <b>מאומה.</b> שום דבר: 
 <b>ירעו.</b> מל׳ מרעה:

### פסוק ח
 <b>בחזקה.</b> ר״ל בכל לב:

### פסוק ט
 <b>ונחם.</b> ענין הפוך מחשבה וחרטה:


## פרק ד
### פסוק א
 <b>וירע.</b> מל׳ רעה:

### פסוק ב
 <b>עד.</b> בעוד וכן עד זה מדבר (שם א): 
 <b>קדמתי.</b> מל׳ הקדמה וזרוז:

### פסוק ד
 <b>ההיטב.</b> ענין חוזק וכן שברו היטב (מ״ב י״א):

### פסוק ו
 <b>וימן.</b> ענין הזמנה: 
 <b>קיקיון.</b> שם עשב שעליו גדולים ורוב ים:

### פסוק ז
 <b>השחר.</b> הוא האור הנוצץ בפאת המזרח טרם צאת השמש על הארץ: 
 <b>ותך.</b> ר״ל חתכה ופסקה:

### פסוק ח
 <b>חרישית.</b> מל׳ חרש: 
 <b>ותך.</b> ר״ל זרחה והשליך ניצוציו: 
 <b>ויתעלף.</b> ענין חלשות והעדר ההרגשה כמו בניך עולפו (ישעיה נא):

### פסוק י
 <b>חסת.</b> מל׳ חס וחמלה: 
 <b>עמלת.</b> מל׳ עמל ויגיעה: 
 <b>גדלתו.</b> ענין הצמחה: 
 <b>שבן.</b> בן בחיר״ק כמו בן בסגו״ל וכן בן נון (יהושע א) ור״ל בזמן לילה וכן כבש בן שנתו (ויקרא יב): 
 <b>אבד.</b> נאבד:

### פסוק יא
 <b>רבו.</b> הוא עשרת אלפים: 
 <b>רבה.</b> מרובה:


