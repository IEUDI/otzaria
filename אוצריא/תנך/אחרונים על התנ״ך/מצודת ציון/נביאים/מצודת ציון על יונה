# מצודת ציון על יונה
רבי דוד אלטשולר
## פרק א
### פסוק ג
 <strong>תרשישה.</strong> לתרשיש והוא שם מקום: 
 <strong>יפו.</strong> שם העיר שעל הנמל: 
 <strong>אניה.</strong> ספינה:

### פסוק ד
 <strong>הטיל.</strong> ענין הסעה כי ורוח נסע (במדבר יב) ת״א נטל: 
 <strong>סער.</strong> הרעשת גלים מן הסערה: 
 <strong>חשבה.</strong> מל׳ מחשב׳:

### פסוק ה
 <strong>המלחי׳.</strong> כן יקראו מוליכי הספינ׳ וכן כל אניות הים ומלחיהם (יחזקאל כו): 
 <strong>ויטילו.</strong> ענין השלכה כמו והטלתי אתכם (ירמיה טז): 
 <strong>ירכתי.</strong> עבר וצד כמו ירך המזבח (ויקרא א): 
 <strong>וירדם.</strong> הוא שינה עמוקה וכן והוא נרדם ויעף (שופטי׳ ד):

### פסוק ו
 <strong>רב החובל.</strong> שר מנהיגי הספינה כי רב הוא שר וכן ורבי המלך (ירמיה מא) ומנהיגי הספינה יקראו חובלים על כי מושכים בחבלי הוילון להפנותה מול הרוח וכן המה חבליך (יחזקאל כז): 
 <strong>אולי.</strong> עניינו כמו שמא: 
 <strong>יתעשת.</strong> ענין מחשבה כמו אבדו עשתנותיו (תהלים קמו): 
 <strong>לנו.</strong> עלינו: 
 <strong>ולא נאבד.</strong> הוי״ו הוא במקום שי״ן וכן ויקחו לי תרומה (שמות כ״ה:ב׳) ור״ל שיקחו:

### פסוק ז
 <strong>לכו.</strong> ענין זרוז: 
 <strong>בשלמי.</strong> בעבור מי:

### פסוק ח
 <strong>נא.</strong> עתה: 
 <strong>ומאין.</strong> מאיזה מקום:

### פסוק ט
 <strong>עברי.</strong> כן יקראו בני ישראל וכן מילדי העברים (שם א) על כי מקור מחצבם מעבר הנהר:

### פסוק יא
 <strong>וסוער.</strong> מרעיש בהרמת הגלים מן הסערה:

### פסוק יב
 <strong>שאוני.</strong> ענין לקיחה: 
 <strong>והטילוני.</strong> ענין השלכה: 
 <strong>בשלי.</strong> בעבורי:

### פסוק יג
 <strong>ויחתרו.</strong> ענין חפירה וכן אם יחתרו בשאול (עמוס ט׳:ב׳) ור״ל השיטו במשוטו׳ בתוך הים ונדמה כאלו חופרים בים:

### פסוק יד
 <strong>אנה.</strong> ענין בקשה כמו אנא ה׳ הושיעה נא (תהילים קי״ח:כ״ה):

### פסוק טו
 <strong>ויעמוד.</strong> ענין שתיקה כמו עמדו לא ענו עוד (איוב לב): 
 <strong>מזעפו.</strong> ענין קצף כמו זעף ה׳ אשא (מיכה ז) ועל הרעשת הגלים יאמר שנראה אז כאלו הים כועס ומתקצף:


## פרק ב
### פסוק א
 <strong>וימן.</strong> ענין הזמנה כמו וימן להם המלך (דניאל א׳:ה׳):

### פסוק ג
 <strong>מבטן שאול.</strong> ר״ל מעומק הקבר: 
 <strong>שועתי.</strong> ענין צעקה כמו הקשיבה לקול שועי (תהלים ט):

### פסוק ד
 <strong>מצולה.</strong> כן יקרא עומק המים וכן השלכת במצולות (נחמיה ט): 
 <strong>בלבב.</strong> ר״ל בחוזק והוא ל׳ מושאל על כי הלב הוא החזוק מבע״ח: 
 <strong>משבריך.</strong> כן יקראו גלי הים ע״ש שנראה כשוברים את הים וחוזרים ונשברים וכן משברי׳ יתחטאו (איוב מ״א:י״ז) וכפל המלה בשמות נרדפים ואמר וגליך וכן אדמת עפר (דניאל יב):

### פסוק ה
 <strong>נגרשתי.</strong> מל׳ גרושין: 
 <strong>להביט.</strong> לראות:

### פסוק ו
 <strong>אפפוני.</strong> ענין הקפה וסבוב כמו אפפו עלי רעות (תהילים מ׳:י״ג): 
 <strong>תהום.</strong> עומק הים: 
 <strong>סוף.</strong> מין דשא הגדל במים וכן קנה וסוף קמלו (ישעיהו י״ט:ו׳): 
 <strong>חבוש.</strong> ענין קשירה כמו ולנשברת לא חבשתם (יחזקאל ל״ד:ד׳):

### פסוק ז
 <strong>לקצבי.</strong> ענין אחרית וסוף והוא מל׳ ויקצב עץ (מ״ב ו) כי אחרית דבר החתוך הוא במקום שנחתך: 
 <strong>בריחיה.</strong> מל׳ בריח והוא כעין מטה המושם לרוחב השער לסגרו: 
 <strong>בעדי.</strong> כנגדי וכן וסגרת הדלת בעדך (שם ד): 
 <strong>משחת.</strong> ענין בור וחפירה כמו בשחתם נתפש (יחזקאל יט):

### פסוק ח
 <strong>בהתעטף.</strong> מל׳ עטיפה ולבישה כי כשהאדם הוא בצרה הוא מעונה וכפוף כאלו מעוטף קצתו בקצתו וכן העטופים ברעב (איכה ב):

### פסוק ט
 <strong>הבלי.</strong> מל׳ הבל ודבר שאין בו ממש:

### פסוק יא
 <strong>ויקא.</strong> ענין הוצאה דרך הפה כמו פן תשבענו והקאתו (משלי כ״ה:ט״ז):


## פרק ג
### פסוק ג
 <strong>לאלהים.</strong> דרך המקרא כשרוצה להגדיל דבר בתכלית סומכו למלת אל וכן ארזי אל (תהלים פ): 
### פסוק ד
 <strong>ויחל.</strong> מל׳ התחלה:

### פסוק ו
 <strong>אדרתו.</strong> ת״י לבוש יקריה וכן אדרוז שנער (יהושע ז) והוא מל׳ אדיר: 
 <strong>שק.</strong> יריעה עבה:

### פסוק ז
 <strong>ויזעק.</strong> הכריז בקול זעקה: 
 <strong>מטעם.</strong> ענין עצה הנאמרה בטעם וכן וטעם זקנים יקח (איוב י״ב:כ׳): 
 <strong>יטעמו.</strong> מל׳ טעימה וענינו אכילה מועטת: 
 <strong>מאומה.</strong> שום דבר: 
 <strong>ירעו.</strong> מל׳ מרעה:

### פסוק ח
 <strong>בחזקה.</strong> ר״ל בכל לב:

### פסוק ט
 <strong>ונחם.</strong> ענין הפוך מחשבה וחרטה:


## פרק ד
### פסוק א
 <strong>וירע.</strong> מל׳ רעה:

### פסוק ב
 <strong>עד.</strong> בעוד וכן עד זה מדבר (שם א): 
 <strong>קדמתי.</strong> מל׳ הקדמה וזרוז:

### פסוק ד
 <strong>ההיטב.</strong> ענין חוזק וכן שברו היטב (מ״ב י״א):

### פסוק ו
 <strong>וימן.</strong> ענין הזמנה: 
 <strong>קיקיון.</strong> שם עשב שעליו גדולים ורוב ים:

### פסוק ז
 <strong>השחר.</strong> הוא האור הנוצץ בפאת המזרח טרם צאת השמש על הארץ: 
 <strong>ותך.</strong> ר״ל חתכה ופסקה:

### פסוק ח
 <strong>חרישית.</strong> מל׳ חרש: 
 <strong>ותך.</strong> ר״ל זרחה והשליך ניצוציו: 
 <strong>ויתעלף.</strong> ענין חלשות והעדר ההרגשה כמו בניך עולפו (ישעיה נא):

### פסוק י
 <strong>חסת.</strong> מל׳ חס וחמלה: 
 <strong>עמלת.</strong> מל׳ עמל ויגיעה: 
 <strong>גדלתו.</strong> ענין הצמחה: 
 <strong>שבן.</strong> בן בחיר״ק כמו בן בסגו״ל וכן בן נון (יהושע א) ור״ל בזמן לילה וכן כבש בן שנתו (ויקרא יב): 
 <strong>אבד.</strong> נאבד:

### פסוק יא
 <strong>רבו.</strong> הוא עשרת אלפים: 
 <strong>רבה.</strong> מרובה:


