<h1>מצודת ציון על יונה</h1>
רבי דוד אלטשולר
<h1>פרק א</h1>
<h2>פסוק ג</h2>
<b>תרשישה.</b> לתרשיש והוא שם מקום: 
<b>יפו.</b> שם העיר שעל הנמל: 
<b>אניה.</b> ספינה:
<h2>פסוק ד</h2>
<b>הטיל.</b> ענין הסעה כי ורוח נסע (במדבר יב) ת״א נטל: 
<b>סער.</b> הרעשת גלים מן הסערה: 
<b>חשבה.</b> מל׳ מחשב׳:
<h2>פסוק ה</h2>
<b>המלחי׳.</b> כן יקראו מוליכי הספינ׳ וכן כל אניות הים ומלחיהם (יחזקאל כו): 
<b>ויטילו.</b> ענין השלכה כמו והטלתי אתכם (ירמיה טז): 
<b>ירכתי.</b> עבר וצד כמו ירך המזבח (ויקרא א): 
<b>וירדם.</b> הוא שינה עמוקה וכן והוא נרדם ויעף (שופטי׳ ד):
<h2>פסוק ו</h2>
<b>רב החובל.</b> שר מנהיגי הספינה כי רב הוא שר וכן ורבי המלך (ירמיה מא) ומנהיגי הספינה יקראו חובלים על כי מושכים בחבלי הוילון להפנותה מול הרוח וכן המה חבליך (יחזקאל כז): 
<b>אולי.</b> עניינו כמו שמא: 
<b>יתעשת.</b> ענין מחשבה כמו אבדו עשתנותיו (תהלים קמו): 
<b>לנו.</b> עלינו: 
<b>ולא נאבד.</b> הוי״ו הוא במקום שי״ן וכן ויקחו לי תרומה (שמות כ״ה:ב׳) ור״ל שיקחו:
<h2>פסוק ז</h2>
<b>לכו.</b> ענין זרוז: 
<b>בשלמי.</b> בעבור מי:
<h2>פסוק ח</h2>
<b>נא.</b> עתה: 
<b>ומאין.</b> מאיזה מקום:
<h2>פסוק ט</h2>
<b>עברי.</b> כן יקראו בני ישראל וכן מילדי העברים (שם א) על כי מקור מחצבם מעבר הנהר:
<h2>פסוק יא</h2>
<b>וסוער.</b> מרעיש בהרמת הגלים מן הסערה:
<h2>פסוק יב</h2>
<b>שאוני.</b> ענין לקיחה: 
<b>והטילוני.</b> ענין השלכה: 
<b>בשלי.</b> בעבורי:
<h2>פסוק יג</h2>
<b>ויחתרו.</b> ענין חפירה וכן אם יחתרו בשאול (עמוס ט׳:ב׳) ור״ל השיטו במשוטו׳ בתוך הים ונדמה כאלו חופרים בים:
<h2>פסוק יד</h2>
<b>אנה.</b> ענין בקשה כמו אנא ה׳ הושיעה נא (תהילים קי״ח:כ״ה):
<h2>פסוק טו</h2>
<b>ויעמוד.</b> ענין שתיקה כמו עמדו לא ענו עוד (איוב לב): 
<b>מזעפו.</b> ענין קצף כמו זעף ה׳ אשא (מיכה ז) ועל הרעשת הגלים יאמר שנראה אז כאלו הים כועס ומתקצף:
<h1>פרק ב</h1>
<h2>פסוק א</h2>
<b>וימן.</b> ענין הזמנה כמו וימן להם המלך (דניאל א׳:ה׳):
<h2>פסוק ג</h2>
<b>מבטן שאול.</b> ר״ל מעומק הקבר: 
<b>שועתי.</b> ענין צעקה כמו הקשיבה לקול שועי (תהלים ט):
<h2>פסוק ד</h2>
<b>מצולה.</b> כן יקרא עומק המים וכן השלכת במצולות (נחמיה ט): 
<b>בלבב.</b> ר״ל בחוזק והוא ל׳ מושאל על כי הלב הוא החזוק מבע״ח: 
<b>משבריך.</b> כן יקראו גלי הים ע״ש שנראה כשוברים את הים וחוזרים ונשברים וכן משברי׳ יתחטאו (איוב מ״א:י״ז) וכפל המלה בשמות נרדפים ואמר וגליך וכן אדמת עפר (דניאל יב):
<h2>פסוק ה</h2>
<b>נגרשתי.</b> מל׳ גרושין: 
<b>להביט.</b> לראות:
<h2>פסוק ו</h2>
<b>אפפוני.</b> ענין הקפה וסבוב כמו אפפו עלי רעות (תהילים מ׳:י״ג): 
<b>תהום.</b> עומק הים: 
<b>סוף.</b> מין דשא הגדל במים וכן קנה וסוף קמלו (ישעיהו י״ט:ו׳): 
<b>חבוש.</b> ענין קשירה כמו ולנשברת לא חבשתם (יחזקאל ל״ד:ד׳):
<h2>פסוק ז</h2>
<b>לקצבי.</b> ענין אחרית וסוף והוא מל׳ ויקצב עץ (מ״ב ו) כי אחרית דבר החתוך הוא במקום שנחתך: 
<b>בריחיה.</b> מל׳ בריח והוא כעין מטה המושם לרוחב השער לסגרו: 
<b>בעדי.</b> כנגדי וכן וסגרת הדלת בעדך (שם ד): 
<b>משחת.</b> ענין בור וחפירה כמו בשחתם נתפש (יחזקאל יט):
<h2>פסוק ח</h2>
<b>בהתעטף.</b> מל׳ עטיפה ולבישה כי כשהאדם הוא בצרה הוא מעונה וכפוף כאלו מעוטף קצתו בקצתו וכן העטופים ברעב (איכה ב):
<h2>פסוק ט</h2>
<b>הבלי.</b> מל׳ הבל ודבר שאין בו ממש:
<h2>פסוק יא</h2>
<b>ויקא.</b> ענין הוצאה דרך הפה כמו פן תשבענו והקאתו (משלי כ״ה:ט״ז):
<h1>פרק ג</h1>
<h2>פסוק ג</h2>
<b>לאלהים.</b> דרך המקרא כשרוצה להגדיל דבר בתכלית סומכו למלת אל וכן ארזי אל (תהלים פ): 
<h2>פסוק ד</h2>
<b>ויחל.</b> מל׳ התחלה:
<h2>פסוק ו</h2>
<b>אדרתו.</b> ת״י לבוש יקריה וכן אדרוז שנער (יהושע ז) והוא מל׳ אדיר: 
<b>שק.</b> יריעה עבה:
<h2>פסוק ז</h2>
<b>ויזעק.</b> הכריז בקול זעקה: 
<b>מטעם.</b> ענין עצה הנאמרה בטעם וכן וטעם זקנים יקח (איוב י״ב:כ׳): 
<b>יטעמו.</b> מל׳ טעימה וענינו אכילה מועטת: 
<b>מאומה.</b> שום דבר: 
<b>ירעו.</b> מל׳ מרעה:
<h2>פסוק ח</h2>
<b>בחזקה.</b> ר״ל בכל לב:
<h2>פסוק ט</h2>
<b>ונחם.</b> ענין הפוך מחשבה וחרטה:
<h1>פרק ד</h1>
<h2>פסוק א</h2>
<b>וירע.</b> מל׳ רעה:
<h2>פסוק ב</h2>
<b>עד.</b> בעוד וכן עד זה מדבר (שם א): 
<b>קדמתי.</b> מל׳ הקדמה וזרוז:
<h2>פסוק ד</h2>
<b>ההיטב.</b> ענין חוזק וכן שברו היטב (מ״ב י״א):
<h2>פסוק ו</h2>
<b>וימן.</b> ענין הזמנה: 
<b>קיקיון.</b> שם עשב שעליו גדולים ורוב ים:
<h2>פסוק ז</h2>
<b>השחר.</b> הוא האור הנוצץ בפאת המזרח טרם צאת השמש על הארץ: 
<b>ותך.</b> ר״ל חתכה ופסקה:
<h2>פסוק ח</h2>
<b>חרישית.</b> מל׳ חרש: 
<b>ותך.</b> ר״ל זרחה והשליך ניצוציו: 
<b>ויתעלף.</b> ענין חלשות והעדר ההרגשה כמו בניך עולפו (ישעיה נא):
<h2>פסוק י</h2>
<b>חסת.</b> מל׳ חס וחמלה: 
<b>עמלת.</b> מל׳ עמל ויגיעה: 
<b>גדלתו.</b> ענין הצמחה: 
<b>שבן.</b> בן בחיר״ק כמו בן בסגו״ל וכן בן נון (יהושע א) ור״ל בזמן לילה וכן כבש בן שנתו (ויקרא יב): 
<b>אבד.</b> נאבד:
<h2>פסוק יא</h2>
<b>רבו.</b> הוא עשרת אלפים: 
<b>רבה.</b> מרובה:
