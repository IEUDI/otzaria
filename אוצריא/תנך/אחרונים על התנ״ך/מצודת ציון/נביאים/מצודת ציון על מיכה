<h1>מצודת ציון על מיכה</h1>
רבי דוד אלטשולר
<h1>פרק א</h1>
<h2>פסוק א</h2>
<b>המורשתי.</b> מן מורישה והיא מערי יהודה:
<h2>פסוק ב</h2>
<b>הקשיבי.</b> ענין שמיעה:
<h2>פסוק ג</h2>
<b>ודרך.</b> מלשון דריכה ורמיסה: 
<b>במתי.</b> ענין גובה כמו ועל במותי ידריכני (חבקוק ג׳:י״ט):
<h2>פסוק ד</h2>
<b>ונמסו.</b> ענין המגה והמסה: 
<b>יתבקעו.</b> מל׳ בקיעה: 
<b>כדונג.</b> הוא השעוה וכן היה לבי כדונג (תהלים כד): 
<b>מוגרים.</b> ענין הזלה ושפיכה כמו וכמים הנגרים (ש״ב יד): 
<b>במורד.</b> במקום מדרון והוא מלשון ירידה וכן ויכום במורד (יהושע ז):
<h2>פסוק ה</h2>
<b>במות.</b> מזבחות של עכו״ם:
<h2>פסוק ו</h2>
<b>לעי.</b> ענין תל וגל כמו שמו את ירושלים לעיים (תהילים ע״ט:א׳): 
<b>למטעי.</b> מלשון נטיעה: 
<b>והגרתי.</b> ענין הזלה ושפיכה ואמר בלשון שאלה על ההפלה: 
<b>לגי.</b> לעמק:
<h2>פסוק ז</h2>
<b>יכתו.</b> מל׳ כתיתה ושבירה: 
<b>אתנניה.</b> מל׳ אתנן: 
<b>עצביה.</b> העכו״ם תקרא כן על כי מעצבת לב עובדיה קורא ואינו נענה:
<h2>פסוק ח</h2>
<b>ואילילה.</b> מל׳ יללה: 
<b>שולל.</b> ענין שטות וטרוף הדעת וכן מוליך יועצים שולל (איוב י״ב:י״ז): 
<b>כתנים.</b> מין נחש: 
<b>כבנות יענה.</b> שם עוף בת היענה:
<h2>פסוק ט</h2>
<b>אנושה.</b> כאובה ביותר כמו אנוש חצי (שם לד): 
<b>שער עמי.</b> עיר עמי וכן באחד שעריך (דברים יז):
<h2>פסוק י</h2>
<b>התפלשי.</b> ענין הגלגול והלכלוך וכן והתפלשו אדירי הצאן (ירמיהו כ״ה:ל״ד):
<h2>פסוק יא</h2>
<b>עריה.</b> ענין גלוי כמו ואת ערום ועריה (יחזקאל טז): 
<b>בשת.</b> הוא כנוי לערוה וכן והחזיקה במבושיו (דברים כה):
<h2>פסוק יב</h2>
<b>חלה.</b> מל׳ חיל וחלחלה:
<h2>פסוק יג</h2>
<b>רתום.</b> הוא ענין אסור וקשירה והוא לשון ערבי: 
<b>לרכש.</b> שם מין בהמה הקלה לרוץ כמו רכבי הרכש (אסתר ח): 
<b>לבת ציון.</b> לעדת ציון: 
<b>פשעי.</b> כן יקראו הפסילים כי מפשעת אנשים וכן והפשע שומם (דניאל ח):
<h2>פסוק יד</h2>
<b>שלוחים.</b> כן יקרא מתן גדול וכן ויתנה שלוחים לבתו (מ״א ט): 
<b>על.</b> כמו אל: 
<b>מורשת.</b> מל׳ ירושה: 
<b>לאכזב.</b> ענין עזיבה והפסק כמו כי תכזבי (ישעיה נז):
<h2>פסוק טו</h2>
<b>אבי.</b> כמו אביא באלף וכן אל יני ראשי (תהילים קמ״א:ה׳) ומשפטו יניא באל״ף:
<h2>פסוק טז</h2>
<b>קרחי.</b> ענין מריטת השער וכן והקריחי עליך (יחזקאל כז): 
<b>וגוזי.</b> מל׳ גזיזה וחתוך וכן גזי נזרך (ירמיה ז): 
<b>תענוגיך.</b> מל׳ עונג ותפנוק:
<h1>פרק ב</h1>
<h2>פסוק א</h2>
<b>לאל.</b> ענין כח ואומץ כמו יש לאל ידי (בראשית לא):
<h2>פסוק ב</h2>
<b>ונשאו.</b> לקחו כמו ישא ברכה (תהלים כד):
<h2>פסוק ג</h2>
<b>תמישו.</b> ענין הסרה כמו לא ימיש עמוד הענן (שמות י״ג:כ״ב): 
<b>רומה.</b> מלשון התרוממות:
<h2>פסוק ד</h2>
<b>ישא.</b> ענין הרמת קול: 
<b>ונהה נהי נהיה.</b> עניינו קינה ויללה כמו אשא בכי ונהי (ירמיה ט): 
<b>שדוד נשדונו.</b> מלשון שדידה ועושק: 
<b>חלק.</b> אחוזת נחלה כמו חלקת יואב (ש״ב יד): 
<b>ימיר.</b> מל׳ תמורה וחלוף: 
<b>ימיש.</b> ענין הסרה: 
<b>לשובב.</b> מל׳ השבה:
<h2>פסוק ה</h2>
<b>חבל.</b> מל׳ קו המדה:
<h2>פסוק ו</h2>
<b>תטיפו יטיפון.</b> הוא מל׳ נטיפה והזלה והושאל בענין הדבור של נבואה וכן והטף אל דרום (יחזקאל כא): 
<b>יסג.</b> מל׳ השגה וקרוב ועם היא בסמ״ך וכן ותסג ולא תפליט (לקמן ו): 
<h2>פסוק ז</h2>
<b>רוח.</b> רצון:
<b>מעלליו.</b> מעשיו:¶
<h2>פסוק ח</h2>
<b>ואתמול.</b> ענינו כמו אתמול בחול״ם וכן כי ערוך מאתמול תפתה (ישעיהו ל׳:ל״ג): 
<b>ממול.</b> מנגד: 
<b>שלמה.</b> מלבוש: 
<b>אדר.</b> מלבוש יקר כמו ויעבר אדרתו (יונה ג): 
<b>תפשיטון.</b> ענין הסרת המלבוש:
<h2>פסוק ט</h2>
<b>עולליה.</b> בנים הקטנים: 
<b>הדרי.</b> מל׳ הדר ויופי ועל העושר יאמר:
<h2>פסוק י</h2>
<b>המנוחה.</b> מקום מנוח ר״ל נחלה: 
<b>תחבל וחבל.</b> מל׳ חבלה והשחתה: 
<b>נמרץ.</b> ענין חוזק כמו קללה נמרצת (מ״א ב):
<h2>פסוק יא</h2>
<b>לו.</b> ענינו כמו אם וכן לו חיה רעה (יחזקאל יד): 
<b>אטיף.</b> הושאל בענין הדבור של נבואה:
<h2>פסוק יב</h2>
<b>בצרה.</b> בלשון שאלה אמר על דיר הצאן שהיא להם למבצר הדברו. ענין הנהגה וכן ורעו כבשים כדברם (ישעיהו ה׳:י״ז): 
<b>תהימנה.</b> מל׳ המייה ושאון:
<h2>פסוק יג</h2>
<b>הפורץ.</b> מלשון פרצה ושבירה:
<h1>פרק ג</h1>
<h2>פסוק א</h2>
<b>נא.</b> עתה: 
<b>וקציני.</b> ענין שררה:
<h2>פסוק ב</h2>
<b>ושארם.</b> כן תקרא הבשר כמו אם יכין שאר לעמו (תהילים ע״ח:כ׳):
<h2>פסוק ג</h2>
<b>הפשיטו.</b> ענין הסרה: 
<b>פצחו.</b> ענין פתיחה כמו פצחו ורננו וזמרו (שם צח): 
<b>יפרשו.</b> מל׳ פרוסה ושבירה ועם היא בשי״ן וכן פורש אין להם (איכה ד׳:ד׳): 
<b>בסיר.</b> קדרה כמו שפות הסיר (מ״ב ד): 
<b>קלחת.</b> גם הוא כלי בשול כמו או בקלחת או בפרור (ש״א ב):
<h2>פסוק ד</h2>
<b>יענה.</b> ענין השבה: 
<b>הרעו.</b> מל׳ רעה:
<h2>פסוק ה</h2>
<b>המתעים.</b> מל׳ תועה: 
<b>הנושכים.</b> חותכים לאכול וכן אם ישוך הנחש (קהלת י׳:י״א): 
<b>בשניהם.</b> מל׳ שן: 
<b>וקדשו.</b> ענין הזמנה כמו קדשו קהל (יואל ב):
<h2>פסוק ו</h2>
<b>מחזון.</b> ענין נבואה: 
<b>מקסום.</b> מין כשוף: 
<b>ובאה.</b> ענין שקיעה כמו כי בא השמש (ברא׳ כח): 
<b>וקדר.</b> ענין חשך ושחרות כמו שמש וירח קדרו (יואל ד׳:ט״ו):
<h2>פסוק ז</h2>
<b>וחפרו.</b> ענין כלימה כמו וחפרה הלבנה (ישעיה כד): 
<b>ועטו.</b> ענין עטיפה: 
<b>שפם.</b> הוא שער השפתים כמו ועל שפם יעטה (ויקרא י״ג:מ״ה): 
<b>מענה.</b> ענין אמירה וכן ומה׳ מענה לשון (משלי טז):
<h2>פסוק ח</h2>
<b>את רוח.</b> מן רוח וכן כצאתי את העיר (שמות ט׳:כ״ט):
<h2>פסוק ט</h2>
<b>המתעבים.</b> מל׳ תעוב ושקץ: 
<b>יעקשו.</b> ענין עקום ומעוקל כמו ועם עקש תתפל (ש״ב כב):
<h2>פסוק יא</h2>
<b>במחיר.</b> עניינו דמי ערך השוי וכן יקנה מקנה במחיר (מ״א י): 
<b>יורו.</b> מל׳ הוראה ולמוד: 
<b>ישענו.</b> מל׳ השענה ובטחון:
<h2>פסוק יב</h2>
<b>בגללכם.</b> בעבורכם וכן בגלל יוסף (בראשית לט): 
<b>שדה.</b> כשדה: 
<b>עיין.</b> כמו עיים במ״ם וכן לקץ הימין (דניאל יב) ועיים הוא גלי אבנים וכן לעיי השדה (לעיל א): 
<b>לבמות.</b> מל׳ במה:
<h1>פרק ד</h1>
<h2>פסוק א</h2>
<b>באחרית.</b> בסוף: 
<b>נכון.</b> מוכן ומתוקן: 
<b>ונהרו.</b> ימשכו כנהר וכן ונהרו אל טוב ה׳ (ירמיהו ל״א:י״ב):
<h2>פסוק ב</h2>
<b>לכו.</b> הוא ענין ל׳ זרוז: 
<b>ויורנו.</b> ענין למוד:
<h2>פסוק ג</h2>
<b>והוכיח.</b> ענין ברור דברים: 
<b>עצומים.</b> חזקים: 
<b>וכתתו.</b> ענין כתישה: 
<b>לאתים.</b> שם כלי חפירה וכן את מחרשתו ואת אתו (ש״א י״ג): 
<b>למזמרות.</b> שם הכלי שכורתין בו הומורות מל׳ וכרמך לא תזמור (ויקרא כ״ה:ד׳):
<h2>פסוק ד</h2>
<b>מחריד.</b> מל׳ חרדה:
<h2>פסוק ו</h2>
<b>הצולעה.</b> החגרת כמו והוא צולע על ירכו (בראשית ל״ב:ל״ב):
<h2>פסוק ז</h2>
<b>והנהלאה.</b> ענין יגיעה כמו נלאה מואב (ישעי׳ טז):
<h2>פסוק ח</h2>
<b>עופל.</b> ענין מגדל ומבצר כמו עופל ובחן (שם לב): 
<b>עדיך.</b> אליך כמו תגע עדיך (איוב ד׳:ה׳): 
<b>תאתה.</b> ענין ביאה כמו אתא בוקר (ישעיה כא):
<h2>פסוק ט</h2>
<b>תריעי רע.</b> ענין חבר ואוהב: 
<b>החזיקך.</b> ענין אחיזה: 
<b>חיל.</b> חלחלה ורתת:
<h2>פסוק י</h2>
<b>חולי.</b> מל׳ חלחלה: 
<b>וגוחי.</b> ענין האנחה כי האנחה היא הוצאת הנשימה והוא מענין כי אתה גוחי מבטן (תהילים כ״ב:י׳) שהוא ענין המשכה והוצאה וקרוב הוא אל לשון גניחה המוזכר בדרז״ל: 
<b>מקריה.</b> מעיר: 
<b>תנצלי.</b> ענין ריקות כמו ויתנצלו בני ישראל את עדים (שמות ל״ג): 
<b>מכף.</b> מיד:
<h2>פסוק יא</h2>
<b>תחנף.</b> תתחייב כמו ולא תחניפו את הארץ (במדבר ל״ה:ל״ג): 
<b>ותחז.</b> כמו ותחזה והוא ענין ראיה והסתכלות כמו ואתה תחזה (שמות י״ח):
<h2>פסוק יב</h2>
<b>כעמיר.</b> כן יקרא אגודת השבלים כמו וחצנו מעמר (תהלים קכ״ט): 
<b>גורנה.</b> הוא המקום שמכניסין שם התבואה:
<h2>פסוק יג</h2>
<b>ודושי.</b> מלשון דישה: 
<b>ופרסותיך.</b> הם כעין מנעלים שברגלי הבהמות כמו בפרסות סוסיו (יחזקאל כ״ז) ואמר בדרך שאלה: 
<b>נחושה.</b> נחושת: 
<b>והדקות.</b> ענין שחיקה כמו אדיקם ארקעם (ש״ב כ״ב): 
<b>והחרמתי.</b> ענין הקדש כמו כל חרם בישראל (במדבר י״ח:י״ד): 
<b>בצעם.</b> חמדת עשרם כמו בצע כסף (שופטים ה): 
<b>וחילם.</b> גם הוא ענין עושר כמו ושללו חילך (יחזקאל כ״ו):
<h2>פסוק יד</h2>
<b>תתגודדי.</b> ענין שריטת הבשר כמו לא תתגודדו (דברים י״ד): 
<b>גדוד.</b> ענין מחנה וכן פשט גדוד (הושע ו): 
<b>מצור.</b> כן יקרא הקפת גייסות סביב העיר ללכדה: 
<b>בשבט.</b> בשרביט: 
<b>הלחי.</b> כן נקרא המקום שאצל העין:
<h1>פרק ה</h1>
<h2>פסוק א</h2>
<b>צעיר.</b> קטן ונבזה: 
<b>באלפי.</b> ענין שררה כמו אל תבטחו באלוף (לקמן ז):
<h2>פסוק ג</h2>
<b>ורעה.</b> ר״ל ינהיג: 
<b>בגאון.</b> ענין רוממות: 
<b>אפסי.</b> קצות כי בקצוות הארץ היא אפס וכלה:
<h2>פסוק ד</h2>
<b>ידרוך.</b> מלשון דריכה והלוך: 
<b>בארמנותינו.</b> מלשון ארמון והיכל: 
<b>נסיכי.</b> ענין שררה: 
<b>אדם.</b> רצה לומר חשובים:
<h2>פסוק ה</h2>
<b>ורעו.</b> יגהיגו: 
<b>בפתחיה.</b> מלשון פתח:
<h2>פסוק ו</h2>
<b>כרביבים.</b> הוא המטר החזק כמו וימנעו רביבים (ירמיה נ): 
<b>ייחל.</b> מלשון תוחלת ותקוה:
<h2>פסוק ז</h2>
<b>בבהמות יער.</b> ר״ל בחית יער וכן ושן בהמות (דברים ל״ב): 
<b>ככפיר.</b> ארי בחור: 
<b>ורמס.</b> ענין דריסה ברגל:
<h2>פסוק ח</h2>
<b>תרום.</b> מלשון רוממות: 
<b>צריך.</b> מלשון צר ואויב:
<h2>פסוק י</h2>
<b>והרסתי.</b> ענין נתיצה ושבירה: 
<b>מבצריך.</b> ערי המבצר:
<h2>פסוק יא</h2>
<b>ומעוננים.</b> ענין כשוף כמו מעונן ומנחש (דברים י״ח):
<h2>פסוק יג</h2>
<b>ונתשתי.</b> ענין עקירה כמו לנתוש ולנתוץ (ירמיה א): 
<b>אשיריך.</b> מלשון אשרה והוא אילן הנעבד: 
<b>עריך.</b> שונאך כמו ויהי ערך (ש״א ט״ז):
<h1>פרק ו</h1>
<h2>פסוק א</h2>
<b>נא.</b> עתה: 
<b>קום.</b> הוא ענין זרוז: 
<b>ריב.</b> ענין ויכוח: 
<b>את ההרים.</b> אל ההרים:
<h2>פסוק ב</h2>
<b>והאיתנים.</b> ענין חוזק כמו איתן מושבך (במדבר כ״ד): 
<b>מוסדי.</b> מלשון יסוד: 
<b>יתוכח.</b> ענין ברור דברים:
<h2>פסוק ג</h2>
<b>מה.</b> המלה ההיא יורה על הפלגת הרבוי כמו מה רב טובך (תהלים ל״א): 
<b>הלאתיך.</b> ענין יגיעה כמו ונלאו מצרים (שמות ז): 
<b>ענה.</b> עדות כמו לא תענה (שם כ):
<h2>פסוק ה</h2>
<b>ענה.</b> מלשון ענייה ותשובה:
<h2>פסוק ו</h2>
<b>אקדם.</b> אבוא לפניו וכן לא יקדמנה מגן (ישעיהו ל״ז:ל״ג): 
<b>אכף.</b> מלשון כפיפה והכנעה:
<h2>פסוק ז</h2>
<b>הירצה.</b> מלשון רצוי: 
<b>ברבבות.</b> רבבה הוא עשרת אלפים: 
<b>פרי בטני.</b> הם הבנים:
<h2>פסוק ח</h2>
<b>והצנע.</b> מלשון צניעות והסתר:
<h2>פסוק ט</h2>
<b>ותושיה.</b> ר״ל ואיש תושיה כמו ואני תפלה (תהילים ק״ט:ד׳) והראוי איש תפלה ותושיה הוא ענין חכמת התורה והוא מלשון יש כי ישנה לעולם ולא תשוב לאין כיתר הדברים וכן יצפון לישרים תושיה (משלי ב׳:ז׳): 
<b>יראה.</b> מלשון ראיה: 
<b>יעדה.</b> ענין הזמנה וקביעות כמו שם יעדה (ירמיה מ״ז):
<h2>פסוק י</h2>
<b>האש.</b> היא כמו היש וכן אם אש להאמין (ש״ב י״ד): 
<b>בית רשע.</b> כמו בבית: 
<b>ואיפת.</b> שם מדה: 
<b>רזון.</b> מלשון רזות וכחשות ואמר בדרך שאלה על החסרון: 
<b>זעומה.</b> מלשון זעם וכעס:
<h2>פסוק יא</h2>
<b>האזכה.</b> מלשון זכות: 
<b>במאזני.</b> כף המאזנים: 
<b>ובכיס.</b> אמתחת ושק ישימו בו אבני המשקל:
<h2>פסוק יג</h2>
<b>החליתי.</b> מלשון חולי: 
<b>הכותך.</b> מלשון הכאה: 
<b>השמם.</b> מלשון שממון:
<h2>פסוק יד</h2>
<b>וישחך.</b> ענין שפלות והכנעה כמו וישח אדם (ישעיה ב׳): 
<b>ותסג.</b> ענין השגה וקרוב וכן לא יסג כלימות (לעיל ב׳): 
<b>תפליט.</b> ענין הצלה כמו רני פלט (תהלים ל״ב):
<h2>פסוק טו</h2>
<b>תדרוך.</b> הדרך לדרוך ברגל על הזתים להוציא השמן: 
<b>תסוך.</b> ענין משיחה: 
<b>ותירוש.</b> ענבי היין:
<h2>פסוק טז</h2>
<b>במועצותם.</b> מלשון עצה: 
<b>לשמה.</b> ענין תמהון: 
<b>לשרקה.</b> הוא קול הבאה בקבוץ השפתים והדרך לעשותם כשרואים דבר חשוב שנחרב וכן לשמה ולשרקה (ירמיה יט): 
<b>תשאו.</b> מלשון משא וסבל:
<h1>פרק ז</h1>
<h2>פסוק א</h2>
<b>אללי.</b> מלשון יללה וכן אם רשעתי אללי לי (איוב י׳:ט״ו): 
<b>קיץ.</b> ר״ל פירוח הקיץ כעוללות. הם הענבים הגרועים הנלקטים בסוף: 
<b>בציר.</b> כן יקרא תלישת הענבים כמו כי תבצור כרמך (דברים כ״ד:כ״א): 
<b>אשכול.</b> כן יקרא הענף שהענבים תלוים בו כמו ואשכול ענבים (במדבר י״ג): 
<b>בכורה.</b> כן יקרא פרי שנגמר בשולה כמו כבכורה בתאנה בראשיתה (הושע ט׳:י׳): 
<b>אותה.</b> מלשון תאוה וחשק:
<h2>פסוק ב</h2>
<b>יארבו.</b> מלשון אורב: 
<b>יצודו.</b> מלשון צדייה: 
<b>חרם.</b> כמו בחרם והוא הרשת וכן משטח חרמים (יחזק׳ כו):
<h2>פסוק ג</h2>
<b>להיטיב.</b> ענין חוזק כמו ההיטיב חרה לך (יונה ד׳:ד׳): 
<b>הות.</b> ענין שברון נפש וכן הות לאביו בן כסיל (משלי י״ט:י״ג): 
<b>ויעבתוה.</b> ר״ל יחזקו כחבל עב:
<h2>פסוק ד</h2>
<b>כחדק.</b> הוא מין קוץ כמו כמשוכת חדק (שם ט״ו): 
<b>ממסוכה.</b> הוא הגדר ועם הוא בסמ״ך וכן ויסך אלוה בעדו (איוב ג׳:כ״ג): 
<b>מצפיך.</b> ענין תוחלת ותקוה כמו אערך לך ואצפה (תהילים ה׳:ד׳): 
<b>פקדתך.</b> ענין זכרון: 
<b>מבוכתם.</b> ענין בלבול הדעת כמו נבוכים הם בארץ (שמות י״ד:ג׳):
<h2>פסוק ה</h2>
<b>באלוף.</b> ענין שררה כמו אלופי אדום (שם ט״ו): 
<b>פתחי פיך.</b> על השפתים יאמר בדרך שאלה:
<h2>פסוק ו</h2>
<b>מנבל.</b> ענין גנות וכעור כמו כי נבל נבלה ידבר (ישעיהו ל״ב:ו׳): 
<b>כלה.</b> כן תקרא אשת הבן: 
<b>בחמתה.</b> כן תקרא אם הבעל:
<h2>פסוק ז</h2>
<b>אצפה.</b> ענין תקוה: 
<b>אוחילה.</b> מלשון תוחלת ותקוה כמו יחל ישראל (תהלים ק״ל):
<h2>פסוק ט</h2>
<b>זעף.</b> כעס וחימה: 
<b>אשא.</b> אסבול:
<h2>פסוק י</h2>
<b>למרמס.</b> ענין דריסת הרגל: 
<b>חוצות.</b> שווקים:
<h2>פסוק יא</h2>
<b>גדריך.</b> מלשון גדר וכותל: 
<b>חק.</b> ענין דבר קבוע:
<h2>פסוק יב</h2>
<b>ועדיך.</b> אליך כמו תגע עדיך (איוב ד׳:ה׳): 
<b>למני.</b> כמו למן והיו״ד נוספת וכן מני אפרים (שופטים ה׳): 
<b>מצור.</b> ענין מבצר:
<h2>פסוק יג</h2>
<b>על יושביה.</b> עם יושביה:
<h2>פסוק יד</h2>
<b>רעה.</b> ענין הנהגה: 
<b>שוכני.</b> היו״ד יתירה: 
<b>לבדד.</b> יחידי כמו לבדד לבטח תושיבני (תהילים ד׳:ט׳): 
<b>כרמל.</b> כן יקרא מקום שדות וכרמים:
<h2>פסוק טז</h2>
<b>תחרשנה.</b> מלשון חרש שאינו שומע:
<h2>פסוק יז</h2>
<b>ילחכו.</b> ענין לקיקה בלשון כמו ועפר רגליך ילחכו (ישעיהו מ״ט:כ״ג): 
<b>כזוחלי.</b> ענין נגירה והזלה בארץ ובדרז״ל כל הימים מטהרים בזוחלין (שבת ס״ט) ויקרא הנחש כן לפי שאין לו רגלים והלוכו נראה כזוחל ונגרר וכן חמת זוחלי עפר (דברים ל״ב:כ״ד): 
<b>ירגזו.</b> ענין חרדה: 
<b>ממסגרותיהם.</b> מלשון סגירה: 
<b>אל ה׳.</b> את ה׳:
<h2>פסוק יח</h2>
<b>נושא.</b> ענין מחילה כמו נשאת עון עמך (תהלים פ״ה): 
<b>החזיק.</b> ענין אחוזה:
<h2>פסוק יט</h2>
<b>יכבוש.</b> ענין תפישה בחזקה כמו ויכבשום לעבדים (ירמיה ל״ד): 
<b>במצלות.</b> ענין עומק כמו ואת רודפיהם השלכת במצולות (שמות ט׳):
