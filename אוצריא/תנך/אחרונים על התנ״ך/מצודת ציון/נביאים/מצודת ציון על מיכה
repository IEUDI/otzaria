# מצודת ציון על מיכה
רבי דוד אלטשולר
## פרק א
### פסוק א
 <strong>המורשתי.</strong> מן מורישה והיא מערי יהודה:

### פסוק ב
 <strong>הקשיבי.</strong> ענין שמיעה:

### פסוק ג
 <strong>ודרך.</strong> מלשון דריכה ורמיסה: 
 <strong>במתי.</strong> ענין גובה כמו ועל במותי ידריכני (חבקוק ג׳:י״ט):

### פסוק ד
 <strong>ונמסו.</strong> ענין המגה והמסה: 
 <strong>יתבקעו.</strong> מל׳ בקיעה: 
 <strong>כדונג.</strong> הוא השעוה וכן היה לבי כדונג (תהלים כד): 
 <strong>מוגרים.</strong> ענין הזלה ושפיכה כמו וכמים הנגרים (ש״ב יד): 
 <strong>במורד.</strong> במקום מדרון והוא מלשון ירידה וכן ויכום במורד (יהושע ז):

### פסוק ה
 <strong>במות.</strong> מזבחות של עכו״ם:

### פסוק ו
 <strong>לעי.</strong> ענין תל וגל כמו שמו את ירושלים לעיים (תהילים ע״ט:א׳): 
 <strong>למטעי.</strong> מלשון נטיעה: 
 <strong>והגרתי.</strong> ענין הזלה ושפיכה ואמר בלשון שאלה על ההפלה: 
 <strong>לגי.</strong> לעמק:

### פסוק ז
 <strong>יכתו.</strong> מל׳ כתיתה ושבירה: 
 <strong>אתנניה.</strong> מל׳ אתנן: 
 <strong>עצביה.</strong> העכו״ם תקרא כן על כי מעצבת לב עובדיה קורא ואינו נענה:

### פסוק ח
 <strong>ואילילה.</strong> מל׳ יללה: 
 <strong>שולל.</strong> ענין שטות וטרוף הדעת וכן מוליך יועצים שולל (איוב י״ב:י״ז): 
 <strong>כתנים.</strong> מין נחש: 
 <strong>כבנות יענה.</strong> שם עוף בת היענה:

### פסוק ט
 <strong>אנושה.</strong> כאובה ביותר כמו אנוש חצי (שם לד): 
 <strong>שער עמי.</strong> עיר עמי וכן באחד שעריך (דברים יז):

### פסוק י
 <strong>התפלשי.</strong> ענין הגלגול והלכלוך וכן והתפלשו אדירי הצאן (ירמיהו כ״ה:ל״ד):

### פסוק יא
 <strong>עריה.</strong> ענין גלוי כמו ואת ערום ועריה (יחזקאל טז): 
 <strong>בשת.</strong> הוא כנוי לערוה וכן והחזיקה במבושיו (דברים כה):

### פסוק יב
 <strong>חלה.</strong> מל׳ חיל וחלחלה:

### פסוק יג
 <strong>רתום.</strong> הוא ענין אסור וקשירה והוא לשון ערבי: 
 <strong>לרכש.</strong> שם מין בהמה הקלה לרוץ כמו רכבי הרכש (אסתר ח): 
 <strong>לבת ציון.</strong> לעדת ציון: 
 <strong>פשעי.</strong> כן יקראו הפסילים כי מפשעת אנשים וכן והפשע שומם (דניאל ח):

### פסוק יד
 <strong>שלוחים.</strong> כן יקרא מתן גדול וכן ויתנה שלוחים לבתו (מ״א ט): 
 <strong>על.</strong> כמו אל: 
 <strong>מורשת.</strong> מל׳ ירושה: 
 <strong>לאכזב.</strong> ענין עזיבה והפסק כמו כי תכזבי (ישעיה נז):

### פסוק טו
 <strong>אבי.</strong> כמו אביא באלף וכן אל יני ראשי (תהילים קמ״א:ה׳) ומשפטו יניא באל״ף:

### פסוק טז
 <strong>קרחי.</strong> ענין מריטת השער וכן והקריחי עליך (יחזקאל כז): 
 <strong>וגוזי.</strong> מל׳ גזיזה וחתוך וכן גזי נזרך (ירמיה ז): 
 <strong>תענוגיך.</strong> מל׳ עונג ותפנוק:


## פרק ב
### פסוק א
 <strong>לאל.</strong> ענין כח ואומץ כמו יש לאל ידי (בראשית לא):

### פסוק ב
 <strong>ונשאו.</strong> לקחו כמו ישא ברכה (תהלים כד):

### פסוק ג
 <strong>תמישו.</strong> ענין הסרה כמו לא ימיש עמוד הענן (שמות י״ג:כ״ב): 
 <strong>רומה.</strong> מלשון התרוממות:

### פסוק ד
 <strong>ישא.</strong> ענין הרמת קול: 
 <strong>ונהה נהי נהיה.</strong> עניינו קינה ויללה כמו אשא בכי ונהי (ירמיה ט): 
 <strong>שדוד נשדונו.</strong> מלשון שדידה ועושק: 
 <strong>חלק.</strong> אחוזת נחלה כמו חלקת יואב (ש״ב יד): 
 <strong>ימיר.</strong> מל׳ תמורה וחלוף: 
 <strong>ימיש.</strong> ענין הסרה: 
 <strong>לשובב.</strong> מל׳ השבה:

### פסוק ה
 <strong>חבל.</strong> מל׳ קו המדה:

### פסוק ו
 <strong>תטיפו יטיפון.</strong> הוא מל׳ נטיפה והזלה והושאל בענין הדבור של נבואה וכן והטף אל דרום (יחזקאל כא): 
 <strong>יסג.</strong> מל׳ השגה וקרוב ועם היא בסמ״ך וכן ותסג ולא תפליט (לקמן ו): 
### פסוק ז
 <strong>רוח.</strong> רצון:
 <strong>מעלליו.</strong> מעשיו:¶

### פסוק ח
 <strong>ואתמול.</strong> ענינו כמו אתמול בחול״ם וכן כי ערוך מאתמול תפתה (ישעיהו ל׳:ל״ג): 
 <strong>ממול.</strong> מנגד: 
 <strong>שלמה.</strong> מלבוש: 
 <strong>אדר.</strong> מלבוש יקר כמו ויעבר אדרתו (יונה ג): 
 <strong>תפשיטון.</strong> ענין הסרת המלבוש:

### פסוק ט
 <strong>עולליה.</strong> בנים הקטנים: 
 <strong>הדרי.</strong> מל׳ הדר ויופי ועל העושר יאמר:

### פסוק י
 <strong>המנוחה.</strong> מקום מנוח ר״ל נחלה: 
 <strong>תחבל וחבל.</strong> מל׳ חבלה והשחתה: 
 <strong>נמרץ.</strong> ענין חוזק כמו קללה נמרצת (מ״א ב):

### פסוק יא
 <strong>לו.</strong> ענינו כמו אם וכן לו חיה רעה (יחזקאל יד): 
 <strong>אטיף.</strong> הושאל בענין הדבור של נבואה:

### פסוק יב
 <strong>בצרה.</strong> בלשון שאלה אמר על דיר הצאן שהיא להם למבצר הדברו. ענין הנהגה וכן ורעו כבשים כדברם (ישעיהו ה׳:י״ז): 
 <strong>תהימנה.</strong> מל׳ המייה ושאון:

### פסוק יג
 <strong>הפורץ.</strong> מלשון פרצה ושבירה:


## פרק ג
### פסוק א
 <strong>נא.</strong> עתה: 
 <strong>וקציני.</strong> ענין שררה:

### פסוק ב
 <strong>ושארם.</strong> כן תקרא הבשר כמו אם יכין שאר לעמו (תהילים ע״ח:כ׳):

### פסוק ג
 <strong>הפשיטו.</strong> ענין הסרה: 
 <strong>פצחו.</strong> ענין פתיחה כמו פצחו ורננו וזמרו (שם צח): 
 <strong>יפרשו.</strong> מל׳ פרוסה ושבירה ועם היא בשי״ן וכן פורש אין להם (איכה ד׳:ד׳): 
 <strong>בסיר.</strong> קדרה כמו שפות הסיר (מ״ב ד): 
 <strong>קלחת.</strong> גם הוא כלי בשול כמו או בקלחת או בפרור (ש״א ב):

### פסוק ד
 <strong>יענה.</strong> ענין השבה: 
 <strong>הרעו.</strong> מל׳ רעה:

### פסוק ה
 <strong>המתעים.</strong> מל׳ תועה: 
 <strong>הנושכים.</strong> חותכים לאכול וכן אם ישוך הנחש (קהלת י׳:י״א): 
 <strong>בשניהם.</strong> מל׳ שן: 
 <strong>וקדשו.</strong> ענין הזמנה כמו קדשו קהל (יואל ב):

### פסוק ו
 <strong>מחזון.</strong> ענין נבואה: 
 <strong>מקסום.</strong> מין כשוף: 
 <strong>ובאה.</strong> ענין שקיעה כמו כי בא השמש (ברא׳ כח): 
 <strong>וקדר.</strong> ענין חשך ושחרות כמו שמש וירח קדרו (יואל ד׳:ט״ו):

### פסוק ז
 <strong>וחפרו.</strong> ענין כלימה כמו וחפרה הלבנה (ישעיה כד): 
 <strong>ועטו.</strong> ענין עטיפה: 
 <strong>שפם.</strong> הוא שער השפתים כמו ועל שפם יעטה (ויקרא י״ג:מ״ה): 
 <strong>מענה.</strong> ענין אמירה וכן ומה׳ מענה לשון (משלי טז):

### פסוק ח
 <strong>את רוח.</strong> מן רוח וכן כצאתי את העיר (שמות ט׳:כ״ט):

### פסוק ט
 <strong>המתעבים.</strong> מל׳ תעוב ושקץ: 
 <strong>יעקשו.</strong> ענין עקום ומעוקל כמו ועם עקש תתפל (ש״ב כב):

### פסוק יא
 <strong>במחיר.</strong> עניינו דמי ערך השוי וכן יקנה מקנה במחיר (מ״א י): 
 <strong>יורו.</strong> מל׳ הוראה ולמוד: 
 <strong>ישענו.</strong> מל׳ השענה ובטחון:

### פסוק יב
 <strong>בגללכם.</strong> בעבורכם וכן בגלל יוסף (בראשית לט): 
 <strong>שדה.</strong> כשדה: 
 <strong>עיין.</strong> כמו עיים במ״ם וכן לקץ הימין (דניאל יב) ועיים הוא גלי אבנים וכן לעיי השדה (לעיל א): 
 <strong>לבמות.</strong> מל׳ במה:


## פרק ד
### פסוק א
 <strong>באחרית.</strong> בסוף: 
 <strong>נכון.</strong> מוכן ומתוקן: 
 <strong>ונהרו.</strong> ימשכו כנהר וכן ונהרו אל טוב ה׳ (ירמיהו ל״א:י״ב):

### פסוק ב
 <strong>לכו.</strong> הוא ענין ל׳ זרוז: 
 <strong>ויורנו.</strong> ענין למוד:

### פסוק ג
 <strong>והוכיח.</strong> ענין ברור דברים: 
 <strong>עצומים.</strong> חזקים: 
 <strong>וכתתו.</strong> ענין כתישה: 
 <strong>לאתים.</strong> שם כלי חפירה וכן את מחרשתו ואת אתו (ש״א י״ג): 
 <strong>למזמרות.</strong> שם הכלי שכורתין בו הומורות מל׳ וכרמך לא תזמור (ויקרא כ״ה:ד׳):

### פסוק ד
 <strong>מחריד.</strong> מל׳ חרדה:

### פסוק ו
 <strong>הצולעה.</strong> החגרת כמו והוא צולע על ירכו (בראשית ל״ב:ל״ב):

### פסוק ז
 <strong>והנהלאה.</strong> ענין יגיעה כמו נלאה מואב (ישעי׳ טז):

### פסוק ח
 <strong>עופל.</strong> ענין מגדל ומבצר כמו עופל ובחן (שם לב): 
 <strong>עדיך.</strong> אליך כמו תגע עדיך (איוב ד׳:ה׳): 
 <strong>תאתה.</strong> ענין ביאה כמו אתא בוקר (ישעיה כא):

### פסוק ט
 <strong>תריעי רע.</strong> ענין חבר ואוהב: 
 <strong>החזיקך.</strong> ענין אחיזה: 
 <strong>חיל.</strong> חלחלה ורתת:

### פסוק י
 <strong>חולי.</strong> מל׳ חלחלה: 
 <strong>וגוחי.</strong> ענין האנחה כי האנחה היא הוצאת הנשימה והוא מענין כי אתה גוחי מבטן (תהילים כ״ב:י׳) שהוא ענין המשכה והוצאה וקרוב הוא אל לשון גניחה המוזכר בדרז״ל: 
 <strong>מקריה.</strong> מעיר: 
 <strong>תנצלי.</strong> ענין ריקות כמו ויתנצלו בני ישראל את עדים (שמות ל״ג): 
 <strong>מכף.</strong> מיד:

### פסוק יא
 <strong>תחנף.</strong> תתחייב כמו ולא תחניפו את הארץ (במדבר ל״ה:ל״ג): 
 <strong>ותחז.</strong> כמו ותחזה והוא ענין ראיה והסתכלות כמו ואתה תחזה (שמות י״ח):

### פסוק יב
 <strong>כעמיר.</strong> כן יקרא אגודת השבלים כמו וחצנו מעמר (תהלים קכ״ט): 
 <strong>גורנה.</strong> הוא המקום שמכניסין שם התבואה:

### פסוק יג
 <strong>ודושי.</strong> מלשון דישה: 
 <strong>ופרסותיך.</strong> הם כעין מנעלים שברגלי הבהמות כמו בפרסות סוסיו (יחזקאל כ״ז) ואמר בדרך שאלה: 
 <strong>נחושה.</strong> נחושת: 
 <strong>והדקות.</strong> ענין שחיקה כמו אדיקם ארקעם (ש״ב כ״ב): 
 <strong>והחרמתי.</strong> ענין הקדש כמו כל חרם בישראל (במדבר י״ח:י״ד): 
 <strong>בצעם.</strong> חמדת עשרם כמו בצע כסף (שופטים ה): 
 <strong>וחילם.</strong> גם הוא ענין עושר כמו ושללו חילך (יחזקאל כ״ו):

### פסוק יד
 <strong>תתגודדי.</strong> ענין שריטת הבשר כמו לא תתגודדו (דברים י״ד): 
 <strong>גדוד.</strong> ענין מחנה וכן פשט גדוד (הושע ו): 
 <strong>מצור.</strong> כן יקרא הקפת גייסות סביב העיר ללכדה: 
 <strong>בשבט.</strong> בשרביט: 
 <strong>הלחי.</strong> כן נקרא המקום שאצל העין:


## פרק ה
### פסוק א
 <strong>צעיר.</strong> קטן ונבזה: 
 <strong>באלפי.</strong> ענין שררה כמו אל תבטחו באלוף (לקמן ז):

### פסוק ג
 <strong>ורעה.</strong> ר״ל ינהיג: 
 <strong>בגאון.</strong> ענין רוממות: 
 <strong>אפסי.</strong> קצות כי בקצוות הארץ היא אפס וכלה:

### פסוק ד
 <strong>ידרוך.</strong> מלשון דריכה והלוך: 
 <strong>בארמנותינו.</strong> מלשון ארמון והיכל: 
 <strong>נסיכי.</strong> ענין שררה: 
 <strong>אדם.</strong> רצה לומר חשובים:

### פסוק ה
 <strong>ורעו.</strong> יגהיגו: 
 <strong>בפתחיה.</strong> מלשון פתח:

### פסוק ו
 <strong>כרביבים.</strong> הוא המטר החזק כמו וימנעו רביבים (ירמיה נ): 
 <strong>ייחל.</strong> מלשון תוחלת ותקוה:

### פסוק ז
 <strong>בבהמות יער.</strong> ר״ל בחית יער וכן ושן בהמות (דברים ל״ב): 
 <strong>ככפיר.</strong> ארי בחור: 
 <strong>ורמס.</strong> ענין דריסה ברגל:

### פסוק ח
 <strong>תרום.</strong> מלשון רוממות: 
 <strong>צריך.</strong> מלשון צר ואויב:

### פסוק י
 <strong>והרסתי.</strong> ענין נתיצה ושבירה: 
 <strong>מבצריך.</strong> ערי המבצר:

### פסוק יא
 <strong>ומעוננים.</strong> ענין כשוף כמו מעונן ומנחש (דברים י״ח):

### פסוק יג
 <strong>ונתשתי.</strong> ענין עקירה כמו לנתוש ולנתוץ (ירמיה א): 
 <strong>אשיריך.</strong> מלשון אשרה והוא אילן הנעבד: 
 <strong>עריך.</strong> שונאך כמו ויהי ערך (ש״א ט״ז):


## פרק ו
### פסוק א
 <strong>נא.</strong> עתה: 
 <strong>קום.</strong> הוא ענין זרוז: 
 <strong>ריב.</strong> ענין ויכוח: 
 <strong>את ההרים.</strong> אל ההרים:

### פסוק ב
 <strong>והאיתנים.</strong> ענין חוזק כמו איתן מושבך (במדבר כ״ד): 
 <strong>מוסדי.</strong> מלשון יסוד: 
 <strong>יתוכח.</strong> ענין ברור דברים:

### פסוק ג
 <strong>מה.</strong> המלה ההיא יורה על הפלגת הרבוי כמו מה רב טובך (תהלים ל״א): 
 <strong>הלאתיך.</strong> ענין יגיעה כמו ונלאו מצרים (שמות ז): 
 <strong>ענה.</strong> עדות כמו לא תענה (שם כ):

### פסוק ה
 <strong>ענה.</strong> מלשון ענייה ותשובה:

### פסוק ו
 <strong>אקדם.</strong> אבוא לפניו וכן לא יקדמנה מגן (ישעיהו ל״ז:ל״ג): 
 <strong>אכף.</strong> מלשון כפיפה והכנעה:

### פסוק ז
 <strong>הירצה.</strong> מלשון רצוי: 
 <strong>ברבבות.</strong> רבבה הוא עשרת אלפים: 
 <strong>פרי בטני.</strong> הם הבנים:

### פסוק ח
 <strong>והצנע.</strong> מלשון צניעות והסתר:

### פסוק ט
 <strong>ותושיה.</strong> ר״ל ואיש תושיה כמו ואני תפלה (תהילים ק״ט:ד׳) והראוי איש תפלה ותושיה הוא ענין חכמת התורה והוא מלשון יש כי ישנה לעולם ולא תשוב לאין כיתר הדברים וכן יצפון לישרים תושיה (משלי ב׳:ז׳): 
 <strong>יראה.</strong> מלשון ראיה: 
 <strong>יעדה.</strong> ענין הזמנה וקביעות כמו שם יעדה (ירמיה מ״ז):

### פסוק י
 <strong>האש.</strong> היא כמו היש וכן אם אש להאמין (ש״ב י״ד): 
 <strong>בית רשע.</strong> כמו בבית: 
 <strong>ואיפת.</strong> שם מדה: 
 <strong>רזון.</strong> מלשון רזות וכחשות ואמר בדרך שאלה על החסרון: 
 <strong>זעומה.</strong> מלשון זעם וכעס:

### פסוק יא
 <strong>האזכה.</strong> מלשון זכות: 
 <strong>במאזני.</strong> כף המאזנים: 
 <strong>ובכיס.</strong> אמתחת ושק ישימו בו אבני המשקל:

### פסוק יג
 <strong>החליתי.</strong> מלשון חולי: 
 <strong>הכותך.</strong> מלשון הכאה: 
 <strong>השמם.</strong> מלשון שממון:

### פסוק יד
 <strong>וישחך.</strong> ענין שפלות והכנעה כמו וישח אדם (ישעיה ב׳): 
 <strong>ותסג.</strong> ענין השגה וקרוב וכן לא יסג כלימות (לעיל ב׳): 
 <strong>תפליט.</strong> ענין הצלה כמו רני פלט (תהלים ל״ב):

### פסוק טו
 <strong>תדרוך.</strong> הדרך לדרוך ברגל על הזתים להוציא השמן: 
 <strong>תסוך.</strong> ענין משיחה: 
 <strong>ותירוש.</strong> ענבי היין:

### פסוק טז
 <strong>במועצותם.</strong> מלשון עצה: 
 <strong>לשמה.</strong> ענין תמהון: 
 <strong>לשרקה.</strong> הוא קול הבאה בקבוץ השפתים והדרך לעשותם כשרואים דבר חשוב שנחרב וכן לשמה ולשרקה (ירמיה יט): 
 <strong>תשאו.</strong> מלשון משא וסבל:


## פרק ז
### פסוק א
 <strong>אללי.</strong> מלשון יללה וכן אם רשעתי אללי לי (איוב י׳:ט״ו): 
 <strong>קיץ.</strong> ר״ל פירוח הקיץ כעוללות. הם הענבים הגרועים הנלקטים בסוף: 
 <strong>בציר.</strong> כן יקרא תלישת הענבים כמו כי תבצור כרמך (דברים כ״ד:כ״א): 
 <strong>אשכול.</strong> כן יקרא הענף שהענבים תלוים בו כמו ואשכול ענבים (במדבר י״ג): 
 <strong>בכורה.</strong> כן יקרא פרי שנגמר בשולה כמו כבכורה בתאנה בראשיתה (הושע ט׳:י׳): 
 <strong>אותה.</strong> מלשון תאוה וחשק:

### פסוק ב
 <strong>יארבו.</strong> מלשון אורב: 
 <strong>יצודו.</strong> מלשון צדייה: 
 <strong>חרם.</strong> כמו בחרם והוא הרשת וכן משטח חרמים (יחזק׳ כו):

### פסוק ג
 <strong>להיטיב.</strong> ענין חוזק כמו ההיטיב חרה לך (יונה ד׳:ד׳): 
 <strong>הות.</strong> ענין שברון נפש וכן הות לאביו בן כסיל (משלי י״ט:י״ג): 
 <strong>ויעבתוה.</strong> ר״ל יחזקו כחבל עב:

### פסוק ד
 <strong>כחדק.</strong> הוא מין קוץ כמו כמשוכת חדק (שם ט״ו): 
 <strong>ממסוכה.</strong> הוא הגדר ועם הוא בסמ״ך וכן ויסך אלוה בעדו (איוב ג׳:כ״ג): 
 <strong>מצפיך.</strong> ענין תוחלת ותקוה כמו אערך לך ואצפה (תהילים ה׳:ד׳): 
 <strong>פקדתך.</strong> ענין זכרון: 
 <strong>מבוכתם.</strong> ענין בלבול הדעת כמו נבוכים הם בארץ (שמות י״ד:ג׳):

### פסוק ה
 <strong>באלוף.</strong> ענין שררה כמו אלופי אדום (שם ט״ו): 
 <strong>פתחי פיך.</strong> על השפתים יאמר בדרך שאלה:

### פסוק ו
 <strong>מנבל.</strong> ענין גנות וכעור כמו כי נבל נבלה ידבר (ישעיהו ל״ב:ו׳): 
 <strong>כלה.</strong> כן תקרא אשת הבן: 
 <strong>בחמתה.</strong> כן תקרא אם הבעל:

### פסוק ז
 <strong>אצפה.</strong> ענין תקוה: 
 <strong>אוחילה.</strong> מלשון תוחלת ותקוה כמו יחל ישראל (תהלים ק״ל):

### פסוק ט
 <strong>זעף.</strong> כעס וחימה: 
 <strong>אשא.</strong> אסבול:

### פסוק י
 <strong>למרמס.</strong> ענין דריסת הרגל: 
 <strong>חוצות.</strong> שווקים:

### פסוק יא
 <strong>גדריך.</strong> מלשון גדר וכותל: 
 <strong>חק.</strong> ענין דבר קבוע:

### פסוק יב
 <strong>ועדיך.</strong> אליך כמו תגע עדיך (איוב ד׳:ה׳): 
 <strong>למני.</strong> כמו למן והיו״ד נוספת וכן מני אפרים (שופטים ה׳): 
 <strong>מצור.</strong> ענין מבצר:

### פסוק יג
 <strong>על יושביה.</strong> עם יושביה:

### פסוק יד
 <strong>רעה.</strong> ענין הנהגה: 
 <strong>שוכני.</strong> היו״ד יתירה: 
 <strong>לבדד.</strong> יחידי כמו לבדד לבטח תושיבני (תהילים ד׳:ט׳): 
 <strong>כרמל.</strong> כן יקרא מקום שדות וכרמים:

### פסוק טז
 <strong>תחרשנה.</strong> מלשון חרש שאינו שומע:

### פסוק יז
 <strong>ילחכו.</strong> ענין לקיקה בלשון כמו ועפר רגליך ילחכו (ישעיהו מ״ט:כ״ג): 
 <strong>כזוחלי.</strong> ענין נגירה והזלה בארץ ובדרז״ל כל הימים מטהרים בזוחלין (שבת ס״ט) ויקרא הנחש כן לפי שאין לו רגלים והלוכו נראה כזוחל ונגרר וכן חמת זוחלי עפר (דברים ל״ב:כ״ד): 
 <strong>ירגזו.</strong> ענין חרדה: 
 <strong>ממסגרותיהם.</strong> מלשון סגירה: 
 <strong>אל ה׳.</strong> את ה׳:

### פסוק יח
 <strong>נושא.</strong> ענין מחילה כמו נשאת עון עמך (תהלים פ״ה): 
 <strong>החזיק.</strong> ענין אחוזה:

### פסוק יט
 <strong>יכבוש.</strong> ענין תפישה בחזקה כמו ויכבשום לעבדים (ירמיה ל״ד): 
 <strong>במצלות.</strong> ענין עומק כמו ואת רודפיהם השלכת במצולות (שמות ט׳):

