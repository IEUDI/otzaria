# מצודת ציון על שמואל א
רבי דוד אלטשולר
## פרק א
### פסוק ג
 <strong>מימים ימימה.</strong> משנה לשנה, וכן (ויקרא כה כט): ימים תהיה גאולתו:
### פסוק ד
 <strong>מנות.</strong> ענין מתנה וחלק כמו (שם ח כט) למשה היה למנה:
### פסוק ה
 <strong>אפים.</strong> מלשון פנים:
### פסוק ו
 <strong>צרתה.</strong> שתי נשים מאיש אחד תקראנה צרות, והוא מלשון צר ואויב, כי על פי רוב שונאות זו לזו: 
 <strong>הרעימה.</strong> ענין זעם וזעף, כמו (יחזקאל כז לה) רעמו פנים:
### פסוק ז
 <strong>מדי.</strong> מתי, רצה לומר, בכל זמן, וכן (ישעיהו כח יט) מדי עברו:
### פסוק ח
 <strong>ירע.</strong> ענין שבר, כמו (איוב לד כד) ירע כבירים לא חקר:
### פסוק ט
 <strong>על מזוזת.</strong> אצל מזוזת:
### פסוק י
 <strong>על ה׳.</strong> כמו אל ה׳:
### פסוק יא
 <strong>אמתך.</strong> שפחתך:
 <strong>ומורה.</strong> תער, וכן בשמשון (שופטים יג ה) ומורה לא יעלה:
### פסוק יב
 <strong>הרבתה.</strong> מלשון רבוי:
### פסוק יג
 <strong>על לבה.</strong> כמו אל לבה:
 <strong>נעות.</strong> מלשון נע ונד:
 <strong>ויחשבה.</strong> חשב אותה:
### פסוק טו
 <strong>ואשפוך את נפשי.</strong> תרגם יונתן: ואמרית עולבן נפשי בצלו, וכן (תהלים קב א) ישפוך שיחו:
### פסוק טז
 <strong>אל תתן.</strong> ענין האמירה על הדבר, כמו (לקמן יח ח) ולי נתנו האלפים: 
 <strong>לפני בת בליעל.</strong> כמו לבת בליעל, ודוגמתו (קהלת ה ה) ואל תאמר לפני המלאך, ומשפטו להמלאך: 
 <strong>בליעל.</strong> בלי עול של מקום:
 <strong>שיחי.</strong> ענין ספור התלאות, כמו (תהלים קב א) ולפני ה׳ ישפוך שיחו: 
 <strong>עד הנה.</strong> עד הזמן הזה:
### פסוק יז
 <strong>שלתך.</strong> כמו שאלתך באל״ף:
### פסוק יח
 <strong>ופניה.</strong> ענין זעם, כמו (ירמיהו ג יב) לא אפיל פני בכם:
### פסוק יט
 <strong>וידע.</strong> ענין המשכב, כמו (מלכים א א ד) והמלך לא ידעה:
### פסוק כ
 <strong>לתקופות.</strong> מלשון הקפה וסבוב:
 <strong>שאלתיו.</strong> מלשון שאלה ובקשה:
### פסוק כב
 <strong>יגמל.</strong> ענין גמר ההנקה, וכן (בראשית כא ח) ביום הגמל:
### פסוק כד
 <strong>ואיפה.</strong> שם מדה בת שלש סאין:
 <strong>ונבל.</strong> נאד, והוא כלי היין:
### פסוק כו
 <strong>בי.</strong> ענין בקשה:
### פסוק כח
 <strong>השאלתיהו.</strong> מלשון שאלה:
## פרק ב
### פסוק א
 <strong>עלץ.</strong> ענין שמחה, כמו (משלי כח יב) בעלוץ צדיקים: 
 <strong>רמה.</strong> גבהה:
### פסוק ב
 <strong>בלתך.</strong> זולתך:
 <strong>צור.</strong> ענין חוזק, והוא מלשון צור וסלע:
### פסוק ג
 <strong>עתק.</strong> דברי חזק, כמו (תהלים צד ד) ידברו עתק: 
 <strong>נתכנו.</strong> ענין מנין, כמו (שמות ה יח): ותוכן לבנים: 
 <strong>עלילות.</strong> מעשים, כמו (איכה א יב): אשר עולל לי:
### פסוק ד
 <strong>חתים.</strong> ענין שבירה, כמו (ישעיהו נא ו): וצדקתי לא תחת: 
 <strong>ונכשלים.</strong> מלשון מכשול, והוא ענין רפוי הכח: 
 <strong>אזרו חיל.</strong> חגרו כח, וכן (תהלים יח לג): המאזרני חיל:
### פסוק ה
 <strong>חדלו.</strong> מנעו:
 <strong>אמללה.</strong> ענין כריתה, כמו (שם ו ג): אומלל אני:
### פסוק ו
 <strong>מוריד.</strong> מלשון ירידה:
### פסוק ז
 <strong>מוריש.</strong> ענין עניות, כמו (שמואל ב יב ג): ולרש אץ כל:
### פסוק ח
 <strong>מאשפות.</strong> הוא מקום השלכת הזבל:
 <strong>ירים.</strong> ירומם:
 <strong>אביון.</strong> התאב לכל דבר, כי אין לו מאומה: 
 <strong>נדיבים.</strong> שרים וחשובים:
 <strong>מצוקי ארץ.</strong> מצבי ארץ, ודוגמתו (שמואל ב טו כד): <strong>ויציקו את ארון.</strong> ורצה לומר, היסודות והעמודים שהם מצבי הארץ ומעמידים אותה: 
 <strong>וישת.</strong> וישם:
 <strong>תבל.</strong> מקום המיושב נקרא תבל:
### פסוק ט
 <strong>ידמו.</strong> יכרתו, כמו (ירמיהו נא ו): אל תדמו בעונה:
### פסוק י
 <strong>יחתו.</strong> ישברו:
 <strong>ירעם.</strong> מלשון רעם ורעש:
 <strong>אפסי.</strong> קצות, כי בקצות הארץ היא אפס וכלה: 
 <strong>קרן.</strong> המלה ההיא הונחה על התגברות, כי בעלי חיים בעלי הקרן, יתחזקו בהם:
### פסוק יא
 <strong>על ביתו.</strong> אל ביתו:
### פסוק יג
 <strong>ומשפט.</strong> ומנהג, כמו (לקמן כז יא): וכה משפטו: 
 <strong>את העם.</strong> עם העם:
 <strong>והמזלג.</strong> שם כלי בעלת שינים, עשוי לתחוב בו בשר ולהוציא מהקדרה, וכן (שמות לח ג): <strong>את המזלגות.</strong> 
### פסוק יד
 כיור דוד קלחת פרור הם כלי בשול, כיורה וקדרה וכדומה:
### פסוק טו
 <strong>חי.</strong> דבר שלא נתבשל קרוי חי:
### פסוק טז
 <strong>כיום.</strong> רצה לומר, כעת, וכן (במדבר ד וז): ביום הכותי: 
 <strong>בחזקה.</strong> בכח ובעל כרחך:
### פסוק יז
 <strong>נאצו.</strong> הוא ענין כעס, כמו (נחמיה ט יח): נאצות גדולות, והושאל אל הבזיון, כי המבזה למי, הוא מכעיסו: 
 <strong>מנחת.</strong> המלה ההיא כולל כל הקרבנות שהמה למנחה ולדורון:
### פסוק יח
 <strong>אפוד.</strong> מלבוש, דומה קצת לאפוד של כהן גדול, ויחגרו בו עובדי ה׳ להשתנות משאר בני אדם, וכן נאמר בדוד כשהלך לפני הארון (שמואל ב ו יד): ודוד חגור אפוד בד: 
 <strong>בד.</strong> פשתן:
### פסוק יט
 <strong>ומעיל.</strong> מלבוש דומה קצת למעיל של כהן גדול:
### פסוק כא
 <strong>פקד.</strong> ענין זכרון והשגחה:
### פסוק כב
 <strong>ישכבן.</strong> רצה לומר משכיבין:
 <strong>הצובאות.</strong> מלשון צבא, ורצה לומר, הרבה כאחת:
### פסוק כד
 <strong>מעבירים.</strong> ענין הוצאות קול, כמו (שמות לו ו): ויעבירו קול במחנה.
### פסוק כה
 ופללו, יתפלל ענין משפט, כמו (שם כא כב): ונתן בפלילים:
### פסוק כז
 <strong>הנגלה.</strong> היא בה״א השאלה:
### פסוק כח
 <strong>לעלות.</strong> להעלות:
 <strong>אשי.</strong> הם מתנות כהונה, שהמה מותר מאש המזבח:
### פסוק כט
 <strong>תבעטו.</strong> הוא ענין בזיון, והמשיל לבהמה הבועטת ברגליה, וכן (דברים לב טו): וישמן ישורון ויבעט: 
 <strong>מעון.</strong> במעון, רצה לומר במשכן מקום מדורי, כמו (תהלים כו ח): אהבתי מעון ביתך: 
 <strong>להבריאכם.</strong> ענין שומן, כמו (שופטים ג׳:י״ז וז): ועגלון איש בריא:
### פסוק ל
 <strong>חלילה.</strong> חולין וגנאי:
 <strong>יקלו.</strong> הוא הפך הכבוד:
### פסוק לא
 <strong>וגדעתי.</strong> אכרית, כמו (דברים ז ה): ואשריהם תגדעון: 
 <strong>זרועך.</strong> ענין חוזק, כי החוזק היא בזרוע:
### פסוק לב
 <strong>והבטת.</strong> ענין ראיה והסתכלות:
 <strong>צר.</strong> כמו ששתי נשים לאיש אחד תקראנה צרות, כמו כן יקראו שני כהנים גדולים זה לזה בלשון צר: 
 <strong>מעון.</strong> במעון:
### פסוק לג
 <strong>לכלות.</strong> המצפה לדבר ואינו בא, קרוי כליון עינים בלשון מקרא: 
 <strong>ולאדיב.</strong> הוא הפוך, כמו ולדאיב, והוא מענץ צער ותוגה, כמו (שם כח סה): ודאבון נפש: 
 <strong>מרבית.</strong> ענין גדול, כמו (איכה ב כב): אשר טפחתי ורביתי:
### פסוק לה
 <strong>נאמן.</strong> מתקיים, כמו (ישעיהו כב כג): יתד במקום נאמן: 
 <strong>והתהלך.</strong> ענין טיול, כמו (ויקרא כו יב): והתהלכתי בתוככם:
### פסוק לו
 <strong>לאגורת.</strong> האל״ף נוספת, והוא כמו גרה, שהיא מטבע של כסף, והוא מעה: 
 <strong>וככר.</strong> כך נקרא לחם שלם:
 <strong>ספחני.</strong> ענין הקבוץ והדבוק, כמו (ישעיהו יד א): ונספחו על בית יעקב: 
 <strong>פת.</strong> הוא פרוסה, כמו (ויקרא ב ו): פתות אותה פתים:
## פרק ג
### פסוק א
 <strong>יקר.</strong> חשוב, כמו (לקמן כו כא): יקרה נפשי: 
 <strong>חזון.</strong> נבואה:
 <strong>נפרץ.</strong> מלשון פרצה:
### פסוק ב
 <strong>החלו.</strong> התחילו:
 <strong>כהות.</strong> חשוכות, כמו (ויקרא יג ו): והנה כהה:
### פסוק ד
 <strong>הנני.</strong> הנה אני:
### פסוק ז
 <strong>טרם.</strong> עדיין לא, כמו (שמות י ז): הטרם תדע:
### פסוק ח
 <strong>ויבן.</strong> מלשון בינה:
### פסוק י
 <strong>כפעם בפעם.</strong> רצה לומר כמו בפעמים הקודמים:
 <strong>שמואל שמואל.</strong> הכפל בא לזרז את הנקרא:
### פסוק יא
 <strong>תצלינה.</strong> ענין תנועה ורעדה, כמו (חבקוק ג טז): לקול צללו שפתי:
### פסוק יג
 <strong>מקללים.</strong> ענין בזיון, כמו (מלכים א ב ח): קללה נמרצת. או הוא מלשון קללה ממש:
 
 <strong>כהה.</strong> ענין חושך:
### פסוק טו
 <strong>המראה.</strong> מראה הנבואה:
### פסוק יז
 <strong>תכחד.</strong> ענין מניעה והעלמה, כמו (בראשית מז יח): לא נכחד מאדוני:
### פסוק כ
 <strong>נאמן.</strong> מתקיים, כמו (לעיל ב לה): בית נאמן:
## פרק ד
### פסוק ב
 <strong>ויערכו.</strong> ענין סדור, כמו (ויקרא ו ה): וערך עליה העולה, ורצה לומר, סדרו אנשי החיל לעמוד מול המלחמה: 
 <strong>ותטוש.</strong> ענין פזור והתפשטות, כמו (במדבר יא לא): ויטוש על המחנה: 
 <strong>וינגף.</strong> ענין הכאה, כמו (תהלים צא יב): פן תגוף באבן רגליך: 
 <strong>במערכה.</strong> היא מקום המלחמה, שעומדים שם סדורים:
### פסוק ה
 <strong>ותהום.</strong> מלשון המייה:
### פסוק ו
 <strong>העברים.</strong> בני ישראל נקראים עברים, כי אברהם אביהם היה מעבר הנהר:
### פסוק ז
 <strong>שלשם.</strong> יום השלישי שלפני היום:
### פסוק ח
 <strong>האדירים האלה.</strong> בכל המקרא הזה אמר בלשון רבים, לפי שאמר ׳האלהים׳ שכתוב בכל מקום בלשון רבים, לזה אמר הכל בלשון רבים:
### פסוק ט
 <strong>לאנשים.</strong> רצה לומר גבורים ואמיצי לב:
### פסוק י
 <strong>רגלי.</strong> הולכי רגל, לא רוכבי סוסים:
### פסוק יב
 <strong>ומדיו.</strong> ומלבושיו, כמו (לקמן יז לח): וילבש וגו׳ מדיו: 
 <strong>ואדמה.</strong> עפר:
### פסוק יג
 <strong>יד.</strong> מקום:
 <strong>מצפה.</strong> ענין תוחלת ותקוה, כמו (מיכה ז ז): ואני בה׳ אצפה:
### פסוק יד
 <strong>ההמון.</strong> העם הרב:
### פסוק טו
 <strong>קמה.</strong> רצה לומר כל אחת קמה, כי בעת הראות, דרך העין להתנענע, ושל עלי קמה ועמדה, כי לא ראה עוד:
### פסוק טז
 <strong>נסתי.</strong> ברחתי:
### פסוק יז
 <strong>המבשר.</strong> כל המספר חדשות בין טוב בין רע, נקרא מבשר:
### פסוק יח
 <strong>אחורנית.</strong> לאחוריו:
 <strong>בעד.</strong> נגד:
 <strong>מפרקתו.</strong> הוא עצם הצואר, על שם שעשוי פרקים פרקים:
### פסוק יט
 <strong>ללת.</strong> רצה לומר ללדת, ובא בחסרון הדל״ת, לפי שילדה ביללה: 
 <strong>ותכרע.</strong> נפלה על ברכיה:
 <strong>נהפכו.</strong> ענין סבוב וגלגול, על כי בעת הגלגול מתהפך הדבר מצד אל צד, וכן (שופטים ז יג): מתהפך במחנה מדין: 
 <strong>צריה.</strong> הם חבלי הלידה, הבאה מהשמטת קשרי הרחם התקועים זה בזה, והוא מושאל מן צירי הדלתות, וכן (ישעיהו יג ח): צירים וחבלים יאחזון:
### פסוק כ
 <strong>ענתה.</strong> השיבה:
 <strong>שתה.</strong> שמה, כמו (שמות י א): <strong>למען שיתי </strong>
### פסוק כא
 <strong>אי כבוד.</strong> כמו אין כבוד, ותחסר הנו״ן, כמו (איוב כב ל): ימלט אי נקי. והיא בחיר״ק, ודוגמתו (לקמן כא ט): ואין יש פה, שהיא בחיר״ק:
## פרק ה
### פסוק ב
 <strong>דגון.</strong> שם עבודה זרה:
 <strong>ויציגו.</strong> העמידו:
### פסוק ד
 <strong>כרותות.</strong> חתוכות:
 <strong>המפתן.</strong> האסקופה, וכן (יחזקאל מז א): מתחת מפתן הבית:
### פסוק ה
 <strong>ידרכו.</strong> ענין צעדה, והוא מלשון דרך: 
 <strong>כהני.</strong> כומרים, יודעי חוק עבודת כוכבים:
### פסוק ו
 <strong>וישמם.</strong> מלשון שממה:
 <strong>בעפולים.</strong> כך שם המכה, ולפי שהם בחלחולת במקום מכוסה, נקראו עפולים, מלשון אופל, וכן (מלכים ב ה כד): ויבוא אל העופל, והוא כמו אל האופל באל״ף. והקרי בטחורים, והוא שם שרץ מה, והיו דומים להם:
### פסוק ז
 <strong>קשתה.</strong> מלשון קשה:
### פסוק ח
 <strong>יסוב.</strong> רצה לומר יובא:
### פסוק ט
 <strong>וישתרו.</strong> כמו יסתרו בסמ״ך:
### פסוק יב
 <strong>שועת.</strong> צעקת:
## פרק ו
### פסוק א
 <strong>בשדה פלשתים.</strong> כמו בארץ פלשתים:
### פסוק ב
 <strong>ולקוסמים.</strong> ולמכשפים:
### פסוק ד
 <strong>עכברי.</strong> שם מין שרץ:
 <strong>מגפה.</strong> ענין מכה:
### פסוק ה
 <strong>את הארץ.</strong> את אנשי הארץ:
### פסוק ו
 <strong>התעלל.</strong> ענין שחוק והתול, כמו (שמות י ב): אשר התעללתי במצרים:
### פסוק ז
 <strong>עלות.</strong> מניקות, כמו (בראשית לג יג): והצאן והבקר עלות עלי: 
 <strong>עול.</strong> היא מה שהפרה מושכת בה:
 <strong>ואסרתם.</strong> ענין קשירה:
 <strong>הביתה.</strong> לכלאם בבית:
### פסוק ח
 <strong>בארגז.</strong> כעין תיבה:
### פסוק י
 <strong>כלו.</strong> כמו כלאו, והוא ענץ תפיסה:
### פסוק יב
 <strong>וישרנה.</strong> מלשון ישרה:
 <strong>במסלה.</strong> בדרך הכבושה:
 <strong>וגעו.</strong> צעקת הפרה תקרא געה, כמו (איוב ו ה): אם יגעה שור:
### פסוק יד
 <strong>בית השמשי.</strong> מבית השמש, והוא שם העיר:
### פסוק טו
 <strong>אל האבן.</strong> על האבן:
### פסוק יח
 <strong>ועד.</strong> ענינו כמו ואפילו, וכן (שמות ט ז): לא מת ממקנה ישראל עד אחד, ורצה לומר, אפילו אחד:
## פרק ז
### פסוק א
 <strong>קדשו.</strong> הזמינו, כמו (ירמיהו ו ד): קדשו עליה מלחמה:
### פסוק ב
 <strong>שבת.</strong> ענין עכבה:
 <strong>וינהו.</strong> מלשון נהי ויללה:
### פסוק ח
 <strong>תחרש.</strong> תשתוק, וכן (בראשית לד ה): והחריש יעקב:
### פסוק ט
 <strong>כליל.</strong> מלשון כל, רצה לומר העלה כל בשר העולה, כמשפט האמור בה:
### פסוק יב
 <strong>ובין השן.</strong> שן הסלע היה שם, ונקרא המקום על שמו:
### פסוק טז
 <strong>מדי.</strong> מתי, רצה לומר, בכל שנה ושנה:
## פרק ח
### פסוק ב
 <strong>משנהו.</strong> השני לו:
### פסוק ג
 <strong>הבצע.</strong> חמדת הממון, כמו (שמות יח כא): שונאי בצע:
### פסוק ט
 <strong>העד תעיד.</strong> ענין התראה, על שם שדרך להתרות בפני עדים, למען לא יכחש לאחר זמן, כמו (בראשית מג ג): העד העיד בנו: 
 <strong>משפט.</strong> רוצה לומר הנהגה, ואם היא שלא כדין, וכן (לעיל ב יג): ומשפט הכהנים:
### פסוק יא
 <strong>ורצו.</strong> ענין מהירת ההליכה:
### פסוק יג
 <strong>לרקחות.</strong> לעשות מעשה הבשמים, כמו (שמות ל כה): מעשה רוקח: 
 <strong>ולטבחות.</strong> מבשלות, כי הנה טובחות מה שמבשלות מן הבשר: 
 <strong>ולאופות.</strong> מלשון אפיית הפת:
### פסוק יד
 <strong>וזיתיכם.</strong> פרדסי הזית:
### פסוק טו
 <strong>וזרעיכם.</strong> מלשון זריעה:
 <strong>לסריסיו.</strong> לשריו ומשרתיו:
### פסוק טז
 <strong>הטובים.</strong> רוצה לומר במראה:
### פסוק יט
 <strong>וימאנו.</strong> לא רצו:
## פרק ט
### פסוק א
 <strong>חיל.</strong> ענין כח ואומץ:
### פסוק ב
 <strong>משכמו.</strong> מכתפו:
### פסוק ד
 <strong>ואין.</strong> לא מצאו בה:
### פסוק ה
 <strong>יחדל.</strong> ימנע:
### פסוק ז
 <strong>נביא.</strong> מלשון הבאה:
 <strong>אזל.</strong> הלך, כמו (איוב יד יא): אזלו מים מני ים: 
 <strong>ותשורה.</strong> דורון, כמו (ישעיהו נז ט): ותשורי למלך בשמן:
### פסוק יא
 <strong>לשאוב.</strong> כן יקרא לקיחת המים, כמו (שם יב יג): ושאבתם מים:
### פסוק יג
 <strong>הקרואים.</strong> המזומנים להסעודה, והוא מלשון קריאה: 
 <strong>כהיום.</strong> כהעת הזאת, כי ׳יום׳ יאמר גם על ענין ׳עת׳, וכן (במדבר ח יז): ביום הכותי, והכ״ף באה לאמתת הדבר:
### פסוק טז
 <strong>לנגיד.</strong> למושל ושר:
### פסוק יז
 <strong>ענהו.</strong> ענין אמירה, כמו (משלי טז א): מענה לשון: 
 <strong>יעצור.</strong> ימשול, על שם שעוצר ומעכב בעמו מלעשות דבר שלא ברשות:
### פסוק יח
 <strong>את שמואל.</strong> אל שמואל:
 <strong>אי זה.</strong> איו זה:
### פסוק יט
 <strong>ושלחתיך.</strong> לפי שאין דרך ללכת בלא נטילת רשות, אמר ושלחתיך:
### פסוק כא
 <strong>בן ימיני.</strong> מבנימין:
 <strong>הצעירה.</strong> הקטנה, כמו (דניאל ח ט): קרן אחת מצעירה:
### פסוק כב
 <strong>לשכתה.</strong> ענין חדר מה:
### פסוק כג
 <strong>לטבח.</strong> המבשל, הטובח מה שמבשל: 
 <strong>המנה.</strong> ענין מנחה וחלק, כמו (שמות כט כו): והיה לך למנה: 
 <strong>שים.</strong> מלשון שימה:
### פסוק כד
 <strong>והעליה.</strong> רוצה לומר ואשר עליה, והוא הירך שעל השוק: 
 <strong>למועד.</strong> לזמן:
### פסוק כו
 <strong>השחר.</strong> הוא האור הנוצץ טרם תצא השמש:
 <strong>ואשלחך.</strong> אלוה אותך, כמו (בראשית יח טז): ואברהם הולך עמם לשלחם תרגם אונקלוס: לאלוואיהון:
### פסוק כז
 <strong>כיום.</strong> כעת:
## פרק י
### פסוק א
 <strong>פך.</strong> שם כלי מה:
 <strong>ויצוק.</strong> ושפך:
 <strong>וישקהו.</strong> נשק לו:
### פסוק ב
 <strong>עם קבורת רחל.</strong> סמוך לקבורתה:
 <strong>נטש.</strong> עזב:
### פסוק ג
 <strong>וחלפת.</strong> ענין העברה, כמו (שיר השירים ב יא) חלף הלך לו: 
 <strong>נבל.</strong> נאד:
### פסוק ה
 <strong>נציבי.</strong> פקידי פלשתים, מה שהציבו: 
 <strong>ופגעת.</strong> ענין פגישה:
 <strong>חבל.</strong> סיעה, כמו (תהלים קיט סא): חבלי רשעים: 
 <strong>נבל ותוף וגו׳.</strong> שמות מיני כלי זמר:
### פסוק ו
 <strong>וצלחה.</strong> ועברה, כמו (שמואל ב יט יח): וצלחו הירדן:
### פסוק ח
 <strong>תוחל.</strong> תמתין, כמו (בראשית ח י): ויחל עוד:
### פסוק ט
 <strong>כהפנותו.</strong> כאשר פנה:
 <strong>שכמו.</strong> כתפו:
### פסוק יא
 <strong>שלשום.</strong> יום השלישי שלפני היום:
### פסוק יג
 <strong>ויכל.</strong> כלה:
### פסוק יד
 <strong>דוד.</strong> אחי אביו:
 <strong>אן.</strong> אנה, ובאה בחסרון הה״א:
### פסוק יז
 <strong>ויצעק.</strong> ענין אסיפה, על כי באה בזעקת המאסף:
### פסוק יח
 <strong>הלוחצים.</strong> הדוחקים:
### פסוק כב
 <strong>הלום.</strong> פה:
 <strong>נחבא.</strong> מלשון מחבואה ומסתור:
 <strong>אל הכלים.</strong> כמו בכלים, וכן (שמות כה כא): ואל הארון תתן, ומשפטו: 
 <strong>ובארון.</strong> (כד) הראיתם בה״א השאלה:
### פסוק כה
 <strong>משפט.</strong> חק הראוי:
### פסוק כז
 <strong>ויבזהו.</strong> מלשון בזיון:
 <strong>כמחריש.</strong> יאמר על חרשות האוזן, ועל השתיקה:
## פרק יא
### פסוק א
 <strong>ויחן.</strong> מלשון חניה:
### פסוק ב
 <strong>בנקור.</strong> ענין נקיבה, כמו (במדבר טז יד): העיני האנשים ההם תנקר:
### פסוק ג
 <strong>הרף.</strong> מלשון רפיון:
### פסוק ז
 <strong>צמד.</strong> זוג, על שם שדרכם ללכת מצומדים ומחוברים: 
 <strong>וינתחהו.</strong> חתך כל אחד לנתחים, רוצה לומר לאברים:
### פסוק ח
 <strong>בבזק.</strong> שם מקום:
### פסוק ט
 <strong>לאיש.</strong> לכל איש:
 <strong>כחום השמש.</strong> כאשר יתחמם השמש בגבורתו, והוא חצי היום:
### פסוק יא
 <strong>ראשים.</strong> חלקים:
 <strong>באשמורת.</strong> מלשון משמר:
 <strong>היום.</strong> השמש קרויה יום, כמו (בראשית ג ח): לרוח היום: 
 <strong>ויפוצו.</strong> נתפזרו, כמו (במדבר י לה): ויפוצו אויביך:
## פרק יב
### פסוק ב
 <strong>ושבתי.</strong> השיבה הוא יותר מהזקנה:
 <strong>הנם.</strong> הנה הם:
### פסוק ג
 <strong>ענו.</strong> העידו, כמו (שמות כ יג): לא תענה: 
 <strong>שור מי.</strong> שור של מי:
 <strong>עשקתי.</strong> מלשון עושק וגזל:
 <strong>רצותי.</strong> ענין שבירת הגוף, וכן (דברים כח לג): עשוק ורצוץ: 
 <strong>כופר.</strong> פדיון:
### פסוק ו
 <strong>את משה.</strong> עם משה, רוצה לומר על ידו:
### פסוק ז
 <strong>ואשפטה.</strong> אתוכח, כמו (יחזקאל כ ד): התשפוט אותם:
### פסוק ח
 <strong>ויושיבום.</strong> מלשון ישיבה:
### פסוק ט
 <strong>וימכור.</strong> מסרם, וכאלו מכרם:
### פסוק יא
 <strong>ירובעל.</strong> זה גדעון:
 <strong>בדן.</strong> בן דן, זה שמשון מבני דן:
### פסוק יד
 <strong>תמרו.</strong> מלשון מרי ומרד:
### פסוק יז
 <strong>רבה.</strong> גדולה:
### פסוק כא
 <strong>התוהו.</strong> הוא דבר שאין בו ממש, כמו (בראשית א ב): והארץ היתה תוהו: 
 <strong>יועילו.</strong> מלשון תועלת:
### פסוק כב
 <strong>יטוש.</strong> יעזוב:
 <strong>הואיל.</strong> רצה, כמו (שמות ב כא): ויואל משה:
### פסוק כג
 <strong>חלילה.</strong> חולין וגנאי:
 <strong>והוריתי.</strong> אלמד, כמו (ישעיהו כח ט): יורה דעה:
### פסוק כה
 <strong>תספו.</strong> ענין כליון, כמו (ירמיהו ח יג): אסף אסיפם:
## פרק יג
### פסוק ב
 <strong>ויתר העם.</strong> מותר העם:
### פסוק ג
 <strong>נציב.</strong> ממונה העומד על ישראל לגבות המס:
### פסוק ד
 <strong>ויצעקו.</strong> ענין אסיפה הבאה בצעקת המאסף:
### פסוק ו
 <strong>צר.</strong> מלשון צרה:
 <strong>נגש.</strong> נדחק ונלחץ, כמו (ישעיהו נג ז): נגש והוא נענה: 
 <strong>ובחוחים.</strong> בין הקוצים, כמו (שיר השירים ב ב): כשושנה בין החוחים: 
 <strong>ובצריחים.</strong> מגדלים גבוהים, וכן (שופטים ט מו): צריח בית אל:
### פסוק ז
 <strong>עודנו.</strong> מלשון עוד:
 <strong>חרדו.</strong> מהרו בחרדה, כמו (לקמן טז ד): ויחרדו זקני העיר לקראתו:
### פסוק ח
 <strong>ויוחל.</strong> ענין המתנה, כמו (בראשית ח י): ויחל עוד:
### פסוק יב
 <strong>חליתי.</strong> התפללתי, כמו (שמות לב יא): ויחל משה: 
 <strong>ואתאפק.</strong> ואתחזק, כמו (בראשית מה א): ולא יכול יוסף להתאפק:
### פסוק יג
 <strong>נסכלת.</strong> מלשון סכלות וטפשות:
### פסוק יז
 <strong>ראשים.</strong> חלקים:
### פסוק יח
 <strong>הנשקף.</strong> ענין הבטה, כמו (שופטים ה כח) בעד החלון נשקפה: 
 <strong>גי.</strong> עמק:
 <strong>הצבועים.</strong> בה היו צבועים, ואמרו רבותינו ז״ל (בבא קמא טז א) שהוא אפעה, והוא בעל גוונים מחולפים כמנין ימות החמה, ולזה קרוי צבוע:
### פסוק יט
 <strong>וחרש.</strong> אומן ברזל:
### פסוק כ
 <strong>ללטוש.</strong> לחדד, כמו (בראשית ד כב): לוטש כל חורש: 
 <strong>מחרשתו.</strong> כלי המחרישה:
 <strong>אתו.</strong> שם כלי עשויה לחפור בו, כמו (ישעיהו ב ד) וכתתו חרבותם לאתים. ובדברי רבותינו ז״ל (בבא מציעא פב ב, ועוד) קרויה מרא: 
 <strong>קרדומו.</strong> גרזן, כמו (שופטים ט מח): את הקרדומות: 
 <strong>מחרשתו.</strong> כלי אומנות, כמו (ישעיהו מד יג): חרש עצים: 
### פסוק כא
 <strong>הפצירה.</strong> ענין רבוי, כמו (בראשית יט ג): ויפצר בם, שהוא מרבית דברי פתוי: 
 <strong>פים.</strong> פיות, ורצונו לומר חריצים וחדודים: 
 <strong>מחרשות.</strong> הם כלי אומנות:
 <strong>ולשלש קלשון.</strong> שם כלי ברזל, עשויה לסלק בה הזבל, והיא בעלת שלש שינים, וכאלו אמר קלשון בעלת שלש: 
 <strong>ולהציב הדרבן.</strong> רצה לומר לחדד הדרבן, להציבו ביושר בתוך מלמד הבקר, והוא המקל שמלמד בו הבקר לחרישה, והמחט שבראשו קרוי דרבן, וכן (קהלת יב יא): דברי חכמים כדרבונות:
### פסוק כג
 <strong>מצב.</strong> תרגם יונתן: אסטרטיג, וכמו כן תרגם על נציב פלשתים (לעיל פסוקים ג ד), והוא ענין פקידות ושלטנות: 
 <strong>אל מעבר.</strong> אל צד:
## פרק יד
### פסוק א
 <strong>הלז.</strong> הזה, כמו (מלכים ב כ״ג:י״ז וז): מה הציון הלז:
### פסוק ד
 <strong>המעברות.</strong> מלשון עבר וצד:
 <strong>על מצב.</strong> אל מצב:
 <strong>שן הסלע.</strong> בולט היה כשן:
### פסוק ה
 <strong>מצוק.</strong> מוצב, וכן (שמואל ב טו כד): ויציקו את ארון: 
 <strong>מול.</strong> נגד:
### פסוק ו
 <strong>מעצור.</strong> ענין מניעה, כמו (בראשית טז ב): עצרני ה׳ מלדח:
### פסוק ח
 <strong>ונגלינו.</strong> מלשון גלוי:
### פסוק ט
 <strong>כה.</strong> כן:
 <strong>דומו.</strong> המתינו, כמו (יהושע י יב): שמש בגבעון דום: 
 <strong>הגיענו.</strong> מלשון הגעה:
 <strong>תחתינו.</strong> במקומינו:
### פסוק יא
 <strong>החורים.</strong> מלשון חור ונקב:
### פסוק יב
 <strong>ויענו.</strong> ענין אמירה:
### פסוק יד
 <strong>מענה.</strong> הוא הקו הישר, שיחרוש החורש כשיעור הראוי, וחוזר וחורש אצלו כמדתו, עד כלותו כל השדה, כמו (תהלים קכט ג): האריכו למעניתם: 
 <strong>צמד.</strong> זוג:
### פסוק טו
 <strong>ותרגז.</strong> ענין רעדה:
### פסוק טז
 <strong>הצופים.</strong> העומדים במקום גבוה, ומשם צופים למרחוק לראות מה נעשה במלחמה: 
 <strong>ההמון.</strong> העם רב:
 <strong>נמוג.</strong> ענין המסה, ורוצה לומר, מוכה ומנוגע: 
 <strong>והלום.</strong> ענין הכאה, כמו (שופטים ה כו): והלמה סיסרא:
### פסוק יז
 <strong>פקדו.</strong> ענין השגחה, כמו (ירמיהו טו טו): זכרני ופקדני:
### פסוק יח
 <strong>הגישה.</strong> הקריבה:
 <strong>ובני ישראל.</strong> הוי״ו היא במקום עם, וכן (שמות א ה): ויוסף היה במצרים, ורוצה לומר עם יוסף:
### פסוק יט
 <strong>אסוף.</strong> ענין הכנסה, כמו (בראשית מט לג): ויאסוף רגליו:
### פסוק כ
 <strong>ויזעק.</strong> ענין אסיפה:
### פסוק כב
 <strong>וידבקו.</strong> רוצה לומר רדפו להתקרב אליהם:
### פסוק כד
 <strong>נגש.</strong> קרב:
 <strong>ויואל.</strong> מלשון אלה ושבועה:
 <strong>טעם.</strong> הלוקח אל פיו מעט מן המאכל ואין בה לרדת חדרי בטן, יקרא טעימה:
### פסוק כה
 <strong>ביער.</strong> הקנים שגדל בהם הדבש, יקראו יער, כמו (שיר השירים ה א): אכלתי יערי עם דבשי:
### פסוק כו
 <strong>הלך.</strong> מלשון הליכה, ורוצה לומר זב:
### פסוק כז
 <strong>ותארנה.</strong> מלשון אורה:
### פסוק כט
 <strong>עכר.</strong> ענין השחתה ובלבול, כמו (בראשית לד ל): עכרתם אותי: 
 <strong>אורו.</strong> מלשון אור:
### פסוק ל
 <strong>לוא.</strong> כמו אם:
 <strong>משלל.</strong> מבזה:
 <strong>רבתה.</strong> מלשון רבוי:
### פסוק לב
 <strong>ויעט.</strong> ענין פריחה, כמו (לקמן כה יד): ויעט בהם, ורוצה לומר במהירות רב:
### פסוק לג
 <strong>בגדתם.</strong> פשעתם:
 <strong>גלו.</strong> גלגלו:
### פסוק לד
 <strong>פוצו.</strong> התפזרו, כמו (שמות ה יב): ויפץ העם: 
 <strong>שיהו.</strong> שה שלו:
 <strong>בזה.</strong> במקום הזה:
### פסוק לה
 <strong>אותו.</strong> עמו:
### פסוק לו
 <strong>ונבוזה.</strong> מלשון בזה ושלל:
 <strong>הלום.</strong> לפה, כמו (שם ג ה): אל תקרב הלום:
### פסוק לח
 <strong>פנות.</strong> מלשון פינה וזויות:
### פסוק לט
 <strong>ישנו.</strong> מלשון יש:
### פסוק מ
 <strong>לעבר.</strong> לצד:
### פסוק מא
 <strong>הבה.</strong> תנה, כמו (בראשית כט כא): הבה את אשתי: 
 <strong>תמים.</strong> מלשון תם, רוצה לומר דבר שלם ואמת:
### פסוק מז
 <strong>ירשיע.</strong> יחריד ויבלבל, וכן (איוב לד כט): והוא ישקיט ומי ירשיע, והוא על שם שנכון ביד הרשע חרדה ובלבול:
### פסוק מח
 <strong>ויעש.</strong> ענין אסיפה, כמו (במדבר כד יח): וישראל עושה חיל: 
 <strong>חיל.</strong> אנשי חיל:
 <strong>שוסהו.</strong> ענין דריכה ורמיסה, כמו (שופטים ב יד): שוסים וישוסו:
### פסוק נב
 <strong>בן חיל.</strong> הוא היודע תחבולות המלחמה:
 <strong>ויאספהו.</strong> הכניסו אליו:
## פרק טו
### פסוק ב
 <strong>פקדתי.</strong> ענין זכרון:
 <strong>שם.</strong> מלשון שימה:
### פסוק ג
 <strong>והחרמתם.</strong> ענין כליון וכריתה:
 <strong>מעולל.</strong> הוא הרך בשנים, כמו (ישעיהו סה כ): עול ימים והוא גדול מן היונק:
### פסוק ד
 <strong>וישמע.</strong> ענין אסיפה הבאה בשמיעת קול המאסף, וכן (ירמיהו נ כט): השמיעו אל בבל רבים: 
 <strong>ויפקדם.</strong> ענין מנין ומספר:
 <strong>בטלאים.</strong> שם מקום, כמו (יהושע טו כד): זיף וטלם ובעלות. ורבותינו ז״ל אמרו (יומא כב ב): בטלאים ממש, לפי שאסור למנות את ישראל לגולגולת, ומנאם בטלאים, וכל אחד לקח טלה מעדר שאול, והחזירו למקום מיוחד, ומנו הטלאים וידעו מספר בני ישראל: 
 <strong>רגלי.</strong> הולכי רגל, לא רוכבים:
### פסוק ה
 <strong>וירב.</strong> מלשון מריבה ומלחמה:
### פסוק ו
 <strong>הקיני.</strong> משפחת הקיני, מבני חובב חותן משה: 
 <strong>אוסיפך.</strong> ענין כליון:
### פסוק ח
 <strong>ויתפש.</strong> ענין אחיזה:
### פסוק ט
 <strong>והמשנים.</strong> מלשון שנים, רוצה לומר כפולים בבשר ושמנים, ודוגמתו (עזרא א י): כפורי זהב משנים, ורוצה לומר כפולים: 
 <strong>הכרים.</strong> הכבשים השמנים: 
 <strong>ולא אבו.</strong> ולא רצו: 
 <strong>וכל המלאכה.</strong> המקנה, נקראת מלאכה, לפי שבו עבודת האדם בעל המקנה, ובו יעסוק, כמו (בראשית לג יד): לרגל המלאכה: 
 <strong>נמבזה.</strong> בזויה: 
 <strong>ונמס.</strong> רוצה לומר דבר הנשחת:

### פסוק יא
 <strong>נחמתי.</strong> ענין הפוך מחשבה:

### פסוק יב
 <strong>מציב.</strong> ענינו עשיה והעמדה: 
 <strong>יד.</strong> מקום:

### פסוק טז
 <strong>הרף.</strong> מלשון רפיון:

### פסוק יט
 <strong>ותעט.</strong> ענין פריחה, כמו (לקמן כה יד): ויעט בהם, ורוצה לומר מהירות ההליכה:

### פסוק כא
 <strong>ראשית החרם.</strong> מיטב מדבר הנחרם, כמו (עמוס ו ו): וראשית שמנים ימשחו:

### פסוק כב
 <strong>החפץ.</strong> ענין רצון: 
 <strong>להקשיב.</strong> לשמוע:

### פסוק כג
 <strong>ואון.</strong> ענין דבר תוהו ושקר, כמו (זכריה י ב): התרפים דברו און: 
 <strong>ותרפים.</strong> הוי״ו יתירה, כמו (תהלים עו ז): נרדם ורכב: 
 <strong>הפצר.</strong> ענין רבוי הדברים, כמו (בראשית יט ג): ויפצר בם: 
 <strong>יען.</strong> בעבור:

### פסוק כה
 <strong>שא.</strong> ענין מחילה:

### פסוק כז
 <strong>בכנף.</strong> בקצה שפולי המעיל, כמו (לקמן כד ד): ויכרת את כנף המעיל:

### פסוק כט
 <strong>נצח.</strong> ענין חוזק והתגברות, כמו (איכה ג יח): אבד נצחי, ועל המקום יאמר, שהוא חוזקן של ישראל: 
 <strong>ינחם.</strong> ענין הפוך מחשבה:

### פסוק לב
 <strong>מעדנות.</strong> ענין קשור, כמו (איוב לח לא): התקשר מעדנות כימה: 
 <strong>אכן.</strong> באמת:

### פסוק לג
 <strong>שכלה.</strong> מי שבניו מתים, קרוי שכול, כמו (בראשית כז מה): למה אשכל: 
 <strong>וישסף.</strong> תרגומו ופשח, והוא הבקיעה לשנים, כמו (איכה ג יא): 
 <strong>ויפשחני.</strong> ובדברי רבותינו ז״ל (בבא בתרא נד א): מאן דפשח דקלא:

### פסוק לה
 <strong>יסף.</strong> מלשון הוספה:


## פרק טז
### פסוק א
 <strong>קרנך.</strong> כלי מה, עשוי דמות קרן: 
 <strong>בית הלחמי.</strong> בית לחם:

### פסוק ג
 <strong>בזבח.</strong> באכילת בשר הזבח:

### פסוק ד
 <strong>ויחרדו.</strong> מהרו בחרדה:

### פסוק ה
 <strong>התקדשו.</strong> ענין הזמנה, כמו (ירמיהו ו ד): קדשו עליה למלחמה:

### פסוק ט
 <strong>שמה.</strong> הוא שמעא:

### פסוק יא
 <strong>התמו.</strong> מלשון תם והשלמה: 
 <strong>שאר.</strong> נשאר: 
 <strong>נסוב.</strong> הישיבה לאכילה קרויה מסיבה, כי דרכם היה לשבת מסובים:

### פסוק יב
 <strong>אדמוני.</strong> מראה אדום: 
 <strong>עם יפה עינים.</strong> רוצה לומר ויפה עינים, וכן (עמוס ד י): עם שבי סוסיכם: 
 <strong>רואי.</strong> מראה: 
 <strong>קום.</strong> הוא ענין זרוז:

### פסוק יג
 <strong>ותצלח.</strong> ועבר, כמו (לעיל י י): ותצלח עליו רוח אלהים: 
 <strong>רוח ה׳.</strong> רוח גבורה מה׳:

### פסוק יד
 <strong>ובעתתו.</strong> מלשון בעתה וחרדה: 
 <strong>רוח רעה.</strong> רוח מחריד ומרעיד:

### פסוק יח
 <strong>ונבון דבר.</strong> מבין כל דבר חכמה:


## פרק יז
### פסוק א
 <strong>באפס דמים.</strong> שם מקום:

### פסוק ד
 <strong>הבנים.</strong> מלשון בין: 
 <strong>וזרת.</strong> רוצה לומר השעור מן האגודל עד האצבע הקטנה הקרויה זרת, וכן (שמות כח טז): זרת ארכו:

### פסוק ה
 <strong>וכובע.</strong> כובע בכ״ף, וקובע בקו״ף, הוא אחד, והוא כלי מגן על הראש, כמו (יחזקאל כג כד): צנה ומגן וקובע: 
 <strong>ושריון קשקשים.</strong> מין מלבוש להגן ממכת חרב, (ז) כמנור אורגים הוא עץ עב ועגול, שהאורג כורך עליו חוטי השתי, ובמשנה קרויה כובד (שבת קיג א). ותרגומו: כאכסן דגרדאין, וכמו כן תרגם על (שופטים טז יד): היתד הארג, אכסן דגרדאין: 
 <strong>ולהבת.</strong> כן יקרא ברזל החנית, על שם שמבהיק הלהב כשהוא מלוטש, וכן (איוב לט כב): להב חנית: 
 <strong>הצנה.</strong> הוא כעין מגן, וכן (מלכים א י טז): מאתים צנה:

### פסוק ח
 <strong>מערכות.</strong> מלשון עריכה וסדור: 
 <strong>ברו.</strong> בררו ובחרו:

### פסוק ט
 <strong>יוכל.</strong> מלשון יכולת והתחזקות:

### פסוק יא
 <strong>ויחתו.</strong> ענין פחד ושבר:

### פסוק יג
 <strong>ומשנהו.</strong> השני לו:

### פסוק יז
 <strong>איפת.</strong> שם מידה, איפה: 
 <strong>הקליא.</strong> קמח הקליות, כמו (ויקרא כג יד): ולחם וקלי, והוא קמח משבלים צלוים: 
 <strong>והרץ.</strong> לך במרוצה ומהר: 
### פסוק יח
 <strong>חריצי החלב.</strong> תרגם יונתן: גובנין דחלבא, ואולי יקראו כן, על שדרך הגבינה לחתכו במדה בעת עשותו, והוא מלשון (איוב יד ה): אם חרוצים ימיו: 
 <strong>תפקוד.</strong> ענין השגחה, כמו (לעיל יד וז): פקדו נא וראו: 
 <strong>ערובתם.</strong> ענין משכון, כמו (בראשית לח יח): מה הערבון:

### פסוק כ
 <strong>ויטוש.</strong> ועזב:

### פסוק כה
 <strong>הראיתם.</strong> בה״א השאלה: 
 <strong>חפשי.</strong> בני חורין:

### פסוק כו
 <strong>הלז.</strong> הזה:

### פסוק כח
 <strong>נטשת.</strong> עזבת: 
 <strong>במדבר.</strong> מקום המרעה היה סמוך אל המדבר:

### פסוק לד
 <strong>ואת הדוב.</strong> ועם הדוב:

### פסוק לה
 <strong>והחזקתי.</strong> ואחזתי:

### פסוק לח
 <strong>מדיו.</strong> מלבושיו, כמו (לעיל ד יב): ומדיו קרועים:

### פסוק לט
 <strong>ויאל.</strong> ורצה, כמו (שמות ב כא): ויואל משה: 
 <strong>כי לא נסה.</strong> אלא לא נסה, והוא מלשון נסיון ובחינה:

### פסוק מ
 <strong>חלוקי אבנים.</strong> אבנים חלקים, הניח לקלעותם ולזרקם: 
 <strong>ובילקוט.</strong> הוא כעין שק עשוי מעור, ישים בו הרועה חפציו ומה שלוקט בדרך מהלכו, ולזה יקרא ילקוט: 
 <strong>וקלעו.</strong> הוא הדבר אשר יזרוק בו האבן:

### פסוק מב
 <strong>עם יפה מראה.</strong> כמו ויפה מראה:

### פסוק מו
 <strong>יסגרך.</strong> ענין מסירה, כמו (עמוס א ו): להסגיר לאדום: 
 <strong>פגר.</strong> כן יקרא גוף המת:

### פסוק מז
 <strong>יהושיע.</strong> מלשון תשועה:

### פסוק מט
 <strong>ויקלע.</strong> זרק האבן בכלי הקלע: 
 <strong>ותטבע.</strong> מלשון טביעה:

### פסוק נא
 <strong>וישלפה.</strong> הוציאה, כמו (שופטים ח כ): ולא שלף הנער חרבו: 
 <strong>מתערה.</strong> הוא תיק החרב, כמו (יחזקאל כא לה): השב אל תערה:

### פסוק נב
 <strong>ויריעו.</strong> מלשון תרועה: 
 <strong>עד בואך גיא.</strong> עד אשר תבוא לגיא, וכאלו מדבר עם מי שמכיר המקום:

### פסוק נג
 <strong>מדלוק.</strong> מרדוף, כמו (בראשית לא לו): כי דלקת אחרי: 
 <strong>וישסו.</strong> רמסו, או בזזו:

### פסוק נו
 <strong>העלם.</strong> הנער, כמו (לקמן כ כב): ואם כה אומר לעלם:


## פרק יח
### פסוק א
 <strong>נקשרה.</strong> מרוב האהבה, כאלו נפשו קשורה בנפשו ונתחברה בה, והוא מלשון מליצה, וכן (בראשית מד ל): ונפשו קשורה בנפשו:

### פסוק ב
 <strong>נתנו.</strong> ענין עזיבה, כמו (במדבר כא כג): ולא נתן סיחון:

### פסוק ד
 <strong>ויתפשט.</strong> ענין הסרת המלבוש: 
 <strong>המעיל.</strong> שם מלבוש חשוב: 
 <strong>ומדיו.</strong> יתר המלבושים: 
 <strong>ועד חרבו.</strong> ואפילו חרבו:

### פסוק ה
 <strong>ישכיל.</strong> יצליח, כי המצליח נראה הוא כעושה בהשכל:

### פסוק ו
 <strong>לשיר.</strong> לשורר: 
 <strong>והמחולות.</strong> שם כלי שיר, כמו (שמות טו כ): בתופים ובמחולות: 
 <strong>ובשלשים.</strong> כלי שיר בעלת שלשת יתרים:

### פסוק ז
 <strong>ותענינה.</strong> ענין הרמת קול, כמו (דברים כז יד): וענו הלוים וגו׳ קול רם: 
 <strong>המשחקות.</strong> משמחות: 
 <strong>ברבבותיו.</strong> רבבה הוא עשרת אלפים:

### פסוק ח
 <strong>נתנו.</strong> ענינו האמירה על הדבר, וכן (לעיל א טז): אל תתן את אמתך:

### פסוק ט
 <strong>עוין.</strong> מלשון עין, ומלשון עיון, ורוצה לומר תמיד היה מעיין ומחשב בו בעין רעה:

### פסוק י
 <strong>ותצלח.</strong> ועברה: 
 <strong>ויתנבא.</strong> תרגם יונתן: ואשתטי, רוצה לומר היה מדבר דברי שטות, ואמר לשון נבואה, כי הנביא והשוטה מדברים דברי רמזים, זה לנבואתו וזה לשטותו:

### פסוק יא
 <strong>ויטל.</strong> השליך, כמו (יונה א ה): ויטילו את הכלים: 
 <strong>ובקיר.</strong> בכותל:

### פסוק יד
 <strong>לכל דרכיו.</strong> בכל דרכיו, הלמ״ד במקום בי״ת, כמו (ויקרא כו ז): לפניכם לחרב: 
 <strong>משכיל.</strong> מצליח:

### פסוק טו
 <strong>ויגר.</strong> פחד, כמו (במדבר כב ג): ויגר מואב:

### פסוק כב
 <strong>בלט.</strong> בחשאי, כמו (שופטים ד כא): ותבוא אליו בלט:

### פסוק כג
 <strong>הנקלה.</strong> מלשון קל: 
 <strong>רש.</strong> עני: 
 <strong>ונקלה.</strong> הוא הפך המכובד:

### פסוק כה
 <strong>במוהר.</strong> מתן הבתולות נקרא מוהר, כמו (שמות כב טז): כמוהר הבתולות:

### פסוק כו
 <strong>מלאו.</strong> נשלמו:

### פסוק כט
 <strong>ויאסף.</strong> כמו ויוסף בוי״ו: 
 <strong>לרא.</strong> מלשון מורא ופחד:

### פסוק ל
 <strong>מדי.</strong> בכל זמן, וכן (לעיל א ז): מדי עלותה: 
 <strong>שכל.</strong> הצליח: 
 <strong>וייקר.</strong> מלשון יקר ומכובד:


## פרק יט
### פסוק ב
 <strong>ונחבאת.</strong> תשב במחבואה:

### פסוק י
 <strong>ויפטר.</strong> ענין השלוח ממקומו, וכן (דברי הימים ב כג ח): כי לא פטר יהוידע:

### פסוק יב
 <strong>בעד החלון.</strong> דרך החלון:

### פסוק יג
 <strong>התרפים.</strong> הם העשויים בצורת אדם, מהם לעבודה זרה, ומהם לצורת אדם ידוע, והנשים היו עושות על צורת בעליהן, להסתכל בתארו מרוב האהבה: 
 <strong>כביר העזים.</strong> תרגם יונתן: נודא דעיזא: 
 <strong>מראשותיו.</strong> מלשון ראש:

### פסוק טו
 <strong>לראות.</strong> רוצה לומר לבקרו, וכן תרגומו: למסעד, וכמו כן תרגם על (מלכים ב ח כט): ׳לראות את יורם וגו׳ כי חולה הוא׳, אבל בכל מקום מתרגם ׳למחזי׳:

### פסוק טז
 <strong>אל המטה.</strong> כמו על המטה, וכן (יחזקאל יח ו): אל ההרים לא אכל:

### פסוק כ
 <strong>להקת.</strong> קבוצת, והוא הפוך ממלת קהלת, וכמו כבש כשב: 
 <strong>נצב עליהם.</strong> רוצה לומר ממונה עליהם להורותם דרכי הנבואה, כמו (רות ב ה): הנצב על הקוצרים:

### פסוק כב
 <strong>איפה.</strong> כמו איה פה:


## פרק כ
### פסוק ג
 <strong>ואולם.</strong> ואבל: 
 <strong>כפשע.</strong> מלשון פסיעה וצעדה:

### פסוק ו
 <strong>פקוד.</strong> ענץ זכרון והשגחה, כמו (בראשית כא א): וה׳ פקד את שרה: 
 <strong>נשאול.</strong> מלשון שאלה ובקשה: 
 <strong>לרוץ.</strong> לילך במרוצה ומהר: 
 <strong>הימים.</strong> השנה, כמו (ויקרא כה כט): ימים תהיה גאולתו:

### פסוק ז
 <strong>כה.</strong> כן: 
 <strong>כלתה.</strong> ענין סוף וגמר:

### פסוק י
 <strong>יענך.</strong> ישיבך: 
 <strong>קשה.</strong> תשובה קשה:

### פסוק יב
 <strong>אחקור.</strong> מלשון חקירה ודרישה:

### פסוק טו
 <strong>ולא תכרית.</strong> רצה לומר לא תמנע:

### פסוק יח
 <strong>ונפקדת.</strong> ענין זכרון: 
 <strong>יפקד.</strong> ענינו חסרון, כמו (במדבר לא מט): ולא נפקד ממנו איש:

### פסוק יט
 <strong>האזל.</strong> ענין הלוך, כמו (איוב יד יא): אזלו מים מני ים, ורצה לומר סימן להולכי אורח:

### פסוק כ
 <strong>צדה.</strong> מלשון צד: 
 <strong>אורה.</strong> אשליך, כמו (שמות טו ד): ירה בים: 
 <strong>למטרה.</strong> הוא הדבר אשר המורים מכוונים להשליך בו, כמו (איכה ג יב): כמטרא לחץ:

### פסוק כא
 <strong>והנה.</strong> להצד הזה:

### פסוק כב
 <strong>לעלם.</strong> לנער, כמו (לעיל וז נו): בן מי זה העלם:

### פסוק כה
 <strong>ויפקד.</strong> מענין חסרון:

### פסוק כו
 <strong>מאומה.</strong> כלל לא: 
 <strong>בלתי.</strong> ענינו כמו ׳בל׳ ו׳לא׳:

### פסוק כט
 <strong>אמלטה.</strong> ענין הצלה והשמטה מדבר מה:

### פסוק ל
 <strong>נעות.</strong> מלשון עון ופשע: 
 <strong>המרדות.</strong> מלשון מרד: 
 <strong>לבן ישי.</strong> כמו בבן ישי, ובא הלמ״ד במקום הבי״ת, וכן (תהלים ט ה): ישבת לכסא, ומשפטו: 
 <strong>בכסא.</strong> ערוה ענינו הגלות הדופי, כמו (דברים כד ה): ערות דבר:

### פסוק לא
 <strong>תכון.</strong> מלשון הכנה וקיום: 
 <strong>בן מות.</strong> איש מות:

### פסוק לג
 <strong>ויטל.</strong> השליך:

### פסוק לה
 <strong>למועד.</strong> מקום המיועד וקבוע, וכאשר יאמר על זמן קבוע, כמו כן יאמר על מקום קבוע, וכן (איוב ל כג) ובית מועד לכל חי:

### פסוק לו
 <strong>מורה.</strong> מלשון יריה והשלכה:

### פסוק לז
 <strong>אחרי הנער.</strong> רצה לומר אל הנער כשהוא אחריו:

### פסוק לח
 <strong>חושה.</strong> גם היא כענין מהירות, כמו (תהלים לח כג): חושה לעזרתי, וכפל הדבר במלות שונות:

### פסוק מא
 <strong>הגדיל.</strong> מלשון גודל ורבוי:


## פרק כא
### פסוק ב
 <strong>נבה.</strong> היא נוב, והה״א בסופה, במקום למ״ד בתחילתה:

### פסוק ג
 <strong>יודעתי.</strong> כמו הודעתי: 
 <strong>פלוני.</strong> מלשון פלא ומכוסה: 
 <strong>אלמוני.</strong> מלשון, אלם, ורצה לומר אין לגלות המקום ולאומרה, כאלם לא יפתח פיו, וכן (מלכים ב ו ח): אל מקום פלוני אלמוני תחנותי:

### פסוק ד
 <strong>תחת ידך.</strong> רוצה לומר ברשותך:

### פסוק ה
 <strong>חול.</strong> חולין:

### פסוק ו
 <strong>עצורה.</strong> מנועה, כמו (דברים י״א:י״ז וז): ועצר את השמים: 
 <strong>לנו.</strong> רוצה לומר מעמנו: 
 <strong>כתמול שלשם.</strong> רוצה לומר כתמול השלישי שלפני היום: 
 <strong>דרך חול.</strong> רוצה לומר ענין חולין:

### פסוק ז
 <strong>המוסרים.</strong> מלשון הסרה:

### פסוק ח
 <strong>נעצר.</strong> מעוכב, כמו (שופטים יג טו): נעצרה נא אותך: 
 <strong>האדומי.</strong> שהיה גר באדום, אבל היה ישראל מלידה: 
 <strong>אביר.</strong> ענין חוזק, כמו (בראשית מט כד): אביר יעקב, ורוצה לומר גדול וחשוב:

### פסוק ט
 <strong>ואין.</strong> בחיר״ק כמו בציר״י, וכן (לעיל ד כא): אי כבוד: 
 <strong>פה.</strong> כאן: 
 <strong>כלי.</strong> תרגם יונתן: מני: 
 <strong>נחוץ.</strong> ענין מהירות רב, וכן תרגם יונתן: בבהילו:

### פסוק י
 <strong>לוטה.</strong> מכורך ומעוטף, כמו (מלכים א יט יג): וילט פניו באדרתו: 
 <strong>בשמלה.</strong> בבגד: 
 <strong>האפוד.</strong> הוא שם כולל גם לחושן: 
 <strong>זולתה.</strong> חוץ ממנה: 
 <strong>בזה.</strong> במקום הזה:

### פסוק יב
 <strong>יענו.</strong> ענין הרמת קול, כמו (דברים כז יד): וענו הלוים קול רם: 
 <strong>במחולות.</strong> שם כלי זמר:

### פסוק יד
 <strong>וישנו.</strong> מלשון השתנות וחלוף: 
 <strong>טעמו.</strong> ענין דבור החכמה, כמו (איוב יב כ): וטעם זקנים יקח: 
 <strong>ויתהולל.</strong> ענין סכלות, כמו (שם פסוק וז): ושופטים יהולל: 
 <strong>ויתו.</strong> ענין רושם ושריטה, כמו (יחזקאל ט ד): והתוית תיו: 
 <strong>רירו.</strong> רוקו, כמו (איוב ו ו): בריר חלמות:

### פסוק טו
 <strong>משתגע.</strong> מראה בעצמו ענין שגעון:


## פרק כב
### פסוק ב
 <strong>מצוק.</strong> ענין צרה, כמו (תהלים קיט קמג): צר ומצוק מצאוני, ורוצה לומר מי שיש לו מצוקה מאויביו: 
 <strong>נושא.</strong> ענין הלואה, כמו (שם קט יא): ינקש נושה, ורוצה לומר מי שיש אצלו הלואה מאחרים: 
 <strong>מר נפש.</strong> עני ורש, כמו שכתוב (משלי לא ו): ויין למרי נפש ישתה וישכח רישו:

### פסוק ד
 <strong>וינחם.</strong> וינהגם, כמו (שמות יג יז): ולא נחם אלהים: 
 <strong>במצודה.</strong> ענין מקום משומר, או מגדל, או סלע, או מערה, כמו (יחזקאל יט ט): יביאהו במצדות:

### פסוק ו
 <strong>האשל.</strong> האילן, כמו (בראשית כא לג): ויטע אשל:

### פסוק ח
 <strong>קשרתם.</strong> ענין אגודת אנשים בחבור עצת מרד:

### פסוק י
 <strong>וצידה.</strong> מזון: (, ז) לרצים הרצים רגלי לפני מרכבתו: 
 <strong>עליו.</strong> אצלו לשמשו: 
 <strong>סבו.</strong> סובו מפה ללכת להמיתם: 
 <strong>ולא אבו.</strong> ולא רצו: 
 <strong>לפגוע.</strong> ענין מכת מות, כמו (שמואל ב א טו): גש פגע בו:


## פרק כג
### פסוק א
 <strong>שוסים.</strong> בוזזים, כמו (תהלים מד יא): ומשנאינו שסו למו:

### פסוק ג
 <strong>ואף כי.</strong> הוא ענין כל שכן וקל וחומר, כמו (יחזקאל טו ה) ואף כי אש: 
 <strong>מערכות.</strong> אנשי המלחמה יקראו כן, כשהם ערוכים וסדורים להלחם:

### פסוק ו
 <strong>אפוד.</strong> זה יאמר על האפוד והחושן עם האורים ותומים, וכן (הושע ג ד): אין אפוד ותרפים:

### פסוק ז
 <strong>נכר.</strong> מסר, וכן (דברים לב ל): כי צורם מכרם: 
 <strong>ובריח.</strong> הוא כעין מטה, עשוי לסגור בו הדלתות מבפנים:

### פסוק ח
 <strong>וישמע.</strong> ענין אסיפה הבאה משמיעת קול המאסף, כמו (ירמיהו נא כז): השמיעו עליה ממלכות: 
 <strong>לצור.</strong> ענינו הסבו על העיר להצר לה ולכבשה:

### פסוק ט
 <strong>מחריש.</strong> ענין מחשבה, כמו (משלי ג כט): אל תחרוש על רעך רעה:

### פסוק יא
 <strong>היסגרני.</strong> ענין מסירה, כמו (עמוס א ו): להסגיר לאדום: 
 <strong>בעלי.</strong> אדוני, כמו (שמות כב יד): אם בעליו עמו:

### פסוק יג
 <strong>ויחדל.</strong> ומנע:

### פסוק יד
 <strong>במצדות.</strong> במקומות משומרים:

### פסוק טו
 <strong>בחורשה.</strong> ביער, כמו (יחזקאל לא ג): 
 <strong>חורש מצל, ורוצה לומר סעיף.</strong> (יז) למשנה שני למלכות:

### פסוק כ
 <strong>אות.</strong> ענין רצון ותשוקה, כמו (תהלים קלב יג): אוה למושב לו:

### פסוק כב
 <strong>הכינו.</strong> מלשון הכנה: 
 <strong>ערום יערים.</strong> מלשון ערמה:

### פסוק כג
 <strong>המחבואים.</strong> מלשון מחבואה ומסתור: 
 <strong>אל נכון.</strong> כמו בנכון, וכן (שמות כה כא): ואל הארון, ומשפטו: 
 <strong>ובהארון.</strong> ונכון, רוצה לומר דבר ברור ומכוון: 
 <strong>ישנו.</strong> מלשון יש: 
 <strong>וחפשתי.</strong> ענין חקירה:

### פסוק כד
 <strong>בערבה.</strong> תרגם יונתן: במישרא:

### פסוק כו
 <strong>נחפז.</strong> מלשון חפזון ומהירות: 
 <strong>עוטרים.</strong> מסבבים, כעטרה המסבבת את הראש: 
 <strong>לתפשם.</strong> ענין האחוזה בחזקה:

### פסוק כז
 <strong>פשטו.</strong> התפזרו כדרך הנלחמים, וכן (לקמן כז י): אל פשטתם היום:


## פרק כד
### פסוק ג
 <strong>בחור.</strong> כל אחד היה נבחר:

### פסוק ד
 <strong>גדרות הצאן.</strong> דיר שהצאן רובצים בה: 
 <strong>להסך את רגליו.</strong> לעשות צרכיו בנקבים, כי דרך הצנועים לסכך ולכסות הרגלים, וכן (שופטים ג כד): אך מסיך הוא את רגליו: 
 <strong>בירכתי.</strong> בסוף, וכן (שמות כו כב): ולירכתי המשכן ימה:

### פסוק ה
 <strong>כנף המעיל.</strong> שפולי המעיל: 
 <strong>בלט.</strong> בחשאי, כמו (לעיל יח כב): דברו אל דוד בלט:

### פסוק ח
 <strong>וישסע.</strong> ענין בקיעה וסדיקה, כמו (שופטים יד ו): וישסעהו כשסע הגדי:

### פסוק ט
 <strong>ויקוד.</strong> כפף הקדקוד: 
 <strong>אפים.</strong> מלשון פנים:

### פסוק יב
 <strong>ואבי.</strong> ענין גדול ושר, כמו האב על בנו או לפי שהיה חותנו, חשבו כאב: 
 <strong>צודה.</strong> אורב, כמו (שמות כא יג): ואשר לא צדה:

### פסוק יד
 <strong>הקדמוני.</strong> רוצה לומר האמור בימים הקדמונים:

### פסוק טו
 <strong>פרעוש.</strong> היא כינה שחורה, הקופצת ממקום למקום:

### פסוק טז
 <strong>וירב.</strong> מלשון מריבה:

### פסוק יז
 <strong>בני.</strong> רצה לומר חמלת עלי כבן על האב או לפי שהיה חתנו, חשבו כבן:

### פסוק יח
 <strong>גמלתני.</strong> ענין תשלומין המעשה:

### פסוק יט
 <strong>סגרני.</strong> מסרני:

### פסוק כא
 <strong>וקמה.</strong> מלשון קיום:

### פסוק כב
 <strong>תשמיד.</strong> ענין כליון:


## פרק כה
### פסוק ב
 <strong>במעון, בכרמל.</strong> מנחלת יהודה היו, כמו שכתוב (יהושע טו נה): מעון כרמל וזיף:

### פסוק ז
 <strong>נפקד.</strong> נחסר: 
 <strong>מאומה.</strong> כלל לא:

### פסוק ח
 <strong>בנו.</strong> כמו באנו, ותחסר האל״ף:

### פסוק ט
 <strong>וינוחו.</strong> מלשון מנוחה, רוצה לומר נחו מדבריהם:

### פסוק י
 <strong>המתפרצים.</strong> ענין התחזקות, כמו (בראשית לח כט): מה פרצת עליך פרץ:

### פסוק יא
 <strong>טבחתי.</strong> זבחתי: 
 <strong>לגוזזי.</strong> להאנשים הגוזזים צאני:

### פסוק יד
 <strong>ויעט.</strong> ענין הפרחה, כמו (לעיל טו יט): ותעט אל השלל:

### פסוק טו
 <strong>הכלמנו.</strong> מלשון כלימה: 
 <strong>פקדנו.</strong> ענין חסרון:

### פסוק יז
 <strong>בן בליעל.</strong> איש רשע, בלי עול מקום:

### פסוק יח
 <strong>נבלי.</strong> נאדות: 
 <strong>עשויות.</strong> מתוקנות ומבושלות, כמו (בראשית יח ז): וימהר לעשות אותו: 
 <strong>קלי.</strong> קמח משבלים צלויות, כמו (ויקרא כג יד): ולחם וקלי: 
 <strong>ומאה צמוקים.</strong> מאה אשכלות ענבים יבשים, וכן (דברי הימים א יב מא): דבלים וצמוקים: 
 <strong>ומאתים דבלים.</strong> מאתים ככר, והם תאנים מקובצות דרוסות יחד, עד שנעשים גוף אחד, כעין ככר לחם:

### פסוק כ
 <strong>ותפגוש.</strong> פגעה:

### פסוק כא
 <strong>לשקר.</strong> רוצה לומר על חנם: 
 <strong>ולא נפקד.</strong> לא נחסר:

### פסוק כה
 <strong>ונבלה.</strong> ענין דברי גנאי וכעור, כמו (ישעיהו לב ו): נבל נבלה ידבר:

### פסוק כז
 <strong>הברכה.</strong> מתנה ומנחה, כמו (בראשית לג יא): קח נא את ברכתי: 
 <strong>ברגלי אדני.</strong> רוצה לומר עם מהלכו ואחריו, כמו (שופטים ח ה): לעם אשר ברגלי:

### פסוק כח
 <strong>שא.</strong> ענין מחילה: 
 <strong>נאמן.</strong> מתקיים, כמו (ישעיהו כב כג): יתד במקום נאמן:

### פסוק כט
 <strong>צרורה.</strong> ענין קשירה, כמו (בראשית מב לה): צרור כספו: 
 <strong>יקלענה.</strong> ענינו השלכה בהכלי העשוי כעין מקל ובראשו כעין כף, ובו יניחו האבן הנזרק, ולזה קרוי כף הקלע:

### פסוק לא
 <strong>לפוקה.</strong> אף הוא ענין מכשול, כמו (נחום ב יא): ופיק ברכים:

### פסוק לג
 <strong>טעמך.</strong> דבורך ועצתך, כמו (איוב יב כ): וטעם זקנים יקח: 
 <strong>כליתני.</strong> מנעת אותי:

### פסוק לד
 <strong>ואולם.</strong> אבל באמת: 
 <strong>לולי.</strong> אם לא:

### פסוק לה
 <strong>ואשא פניך.</strong> ענין הדור פנים, למלאות השאלה:

### פסוק לו
 <strong>טוב עליו.</strong> רוצה לומר שמח:

### פסוק לט
 <strong>חשך.</strong> מנע, כמו (בראשית כב טז): ולא חשכת:

### פסוק מא
 <strong>אפים.</strong> על פניה:

### פסוק מב
 <strong>לרגלה.</strong> עם מהלכה ואחריה:


## פרק כו
### פסוק ה
 <strong>במעגל.</strong> דרך המחנה לחנות בעגול, למען יראו מסביב כל הבא עליהם:

### פסוק ז
 <strong>מעוכה.</strong> נעוצה, וקרוב הוא מלשון (ויקרא כב כד): ומעוך וכתות: 
 <strong>מראשותיו.</strong> סמוך לראשו:

### פסוק ח
 <strong>סגר.</strong> ענין מסירה, כמו (עמוס א ו): להסגיר לאדום: 
 <strong>אשנה.</strong> מלשון שנים:

### פסוק י
 <strong>ונספה.</strong> ענין כליון, כמו (לקמן כז א): עתה אספה:

### פסוק יא
 <strong>צפחת.</strong> צלוחית, כמו (מלכים א וז יד): וצפחת השמן:

### פסוק יג
 <strong>מקיץ.</strong> ענין הערה מהשינה: 
 <strong>תרדמת.</strong> שינה עמוקה וכן (יונה א ו): מה לך נרדם:

### פסוק יד
 <strong>אל המלך.</strong> כמו על המלך:

### פסוק טו
 <strong>איש.</strong> רצה לומר גדול וחשוב, כמו (במדבר יג ג): כולם אנשים: 
 <strong>אל אדוניך.</strong> על אדוניך:

### פסוק טז
 <strong>בני מות.</strong> אנשי מות, רצה לומר חייבי מיתה: 
 <strong>אי חנית.</strong> איה החנית: 
 <strong>ואת צפחת.</strong> ועם צפחת:

### פסוק יט
 <strong>הסיתך.</strong> מלשון הסתה ופתוי: 
 <strong>ירח.</strong> מלשון ריח: 
 <strong>מנחה.</strong> רצה לומר תשורה וקרבן: 
 <strong>מהסתפח.</strong> ענין הקבוץ והדבוק, ואסיפת דבר אל דבר, כמו (לעיל ב לו): ספחני נא:

### פסוק כ
 <strong>פרעש.</strong> הוא כינה שחורה: 
 <strong>הקורא.</strong> שם עוף, כמו (ירמיהו יז יא): קורא דגר:

### פסוק כא
 <strong>יקרה.</strong> ענין חשיבות: 
 <strong>הסכלתי.</strong> מלשון סכלות וטפשות: 
 <strong>ואשגה.</strong> מלשון משגה ושגגה:

### פסוק כג
 <strong>ביד.</strong> רצה לומר בידי: 
 <strong>ולא אביתי.</strong> ולא רציתי:

### פסוק כה
 <strong>יכול תוכל.</strong> מלשון יכולת:


## פרק כז
### פסוק א
 <strong>אספה.</strong> ענין כליון: 
 <strong>ונואש.</strong> מלשון יאוש, כמו (ישעיהו נז י): לא אמרת נואש:

### פסוק ז
 <strong>ימים.</strong> שנה:

### פסוק ח
 <strong>ויפשטו.</strong> התפזרו כדרך הנלחמים: 
 <strong>בואך שורה.</strong> עד אשר תבוא לשור, וכאלו ידבר עם מי שמכיר המקום:

### פסוק י
 <strong>אל.</strong> ענינו לא: 
 <strong>פשטתם.</strong> נתפזרתם, להלחם לשלול שלל: 
 <strong>נגב יהודה.</strong> בדרומה של יהודה: 
 <strong>הירחמאלי.</strong> שם משפחה מבני יהודה: 
 <strong>הקיני.</strong> מבני חובב חותן משה, שהיו מתחברים לישראל וגרו בנחלת יהודה:

### פסוק יא
 <strong>משפטו.</strong> מנהגו, כמו (לעיל ב יג): ומשפט הכהנים:

### פסוק יב
 <strong>הבאיש.</strong> רצה לומר מאס בהם כבדבר הנבאש, כמו (לעיל יג ד): נבאש ישראל בפלשתים:


## פרק כח
### פסוק א
 <strong>לצבא.</strong> ענין קבוץ חיל (ג) האובות והידעונים. שמות מיני קסם:

### פסוק ח
 <strong>ויתחפש.</strong> ענין חליפות והשתנות הכסות באחר, כמו (מלכים א כב ל): התחפש ובוא במלחמה: 
 <strong>קסמי.</strong> הוא שם כולל לכל מיני הקסם:

### פסוק ט
 <strong>מתנקש.</strong> רוצה לומר מסיר המוקש והצרה שעליך, להשאיר בי:

### פסוק י
 <strong>יקרך.</strong> מלשון מקרה: 
 <strong>עון.</strong> ענין עונש, וכן (איכה ה ז): ואנחנו עונותיהם סבלנו:

### פסוק יד
 <strong>עוטה.</strong> מעוטף, כמו (תהלים קד ב): עוטה אור כשלמה: 
 <strong>ויקוד.</strong> כפה הקדקוד: 
 <strong>אפים.</strong> על פניו:

### פסוק טו
 <strong>הרגזתני.</strong> ענין תנועת החרדה ממקום המנוחה, כמו (איוב ט ו): המרגיז ארץ ממקומה:

### פסוק טז
 <strong>ערך.</strong> אויביך, כמו (תהלים קלט כ): נשוא לשוא עריך:

### פסוק כ
 <strong>מלא קומתו.</strong> רוצה לומר כל קומתו:

### פסוק כג
 <strong>ויפרצו.</strong> הוא הפוך (בראשית יט ג): מן ויפצר בם, וענינו רבוי הדברים:

### פסוק כד
 <strong>מרבק.</strong> מפוטם במרבק, והוא המקום יפטמו בו עגלים, כמו (עמוס ו ד): ועגלים מתוך מרבק: 
 <strong>ותלש.</strong> מלשון לישה: 
 <strong>ותפהו.</strong> מלשון אפיה:

### פסוק כה
 <strong>ותגש.</strong> והקריבה:


## פרק כט
### פסוק א
 <strong>בעין.</strong> בעין המים, והוא מעין:

### פסוק ב
 <strong>וסרני.</strong> ענין שררה:

### פסוק ג
 <strong>העברים.</strong> כן קרויים ישראל, כי בעבר הנהר ישבו אבותיכם: 
 <strong>נפלו.</strong> שכנו, כמו (בראשית כה יח): על פני כל אחיו נפל:

### פסוק ד
 <strong>הפקדתו.</strong> מלשון פקדו (יהושע כד ב): והנחה: 
 <strong>לשטן.</strong> לעשות איבה ושטנה, ודומה לו (מלכים א יא יד): ויקם שטן לשלמה: 
 <strong>יתרצה.</strong> מלשון רצוי:

### פסוק ה
 <strong>יענו.</strong> ענין הרמת קול: 
 <strong>במחולות.</strong> שם כלי זמר:


## פרק ל
### פסוק א
 <strong>פשטו.</strong> התפזרו לשלול שלל:

### פסוק ב
 <strong>וישבו.</strong> מלשון שביה:

### פסוק ו
 <strong>לסקלו.</strong> לרגמו באבנים:

### פסוק ח
 <strong>ארדוף.</strong> תחסר ה״א השאלה, ומשפטו: הארדוף, ודוגמתו (בראשית ג א): אף כי אמר אלהים, ומשפטו: האף, בה״א השאלה:

### פסוק י
 <strong>פגרו.</strong> נחלשו, ובדברי רבותינו ז״ל (שבת קכט ב): יומא דמפגרי ביה רבנן:

### פסוק יב
 <strong>פלח.</strong> חתיכה, כמו (שיר השירים ד ג): כפלח הרמון: 
 <strong>דבלה.</strong> תאנים דרוסות יחד, עד שנעשים גוף אחד, וכן (לעיל כה יח): ומאתים דבלים: 
 <strong>צמוקים.</strong> ענבים יבשים, והוא מלשון (הושע ט יד): ושדים צומקים:

### פסוק יג
 <strong>ואי מזה.</strong> איה העם שתאמר מזה אתה:

### פסוק טו
 <strong>הגדוד.</strong> החיל: 
 <strong>תסגרני.</strong> תמסור אותי, כמו (עמוס א ו): להסגיר לאדום:

### פסוק טז
 <strong>נטושים.</strong> מפוזרים, כמו (במדבר יא לא): ויטוש על המחנה: 
 <strong>וחוגגים.</strong> ענין רקידה וכרכר, כמו (תהלים קז כז): ויחוגו וינועו כשכור:

### פסוק יז
 <strong>מהנשף.</strong> מהערב, כמו (ישעיהו כא ד): נשף חשקי:

### פסוק יט
 <strong>ולא נעדר.</strong> ולא נחסר, כמו (שם מ כו): איש לא נעדר:

### פסוק כא
 <strong>פגרו.</strong> נחלשו:

### פסוק כב
 <strong>יען.</strong> בעבור:

### פסוק כד
 <strong>כחלק וגו׳.</strong> וכחלק, רצה לומר כחלק זה, כן חלק זה:

### פסוק כה
 <strong>לחק.</strong> לדבר קבוע: 
 <strong>ולמשפט.</strong> למנהג, וכפל הדבר במלות שונות:

### פסוק כו
 <strong>לרעהו.</strong> לכל רעה ורעה, וכן (איוב מב י): בהתפללו בעד רעהו: 
 <strong>ברכה.</strong> מנחה ומתנה, כמו (לעיל כה כז): ועתה הברכה:


## פרק לא
### פסוק ב
 <strong>וידבקו.</strong> השיגום, עד שהיו דבוקים להם:

### פסוק ג
 <strong>המורים.</strong> הזורקים בחצים, כמו (לעיל כ לו): אשר אנכי מורה: 
 <strong>ויחל.</strong> מלשון חלחלה ופחד:

### פסוק ד
 <strong>שלוף.</strong> ענץ הוצאת החרב מתעדה, כמו (לעיל יז נא): וישלפה מתערה: 
 <strong>ודקרני.</strong> ענין נעיצה, כמו (זכריה יב י): אשר דקרו: 
 <strong>והתעללו.</strong> ענין לעג שחוק ובזיון, כמו (במדבר כב כט): התעללת בי: 
 <strong>ולא אבה.</strong> ולא רצה:

### פסוק ח
 <strong>לפשט.</strong> להסיר בגדיהם, כמו (ויקרא ו ד): ופשט את בגדיו: 
 <strong>נופלים.</strong> רוצה לומר נופלים בארץ פגרים מתים:

### פסוק ט
 <strong>כליו.</strong> בגדיו וכלי זיינו: 
 <strong>וישלחו.</strong> את שלוחיהם: 
 <strong>בית עצביהם.</strong> אנשי בית עבודה זרה הקרוים עצבים, כי מעציבים לב עובדיהם, צועקים אליהם ואינם עונים:

### פסוק י
 <strong>עשתרות.</strong> שם עבודה זרה מה: 
 <strong>גויתו.</strong> גופו, כמו (דניאל י ו): וגויתו כתרשיש: 
 <strong>תקעו.</strong> תלאו, ] תלו [ כמו (במדבר כה ד): והוקע אותם לה׳:

### פסוק יג
 <strong>האשל.</strong> שם אילן מה: 
 <strong>ויצומו.</strong> התענו:

