<h1>מצודת ציון על שמואל א</h1>
רבי דוד אלטשולר
<h1>פרק א</h1>
<h2>פסוק ג</h2>
<b>מימים ימימה.</b> משנה לשנה, וכן (ויקרא כה כט): ימים תהיה גאולתו:
<h2>פסוק ד</h2>
<b>מנות.</b> ענין מתנה וחלק כמו (שם ח כט) למשה היה למנה:
<h2>פסוק ה</h2>
<b>אפים.</b> מלשון פנים:
<h2>פסוק ו</h2>
<b>צרתה.</b> שתי נשים מאיש אחד תקראנה צרות, והוא מלשון צר ואויב, כי על פי רוב שונאות זו לזו: 
<b>הרעימה.</b> ענין זעם וזעף, כמו (יחזקאל כז לה) רעמו פנים:
<h2>פסוק ז</h2>
<b>מדי.</b> מתי, רצה לומר, בכל זמן, וכן (ישעיהו כח יט) מדי עברו:
<h2>פסוק ח</h2>
<b>ירע.</b> ענין שבר, כמו (איוב לד כד) ירע כבירים לא חקר:
<h2>פסוק ט</h2>
<b>על מזוזת.</b> אצל מזוזת:
<h2>פסוק י</h2>
<b>על ה׳.</b> כמו אל ה׳:
<h2>פסוק יא</h2>
<b>אמתך.</b> שפחתך:
<b>ומורה.</b> תער, וכן בשמשון (שופטים יג ה) ומורה לא יעלה:
<h2>פסוק יב</h2>
<b>הרבתה.</b> מלשון רבוי:
<h2>פסוק יג</h2>
<b>על לבה.</b> כמו אל לבה:
<b>נעות.</b> מלשון נע ונד:
<b>ויחשבה.</b> חשב אותה:
<h2>פסוק טו</h2>
<b>ואשפוך את נפשי.</b> תרגם יונתן: ואמרית עולבן נפשי בצלו, וכן (תהלים קב א) ישפוך שיחו:
<h2>פסוק טז</h2>
<b>אל תתן.</b> ענין האמירה על הדבר, כמו (לקמן יח ח) ולי נתנו האלפים: 
<b>לפני בת בליעל.</b> כמו לבת בליעל, ודוגמתו (קהלת ה ה) ואל תאמר לפני המלאך, ומשפטו להמלאך: 
<b>בליעל.</b> בלי עול של מקום:
<b>שיחי.</b> ענין ספור התלאות, כמו (תהלים קב א) ולפני ה׳ ישפוך שיחו: 
<b>עד הנה.</b> עד הזמן הזה:
<h2>פסוק יז</h2>
<b>שלתך.</b> כמו שאלתך באל״ף:
<h2>פסוק יח</h2>
<b>ופניה.</b> ענין זעם, כמו (ירמיהו ג יב) לא אפיל פני בכם:
<h2>פסוק יט</h2>
<b>וידע.</b> ענין המשכב, כמו (מלכים א א ד) והמלך לא ידעה:
<h2>פסוק כ</h2>
<b>לתקופות.</b> מלשון הקפה וסבוב:
<b>שאלתיו.</b> מלשון שאלה ובקשה:
<h2>פסוק כב</h2>
<b>יגמל.</b> ענין גמר ההנקה, וכן (בראשית כא ח) ביום הגמל:
<h2>פסוק כד</h2>
<b>ואיפה.</b> שם מדה בת שלש סאין:
<b>ונבל.</b> נאד, והוא כלי היין:
<h2>פסוק כו</h2>
<b>בי.</b> ענין בקשה:
<h2>פסוק כח</h2>
<b>השאלתיהו.</b> מלשון שאלה:
<h1>פרק ב</h1>
<h2>פסוק א</h2>
<b>עלץ.</b> ענין שמחה, כמו (משלי כח יב) בעלוץ צדיקים: 
<b>רמה.</b> גבהה:
<h2>פסוק ב</h2>
<b>בלתך.</b> זולתך:
<b>צור.</b> ענין חוזק, והוא מלשון צור וסלע:
<h2>פסוק ג</h2>
<b>עתק.</b> דברי חזק, כמו (תהלים צד ד) ידברו עתק: 
<b>נתכנו.</b> ענין מנין, כמו (שמות ה יח): ותוכן לבנים: 
<b>עלילות.</b> מעשים, כמו (איכה א יב): אשר עולל לי:
<h2>פסוק ד</h2>
<b>חתים.</b> ענין שבירה, כמו (ישעיהו נא ו): וצדקתי לא תחת: 
<b>ונכשלים.</b> מלשון מכשול, והוא ענין רפוי הכח: 
<b>אזרו חיל.</b> חגרו כח, וכן (תהלים יח לג): המאזרני חיל:
<h2>פסוק ה</h2>
<b>חדלו.</b> מנעו:
<b>אמללה.</b> ענין כריתה, כמו (שם ו ג): אומלל אני:
<h2>פסוק ו</h2>
<b>מוריד.</b> מלשון ירידה:
<h2>פסוק ז</h2>
<b>מוריש.</b> ענין עניות, כמו (שמואל ב יב ג): ולרש אץ כל:
<h2>פסוק ח</h2>
<b>מאשפות.</b> הוא מקום השלכת הזבל:
<b>ירים.</b> ירומם:
<b>אביון.</b> התאב לכל דבר, כי אין לו מאומה: 
<b>נדיבים.</b> שרים וחשובים:
<b>מצוקי ארץ.</b> מצבי ארץ, ודוגמתו (שמואל ב טו כד): <b>ויציקו את ארון.</b> ורצה לומר, היסודות והעמודים שהם מצבי הארץ ומעמידים אותה: 
<b>וישת.</b> וישם:
<b>תבל.</b> מקום המיושב נקרא תבל:
<h2>פסוק ט</h2>
<b>ידמו.</b> יכרתו, כמו (ירמיהו נא ו): אל תדמו בעונה:
<h2>פסוק י</h2>
<b>יחתו.</b> ישברו:
<b>ירעם.</b> מלשון רעם ורעש:
<b>אפסי.</b> קצות, כי בקצות הארץ היא אפס וכלה: 
<b>קרן.</b> המלה ההיא הונחה על התגברות, כי בעלי חיים בעלי הקרן, יתחזקו בהם:
<h2>פסוק יא</h2>
<b>על ביתו.</b> אל ביתו:
<h2>פסוק יג</h2>
<b>ומשפט.</b> ומנהג, כמו (לקמן כז יא): וכה משפטו: 
<b>את העם.</b> עם העם:
<b>והמזלג.</b> שם כלי בעלת שינים, עשוי לתחוב בו בשר ולהוציא מהקדרה, וכן (שמות לח ג): <b>את המזלגות.</b> 
<h2>פסוק יד</h2>
כיור דוד קלחת פרור הם כלי בשול, כיורה וקדרה וכדומה:
<h2>פסוק טו</h2>
<b>חי.</b> דבר שלא נתבשל קרוי חי:
<h2>פסוק טז</h2>
<b>כיום.</b> רצה לומר, כעת, וכן (במדבר ד וז): ביום הכותי: 
<b>בחזקה.</b> בכח ובעל כרחך:
<h2>פסוק יז</h2>
<b>נאצו.</b> הוא ענין כעס, כמו (נחמיה ט יח): נאצות גדולות, והושאל אל הבזיון, כי המבזה למי, הוא מכעיסו: 
<b>מנחת.</b> המלה ההיא כולל כל הקרבנות שהמה למנחה ולדורון:
<h2>פסוק יח</h2>
<b>אפוד.</b> מלבוש, דומה קצת לאפוד של כהן גדול, ויחגרו בו עובדי ה׳ להשתנות משאר בני אדם, וכן נאמר בדוד כשהלך לפני הארון (שמואל ב ו יד): ודוד חגור אפוד בד: 
<b>בד.</b> פשתן:
<h2>פסוק יט</h2>
<b>ומעיל.</b> מלבוש דומה קצת למעיל של כהן גדול:
<h2>פסוק כא</h2>
<b>פקד.</b> ענין זכרון והשגחה:
<h2>פסוק כב</h2>
<b>ישכבן.</b> רצה לומר משכיבין:
<b>הצובאות.</b> מלשון צבא, ורצה לומר, הרבה כאחת:
<h2>פסוק כד</h2>
<b>מעבירים.</b> ענין הוצאות קול, כמו (שמות לו ו): ויעבירו קול במחנה.
<h2>פסוק כה</h2>
ופללו, יתפלל ענין משפט, כמו (שם כא כב): ונתן בפלילים:
<h2>פסוק כז</h2>
<b>הנגלה.</b> היא בה״א השאלה:
<h2>פסוק כח</h2>
<b>לעלות.</b> להעלות:
<b>אשי.</b> הם מתנות כהונה, שהמה מותר מאש המזבח:
<h2>פסוק כט</h2>
<b>תבעטו.</b> הוא ענין בזיון, והמשיל לבהמה הבועטת ברגליה, וכן (דברים לב טו): וישמן ישורון ויבעט: 
<b>מעון.</b> במעון, רצה לומר במשכן מקום מדורי, כמו (תהלים כו ח): אהבתי מעון ביתך: 
<b>להבריאכם.</b> ענין שומן, כמו (שופטים ג׳:י״ז וז): ועגלון איש בריא:
<h2>פסוק ל</h2>
<b>חלילה.</b> חולין וגנאי:
<b>יקלו.</b> הוא הפך הכבוד:
<h2>פסוק לא</h2>
<b>וגדעתי.</b> אכרית, כמו (דברים ז ה): ואשריהם תגדעון: 
<b>זרועך.</b> ענין חוזק, כי החוזק היא בזרוע:
<h2>פסוק לב</h2>
<b>והבטת.</b> ענין ראיה והסתכלות:
<b>צר.</b> כמו ששתי נשים לאיש אחד תקראנה צרות, כמו כן יקראו שני כהנים גדולים זה לזה בלשון צר: 
<b>מעון.</b> במעון:
<h2>פסוק לג</h2>
<b>לכלות.</b> המצפה לדבר ואינו בא, קרוי כליון עינים בלשון מקרא: 
<b>ולאדיב.</b> הוא הפוך, כמו ולדאיב, והוא מענץ צער ותוגה, כמו (שם כח סה): ודאבון נפש: 
<b>מרבית.</b> ענין גדול, כמו (איכה ב כב): אשר טפחתי ורביתי:
<h2>פסוק לה</h2>
<b>נאמן.</b> מתקיים, כמו (ישעיהו כב כג): יתד במקום נאמן: 
<b>והתהלך.</b> ענין טיול, כמו (ויקרא כו יב): והתהלכתי בתוככם:
<h2>פסוק לו</h2>
<b>לאגורת.</b> האל״ף נוספת, והוא כמו גרה, שהיא מטבע של כסף, והוא מעה: 
<b>וככר.</b> כך נקרא לחם שלם:
<b>ספחני.</b> ענין הקבוץ והדבוק, כמו (ישעיהו יד א): ונספחו על בית יעקב: 
<b>פת.</b> הוא פרוסה, כמו (ויקרא ב ו): פתות אותה פתים:
<h1>פרק ג</h1>
<h2>פסוק א</h2>
<b>יקר.</b> חשוב, כמו (לקמן כו כא): יקרה נפשי: 
<b>חזון.</b> נבואה:
<b>נפרץ.</b> מלשון פרצה:
<h2>פסוק ב</h2>
<b>החלו.</b> התחילו:
<b>כהות.</b> חשוכות, כמו (ויקרא יג ו): והנה כהה:
<h2>פסוק ד</h2>
<b>הנני.</b> הנה אני:
<h2>פסוק ז</h2>
<b>טרם.</b> עדיין לא, כמו (שמות י ז): הטרם תדע:
<h2>פסוק ח</h2>
<b>ויבן.</b> מלשון בינה:
<h2>פסוק י</h2>
<b>כפעם בפעם.</b> רצה לומר כמו בפעמים הקודמים:
<b>שמואל שמואל.</b> הכפל בא לזרז את הנקרא:
<h2>פסוק יא</h2>
<b>תצלינה.</b> ענין תנועה ורעדה, כמו (חבקוק ג טז): לקול צללו שפתי:
<h2>פסוק יג</h2>
<b>מקללים.</b> ענין בזיון, כמו (מלכים א ב ח): קללה נמרצת. או הוא מלשון קללה ממש:

<b>כהה.</b> ענין חושך:
<h2>פסוק טו</h2>
<b>המראה.</b> מראה הנבואה:
<h2>פסוק יז</h2>
<b>תכחד.</b> ענין מניעה והעלמה, כמו (בראשית מז יח): לא נכחד מאדוני:
<h2>פסוק כ</h2>
<b>נאמן.</b> מתקיים, כמו (לעיל ב לה): בית נאמן:
<h1>פרק ד</h1>
<h2>פסוק ב</h2>
<b>ויערכו.</b> ענין סדור, כמו (ויקרא ו ה): וערך עליה העולה, ורצה לומר, סדרו אנשי החיל לעמוד מול המלחמה: 
<b>ותטוש.</b> ענין פזור והתפשטות, כמו (במדבר יא לא): ויטוש על המחנה: 
<b>וינגף.</b> ענין הכאה, כמו (תהלים צא יב): פן תגוף באבן רגליך: 
<b>במערכה.</b> היא מקום המלחמה, שעומדים שם סדורים:
<h2>פסוק ה</h2>
<b>ותהום.</b> מלשון המייה:
<h2>פסוק ו</h2>
<b>העברים.</b> בני ישראל נקראים עברים, כי אברהם אביהם היה מעבר הנהר:
<h2>פסוק ז</h2>
<b>שלשם.</b> יום השלישי שלפני היום:
<h2>פסוק ח</h2>
<b>האדירים האלה.</b> בכל המקרא הזה אמר בלשון רבים, לפי שאמר ׳האלהים׳ שכתוב בכל מקום בלשון רבים, לזה אמר הכל בלשון רבים:
<h2>פסוק ט</h2>
<b>לאנשים.</b> רצה לומר גבורים ואמיצי לב:
<h2>פסוק י</h2>
<b>רגלי.</b> הולכי רגל, לא רוכבי סוסים:
<h2>פסוק יב</h2>
<b>ומדיו.</b> ומלבושיו, כמו (לקמן יז לח): וילבש וגו׳ מדיו: 
<b>ואדמה.</b> עפר:
<h2>פסוק יג</h2>
<b>יד.</b> מקום:
<b>מצפה.</b> ענין תוחלת ותקוה, כמו (מיכה ז ז): ואני בה׳ אצפה:
<h2>פסוק יד</h2>
<b>ההמון.</b> העם הרב:
<h2>פסוק טו</h2>
<b>קמה.</b> רצה לומר כל אחת קמה, כי בעת הראות, דרך העין להתנענע, ושל עלי קמה ועמדה, כי לא ראה עוד:
<h2>פסוק טז</h2>
<b>נסתי.</b> ברחתי:
<h2>פסוק יז</h2>
<b>המבשר.</b> כל המספר חדשות בין טוב בין רע, נקרא מבשר:
<h2>פסוק יח</h2>
<b>אחורנית.</b> לאחוריו:
<b>בעד.</b> נגד:
<b>מפרקתו.</b> הוא עצם הצואר, על שם שעשוי פרקים פרקים:
<h2>פסוק יט</h2>
<b>ללת.</b> רצה לומר ללדת, ובא בחסרון הדל״ת, לפי שילדה ביללה: 
<b>ותכרע.</b> נפלה על ברכיה:
<b>נהפכו.</b> ענין סבוב וגלגול, על כי בעת הגלגול מתהפך הדבר מצד אל צד, וכן (שופטים ז יג): מתהפך במחנה מדין: 
<b>צריה.</b> הם חבלי הלידה, הבאה מהשמטת קשרי הרחם התקועים זה בזה, והוא מושאל מן צירי הדלתות, וכן (ישעיהו יג ח): צירים וחבלים יאחזון:
<h2>פסוק כ</h2>
<b>ענתה.</b> השיבה:
<b>שתה.</b> שמה, כמו (שמות י א): <b>למען שיתי </b>
<h2>פסוק כא</h2>
<b>אי כבוד.</b> כמו אין כבוד, ותחסר הנו״ן, כמו (איוב כב ל): ימלט אי נקי. והיא בחיר״ק, ודוגמתו (לקמן כא ט): ואין יש פה, שהיא בחיר״ק:
<h1>פרק ה</h1>
<h2>פסוק ב</h2>
<b>דגון.</b> שם עבודה זרה:
<b>ויציגו.</b> העמידו:
<h2>פסוק ד</h2>
<b>כרותות.</b> חתוכות:
<b>המפתן.</b> האסקופה, וכן (יחזקאל מז א): מתחת מפתן הבית:
<h2>פסוק ה</h2>
<b>ידרכו.</b> ענין צעדה, והוא מלשון דרך: 
<b>כהני.</b> כומרים, יודעי חוק עבודת כוכבים:
<h2>פסוק ו</h2>
<b>וישמם.</b> מלשון שממה:
<b>בעפולים.</b> כך שם המכה, ולפי שהם בחלחולת במקום מכוסה, נקראו עפולים, מלשון אופל, וכן (מלכים ב ה כד): ויבוא אל העופל, והוא כמו אל האופל באל״ף. והקרי בטחורים, והוא שם שרץ מה, והיו דומים להם:
<h2>פסוק ז</h2>
<b>קשתה.</b> מלשון קשה:
<h2>פסוק ח</h2>
<b>יסוב.</b> רצה לומר יובא:
<h2>פסוק ט</h2>
<b>וישתרו.</b> כמו יסתרו בסמ״ך:
<h2>פסוק יב</h2>
<b>שועת.</b> צעקת:
<h1>פרק ו</h1>
<h2>פסוק א</h2>
<b>בשדה פלשתים.</b> כמו בארץ פלשתים:
<h2>פסוק ב</h2>
<b>ולקוסמים.</b> ולמכשפים:
<h2>פסוק ד</h2>
<b>עכברי.</b> שם מין שרץ:
<b>מגפה.</b> ענין מכה:
<h2>פסוק ה</h2>
<b>את הארץ.</b> את אנשי הארץ:
<h2>פסוק ו</h2>
<b>התעלל.</b> ענין שחוק והתול, כמו (שמות י ב): אשר התעללתי במצרים:
<h2>פסוק ז</h2>
<b>עלות.</b> מניקות, כמו (בראשית לג יג): והצאן והבקר עלות עלי: 
<b>עול.</b> היא מה שהפרה מושכת בה:
<b>ואסרתם.</b> ענין קשירה:
<b>הביתה.</b> לכלאם בבית:
<h2>פסוק ח</h2>
<b>בארגז.</b> כעין תיבה:
<h2>פסוק י</h2>
<b>כלו.</b> כמו כלאו, והוא ענץ תפיסה:
<h2>פסוק יב</h2>
<b>וישרנה.</b> מלשון ישרה:
<b>במסלה.</b> בדרך הכבושה:
<b>וגעו.</b> צעקת הפרה תקרא געה, כמו (איוב ו ה): אם יגעה שור:
<h2>פסוק יד</h2>
<b>בית השמשי.</b> מבית השמש, והוא שם העיר:
<h2>פסוק טו</h2>
<b>אל האבן.</b> על האבן:
<h2>פסוק יח</h2>
<b>ועד.</b> ענינו כמו ואפילו, וכן (שמות ט ז): לא מת ממקנה ישראל עד אחד, ורצה לומר, אפילו אחד:
<h1>פרק ז</h1>
<h2>פסוק א</h2>
<b>קדשו.</b> הזמינו, כמו (ירמיהו ו ד): קדשו עליה מלחמה:
<h2>פסוק ב</h2>
<b>שבת.</b> ענין עכבה:
<b>וינהו.</b> מלשון נהי ויללה:
<h2>פסוק ח</h2>
<b>תחרש.</b> תשתוק, וכן (בראשית לד ה): והחריש יעקב:
<h2>פסוק ט</h2>
<b>כליל.</b> מלשון כל, רצה לומר העלה כל בשר העולה, כמשפט האמור בה:
<h2>פסוק יב</h2>
<b>ובין השן.</b> שן הסלע היה שם, ונקרא המקום על שמו:
<h2>פסוק טז</h2>
<b>מדי.</b> מתי, רצה לומר, בכל שנה ושנה:
<h1>פרק ח</h1>
<h2>פסוק ב</h2>
<b>משנהו.</b> השני לו:
<h2>פסוק ג</h2>
<b>הבצע.</b> חמדת הממון, כמו (שמות יח כא): שונאי בצע:
<h2>פסוק ט</h2>
<b>העד תעיד.</b> ענין התראה, על שם שדרך להתרות בפני עדים, למען לא יכחש לאחר זמן, כמו (בראשית מג ג): העד העיד בנו: 
<b>משפט.</b> רוצה לומר הנהגה, ואם היא שלא כדין, וכן (לעיל ב יג): ומשפט הכהנים:
<h2>פסוק יא</h2>
<b>ורצו.</b> ענין מהירת ההליכה:
<h2>פסוק יג</h2>
<b>לרקחות.</b> לעשות מעשה הבשמים, כמו (שמות ל כה): מעשה רוקח: 
<b>ולטבחות.</b> מבשלות, כי הנה טובחות מה שמבשלות מן הבשר: 
<b>ולאופות.</b> מלשון אפיית הפת:
<h2>פסוק יד</h2>
<b>וזיתיכם.</b> פרדסי הזית:
<h2>פסוק טו</h2>
<b>וזרעיכם.</b> מלשון זריעה:
<b>לסריסיו.</b> לשריו ומשרתיו:
<h2>פסוק טז</h2>
<b>הטובים.</b> רוצה לומר במראה:
<h2>פסוק יט</h2>
<b>וימאנו.</b> לא רצו:
<h1>פרק ט</h1>
<h2>פסוק א</h2>
<b>חיל.</b> ענין כח ואומץ:
<h2>פסוק ב</h2>
<b>משכמו.</b> מכתפו:
<h2>פסוק ד</h2>
<b>ואין.</b> לא מצאו בה:
<h2>פסוק ה</h2>
<b>יחדל.</b> ימנע:
<h2>פסוק ז</h2>
<b>נביא.</b> מלשון הבאה:
<b>אזל.</b> הלך, כמו (איוב יד יא): אזלו מים מני ים: 
<b>ותשורה.</b> דורון, כמו (ישעיהו נז ט): ותשורי למלך בשמן:
<h2>פסוק יא</h2>
<b>לשאוב.</b> כן יקרא לקיחת המים, כמו (שם יב יג): ושאבתם מים:
<h2>פסוק יג</h2>
<b>הקרואים.</b> המזומנים להסעודה, והוא מלשון קריאה: 
<b>כהיום.</b> כהעת הזאת, כי ׳יום׳ יאמר גם על ענין ׳עת׳, וכן (במדבר ח יז): ביום הכותי, והכ״ף באה לאמתת הדבר:
<h2>פסוק טז</h2>
<b>לנגיד.</b> למושל ושר:
<h2>פסוק יז</h2>
<b>ענהו.</b> ענין אמירה, כמו (משלי טז א): מענה לשון: 
<b>יעצור.</b> ימשול, על שם שעוצר ומעכב בעמו מלעשות דבר שלא ברשות:
<h2>פסוק יח</h2>
<b>את שמואל.</b> אל שמואל:
<b>אי זה.</b> איו זה:
<h2>פסוק יט</h2>
<b>ושלחתיך.</b> לפי שאין דרך ללכת בלא נטילת רשות, אמר ושלחתיך:
<h2>פסוק כא</h2>
<b>בן ימיני.</b> מבנימין:
<b>הצעירה.</b> הקטנה, כמו (דניאל ח ט): קרן אחת מצעירה:
<h2>פסוק כב</h2>
<b>לשכתה.</b> ענין חדר מה:
<h2>פסוק כג</h2>
<b>לטבח.</b> המבשל, הטובח מה שמבשל: 
<b>המנה.</b> ענין מנחה וחלק, כמו (שמות כט כו): והיה לך למנה: 
<b>שים.</b> מלשון שימה:
<h2>פסוק כד</h2>
<b>והעליה.</b> רוצה לומר ואשר עליה, והוא הירך שעל השוק: 
<b>למועד.</b> לזמן:
<h2>פסוק כו</h2>
<b>השחר.</b> הוא האור הנוצץ טרם תצא השמש:
<b>ואשלחך.</b> אלוה אותך, כמו (בראשית יח טז): ואברהם הולך עמם לשלחם תרגם אונקלוס: לאלוואיהון:
<h2>פסוק כז</h2>
<b>כיום.</b> כעת:
<h1>פרק י</h1>
<h2>פסוק א</h2>
<b>פך.</b> שם כלי מה:
<b>ויצוק.</b> ושפך:
<b>וישקהו.</b> נשק לו:
<h2>פסוק ב</h2>
<b>עם קבורת רחל.</b> סמוך לקבורתה:
<b>נטש.</b> עזב:
<h2>פסוק ג</h2>
<b>וחלפת.</b> ענין העברה, כמו (שיר השירים ב יא) חלף הלך לו: 
<b>נבל.</b> נאד:
<h2>פסוק ה</h2>
<b>נציבי.</b> פקידי פלשתים, מה שהציבו: 
<b>ופגעת.</b> ענין פגישה:
<b>חבל.</b> סיעה, כמו (תהלים קיט סא): חבלי רשעים: 
<b>נבל ותוף וגו׳.</b> שמות מיני כלי זמר:
<h2>פסוק ו</h2>
<b>וצלחה.</b> ועברה, כמו (שמואל ב יט יח): וצלחו הירדן:
<h2>פסוק ח</h2>
<b>תוחל.</b> תמתין, כמו (בראשית ח י): ויחל עוד:
<h2>פסוק ט</h2>
<b>כהפנותו.</b> כאשר פנה:
<b>שכמו.</b> כתפו:
<h2>פסוק יא</h2>
<b>שלשום.</b> יום השלישי שלפני היום:
<h2>פסוק יג</h2>
<b>ויכל.</b> כלה:
<h2>פסוק יד</h2>
<b>דוד.</b> אחי אביו:
<b>אן.</b> אנה, ובאה בחסרון הה״א:
<h2>פסוק יז</h2>
<b>ויצעק.</b> ענין אסיפה, על כי באה בזעקת המאסף:
<h2>פסוק יח</h2>
<b>הלוחצים.</b> הדוחקים:
<h2>פסוק כב</h2>
<b>הלום.</b> פה:
<b>נחבא.</b> מלשון מחבואה ומסתור:
<b>אל הכלים.</b> כמו בכלים, וכן (שמות כה כא): ואל הארון תתן, ומשפטו: 
<b>ובארון.</b> (כד) הראיתם בה״א השאלה:
<h2>פסוק כה</h2>
<b>משפט.</b> חק הראוי:
<h2>פסוק כז</h2>
<b>ויבזהו.</b> מלשון בזיון:
<b>כמחריש.</b> יאמר על חרשות האוזן, ועל השתיקה:
<h1>פרק יא</h1>
<h2>פסוק א</h2>
<b>ויחן.</b> מלשון חניה:
<h2>פסוק ב</h2>
<b>בנקור.</b> ענין נקיבה, כמו (במדבר טז יד): העיני האנשים ההם תנקר:
<h2>פסוק ג</h2>
<b>הרף.</b> מלשון רפיון:
<h2>פסוק ז</h2>
<b>צמד.</b> זוג, על שם שדרכם ללכת מצומדים ומחוברים: 
<b>וינתחהו.</b> חתך כל אחד לנתחים, רוצה לומר לאברים:
<h2>פסוק ח</h2>
<b>בבזק.</b> שם מקום:
<h2>פסוק ט</h2>
<b>לאיש.</b> לכל איש:
<b>כחום השמש.</b> כאשר יתחמם השמש בגבורתו, והוא חצי היום:
<h2>פסוק יא</h2>
<b>ראשים.</b> חלקים:
<b>באשמורת.</b> מלשון משמר:
<b>היום.</b> השמש קרויה יום, כמו (בראשית ג ח): לרוח היום: 
<b>ויפוצו.</b> נתפזרו, כמו (במדבר י לה): ויפוצו אויביך:
<h1>פרק יב</h1>
<h2>פסוק ב</h2>
<b>ושבתי.</b> השיבה הוא יותר מהזקנה:
<b>הנם.</b> הנה הם:
<h2>פסוק ג</h2>
<b>ענו.</b> העידו, כמו (שמות כ יג): לא תענה: 
<b>שור מי.</b> שור של מי:
<b>עשקתי.</b> מלשון עושק וגזל:
<b>רצותי.</b> ענין שבירת הגוף, וכן (דברים כח לג): עשוק ורצוץ: 
<b>כופר.</b> פדיון:
<h2>פסוק ו</h2>
<b>את משה.</b> עם משה, רוצה לומר על ידו:
<h2>פסוק ז</h2>
<b>ואשפטה.</b> אתוכח, כמו (יחזקאל כ ד): התשפוט אותם:
<h2>פסוק ח</h2>
<b>ויושיבום.</b> מלשון ישיבה:
<h2>פסוק ט</h2>
<b>וימכור.</b> מסרם, וכאלו מכרם:
<h2>פסוק יא</h2>
<b>ירובעל.</b> זה גדעון:
<b>בדן.</b> בן דן, זה שמשון מבני דן:
<h2>פסוק יד</h2>
<b>תמרו.</b> מלשון מרי ומרד:
<h2>פסוק יז</h2>
<b>רבה.</b> גדולה:
<h2>פסוק כא</h2>
<b>התוהו.</b> הוא דבר שאין בו ממש, כמו (בראשית א ב): והארץ היתה תוהו: 
<b>יועילו.</b> מלשון תועלת:
<h2>פסוק כב</h2>
<b>יטוש.</b> יעזוב:
<b>הואיל.</b> רצה, כמו (שמות ב כא): ויואל משה:
<h2>פסוק כג</h2>
<b>חלילה.</b> חולין וגנאי:
<b>והוריתי.</b> אלמד, כמו (ישעיהו כח ט): יורה דעה:
<h2>פסוק כה</h2>
<b>תספו.</b> ענין כליון, כמו (ירמיהו ח יג): אסף אסיפם:
<h1>פרק יג</h1>
<h2>פסוק ב</h2>
<b>ויתר העם.</b> מותר העם:
<h2>פסוק ג</h2>
<b>נציב.</b> ממונה העומד על ישראל לגבות המס:
<h2>פסוק ד</h2>
<b>ויצעקו.</b> ענין אסיפה הבאה בצעקת המאסף:
<h2>פסוק ו</h2>
<b>צר.</b> מלשון צרה:
<b>נגש.</b> נדחק ונלחץ, כמו (ישעיהו נג ז): נגש והוא נענה: 
<b>ובחוחים.</b> בין הקוצים, כמו (שיר השירים ב ב): כשושנה בין החוחים: 
<b>ובצריחים.</b> מגדלים גבוהים, וכן (שופטים ט מו): צריח בית אל:
<h2>פסוק ז</h2>
<b>עודנו.</b> מלשון עוד:
<b>חרדו.</b> מהרו בחרדה, כמו (לקמן טז ד): ויחרדו זקני העיר לקראתו:
<h2>פסוק ח</h2>
<b>ויוחל.</b> ענין המתנה, כמו (בראשית ח י): ויחל עוד:
<h2>פסוק יב</h2>
<b>חליתי.</b> התפללתי, כמו (שמות לב יא): ויחל משה: 
<b>ואתאפק.</b> ואתחזק, כמו (בראשית מה א): ולא יכול יוסף להתאפק:
<h2>פסוק יג</h2>
<b>נסכלת.</b> מלשון סכלות וטפשות:
<h2>פסוק יז</h2>
<b>ראשים.</b> חלקים:
<h2>פסוק יח</h2>
<b>הנשקף.</b> ענין הבטה, כמו (שופטים ה כח) בעד החלון נשקפה: 
<b>גי.</b> עמק:
<b>הצבועים.</b> בה היו צבועים, ואמרו רבותינו ז״ל (בבא קמא טז א) שהוא אפעה, והוא בעל גוונים מחולפים כמנין ימות החמה, ולזה קרוי צבוע:
<h2>פסוק יט</h2>
<b>וחרש.</b> אומן ברזל:
<h2>פסוק כ</h2>
<b>ללטוש.</b> לחדד, כמו (בראשית ד כב): לוטש כל חורש: 
<b>מחרשתו.</b> כלי המחרישה:
<b>אתו.</b> שם כלי עשויה לחפור בו, כמו (ישעיהו ב ד) וכתתו חרבותם לאתים. ובדברי רבותינו ז״ל (בבא מציעא פב ב, ועוד) קרויה מרא: 
<b>קרדומו.</b> גרזן, כמו (שופטים ט מח): את הקרדומות: 
<b>מחרשתו.</b> כלי אומנות, כמו (ישעיהו מד יג): חרש עצים: 
<h2>פסוק כא</h2>
<b>הפצירה.</b> ענין רבוי, כמו (בראשית יט ג): ויפצר בם, שהוא מרבית דברי פתוי: 
<b>פים.</b> פיות, ורצונו לומר חריצים וחדודים: 
<b>מחרשות.</b> הם כלי אומנות:
<b>ולשלש קלשון.</b> שם כלי ברזל, עשויה לסלק בה הזבל, והיא בעלת שלש שינים, וכאלו אמר קלשון בעלת שלש: 
<b>ולהציב הדרבן.</b> רצה לומר לחדד הדרבן, להציבו ביושר בתוך מלמד הבקר, והוא המקל שמלמד בו הבקר לחרישה, והמחט שבראשו קרוי דרבן, וכן (קהלת יב יא): דברי חכמים כדרבונות:
<h2>פסוק כג</h2>
<b>מצב.</b> תרגם יונתן: אסטרטיג, וכמו כן תרגם על נציב פלשתים (לעיל פסוקים ג ד), והוא ענין פקידות ושלטנות: 
<b>אל מעבר.</b> אל צד:
<h1>פרק יד</h1>
<h2>פסוק א</h2>
<b>הלז.</b> הזה, כמו (מלכים ב כ״ג:י״ז וז): מה הציון הלז:
<h2>פסוק ד</h2>
<b>המעברות.</b> מלשון עבר וצד:
<b>על מצב.</b> אל מצב:
<b>שן הסלע.</b> בולט היה כשן:
<h2>פסוק ה</h2>
<b>מצוק.</b> מוצב, וכן (שמואל ב טו כד): ויציקו את ארון: 
<b>מול.</b> נגד:
<h2>פסוק ו</h2>
<b>מעצור.</b> ענין מניעה, כמו (בראשית טז ב): עצרני ה׳ מלדח:
<h2>פסוק ח</h2>
<b>ונגלינו.</b> מלשון גלוי:
<h2>פסוק ט</h2>
<b>כה.</b> כן:
<b>דומו.</b> המתינו, כמו (יהושע י יב): שמש בגבעון דום: 
<b>הגיענו.</b> מלשון הגעה:
<b>תחתינו.</b> במקומינו:
<h2>פסוק יא</h2>
<b>החורים.</b> מלשון חור ונקב:
<h2>פסוק יב</h2>
<b>ויענו.</b> ענין אמירה:
<h2>פסוק יד</h2>
<b>מענה.</b> הוא הקו הישר, שיחרוש החורש כשיעור הראוי, וחוזר וחורש אצלו כמדתו, עד כלותו כל השדה, כמו (תהלים קכט ג): האריכו למעניתם: 
<b>צמד.</b> זוג:
<h2>פסוק טו</h2>
<b>ותרגז.</b> ענין רעדה:
<h2>פסוק טז</h2>
<b>הצופים.</b> העומדים במקום גבוה, ומשם צופים למרחוק לראות מה נעשה במלחמה: 
<b>ההמון.</b> העם רב:
<b>נמוג.</b> ענין המסה, ורוצה לומר, מוכה ומנוגע: 
<b>והלום.</b> ענין הכאה, כמו (שופטים ה כו): והלמה סיסרא:
<h2>פסוק יז</h2>
<b>פקדו.</b> ענין השגחה, כמו (ירמיהו טו טו): זכרני ופקדני:
<h2>פסוק יח</h2>
<b>הגישה.</b> הקריבה:
<b>ובני ישראל.</b> הוי״ו היא במקום עם, וכן (שמות א ה): ויוסף היה במצרים, ורוצה לומר עם יוסף:
<h2>פסוק יט</h2>
<b>אסוף.</b> ענין הכנסה, כמו (בראשית מט לג): ויאסוף רגליו:
<h2>פסוק כ</h2>
<b>ויזעק.</b> ענין אסיפה:
<h2>פסוק כב</h2>
<b>וידבקו.</b> רוצה לומר רדפו להתקרב אליהם:
<h2>פסוק כד</h2>
<b>נגש.</b> קרב:
<b>ויואל.</b> מלשון אלה ושבועה:
<b>טעם.</b> הלוקח אל פיו מעט מן המאכל ואין בה לרדת חדרי בטן, יקרא טעימה:
<h2>פסוק כה</h2>
<b>ביער.</b> הקנים שגדל בהם הדבש, יקראו יער, כמו (שיר השירים ה א): אכלתי יערי עם דבשי:
<h2>פסוק כו</h2>
<b>הלך.</b> מלשון הליכה, ורוצה לומר זב:
<h2>פסוק כז</h2>
<b>ותארנה.</b> מלשון אורה:
<h2>פסוק כט</h2>
<b>עכר.</b> ענין השחתה ובלבול, כמו (בראשית לד ל): עכרתם אותי: 
<b>אורו.</b> מלשון אור:
<h2>פסוק ל</h2>
<b>לוא.</b> כמו אם:
<b>משלל.</b> מבזה:
<b>רבתה.</b> מלשון רבוי:
<h2>פסוק לב</h2>
<b>ויעט.</b> ענין פריחה, כמו (לקמן כה יד): ויעט בהם, ורוצה לומר במהירות רב:
<h2>פסוק לג</h2>
<b>בגדתם.</b> פשעתם:
<b>גלו.</b> גלגלו:
<h2>פסוק לד</h2>
<b>פוצו.</b> התפזרו, כמו (שמות ה יב): ויפץ העם: 
<b>שיהו.</b> שה שלו:
<b>בזה.</b> במקום הזה:
<h2>פסוק לה</h2>
<b>אותו.</b> עמו:
<h2>פסוק לו</h2>
<b>ונבוזה.</b> מלשון בזה ושלל:
<b>הלום.</b> לפה, כמו (שם ג ה): אל תקרב הלום:
<h2>פסוק לח</h2>
<b>פנות.</b> מלשון פינה וזויות:
<h2>פסוק לט</h2>
<b>ישנו.</b> מלשון יש:
<h2>פסוק מ</h2>
<b>לעבר.</b> לצד:
<h2>פסוק מא</h2>
<b>הבה.</b> תנה, כמו (בראשית כט כא): הבה את אשתי: 
<b>תמים.</b> מלשון תם, רוצה לומר דבר שלם ואמת:
<h2>פסוק מז</h2>
<b>ירשיע.</b> יחריד ויבלבל, וכן (איוב לד כט): והוא ישקיט ומי ירשיע, והוא על שם שנכון ביד הרשע חרדה ובלבול:
<h2>פסוק מח</h2>
<b>ויעש.</b> ענין אסיפה, כמו (במדבר כד יח): וישראל עושה חיל: 
<b>חיל.</b> אנשי חיל:
<b>שוסהו.</b> ענין דריכה ורמיסה, כמו (שופטים ב יד): שוסים וישוסו:
<h2>פסוק נב</h2>
<b>בן חיל.</b> הוא היודע תחבולות המלחמה:
<b>ויאספהו.</b> הכניסו אליו:
<h1>פרק טו</h1>
<h2>פסוק ב</h2>
<b>פקדתי.</b> ענין זכרון:
<b>שם.</b> מלשון שימה:
<h2>פסוק ג</h2>
<b>והחרמתם.</b> ענין כליון וכריתה:
<b>מעולל.</b> הוא הרך בשנים, כמו (ישעיהו סה כ): עול ימים והוא גדול מן היונק:
<h2>פסוק ד</h2>
<b>וישמע.</b> ענין אסיפה הבאה בשמיעת קול המאסף, וכן (ירמיהו נ כט): השמיעו אל בבל רבים: 
<b>ויפקדם.</b> ענין מנין ומספר:
<b>בטלאים.</b> שם מקום, כמו (יהושע טו כד): זיף וטלם ובעלות. ורבותינו ז״ל אמרו (יומא כב ב): בטלאים ממש, לפי שאסור למנות את ישראל לגולגולת, ומנאם בטלאים, וכל אחד לקח טלה מעדר שאול, והחזירו למקום מיוחד, ומנו הטלאים וידעו מספר בני ישראל: 
<b>רגלי.</b> הולכי רגל, לא רוכבים:
<h2>פסוק ה</h2>
<b>וירב.</b> מלשון מריבה ומלחמה:
<h2>פסוק ו</h2>
<b>הקיני.</b> משפחת הקיני, מבני חובב חותן משה: 
<b>אוסיפך.</b> ענין כליון:
<h2>פסוק ח</h2>
<b>ויתפש.</b> ענין אחיזה:
<h2>פסוק ט</h2>
<b>והמשנים.</b> מלשון שנים, רוצה לומר כפולים בבשר ושמנים, ודוגמתו (עזרא א י): כפורי זהב משנים, ורוצה לומר כפולים: 
<b>הכרים.</b> הכבשים השמנים: 
<b>ולא אבו.</b> ולא רצו: 
<b>וכל המלאכה.</b> המקנה, נקראת מלאכה, לפי שבו עבודת האדם בעל המקנה, ובו יעסוק, כמו (בראשית לג יד): לרגל המלאכה: 
<b>נמבזה.</b> בזויה: 
<b>ונמס.</b> רוצה לומר דבר הנשחת:
<h2>פסוק יא</h2>
<b>נחמתי.</b> ענין הפוך מחשבה:
<h2>פסוק יב</h2>
<b>מציב.</b> ענינו עשיה והעמדה: 
<b>יד.</b> מקום:
<h2>פסוק טז</h2>
<b>הרף.</b> מלשון רפיון:
<h2>פסוק יט</h2>
<b>ותעט.</b> ענין פריחה, כמו (לקמן כה יד): ויעט בהם, ורוצה לומר מהירות ההליכה:
<h2>פסוק כא</h2>
<b>ראשית החרם.</b> מיטב מדבר הנחרם, כמו (עמוס ו ו): וראשית שמנים ימשחו:
<h2>פסוק כב</h2>
<b>החפץ.</b> ענין רצון: 
<b>להקשיב.</b> לשמוע:
<h2>פסוק כג</h2>
<b>ואון.</b> ענין דבר תוהו ושקר, כמו (זכריה י ב): התרפים דברו און: 
<b>ותרפים.</b> הוי״ו יתירה, כמו (תהלים עו ז): נרדם ורכב: 
<b>הפצר.</b> ענין רבוי הדברים, כמו (בראשית יט ג): ויפצר בם: 
<b>יען.</b> בעבור:
<h2>פסוק כה</h2>
<b>שא.</b> ענין מחילה:
<h2>פסוק כז</h2>
<b>בכנף.</b> בקצה שפולי המעיל, כמו (לקמן כד ד): ויכרת את כנף המעיל:
<h2>פסוק כט</h2>
<b>נצח.</b> ענין חוזק והתגברות, כמו (איכה ג יח): אבד נצחי, ועל המקום יאמר, שהוא חוזקן של ישראל: 
<b>ינחם.</b> ענין הפוך מחשבה:
<h2>פסוק לב</h2>
<b>מעדנות.</b> ענין קשור, כמו (איוב לח לא): התקשר מעדנות כימה: 
<b>אכן.</b> באמת:
<h2>פסוק לג</h2>
<b>שכלה.</b> מי שבניו מתים, קרוי שכול, כמו (בראשית כז מה): למה אשכל: 
<b>וישסף.</b> תרגומו ופשח, והוא הבקיעה לשנים, כמו (איכה ג יא): 
<b>ויפשחני.</b> ובדברי רבותינו ז״ל (בבא בתרא נד א): מאן דפשח דקלא:
<h2>פסוק לה</h2>
<b>יסף.</b> מלשון הוספה:
<h1>פרק טז</h1>
<h2>פסוק א</h2>
<b>קרנך.</b> כלי מה, עשוי דמות קרן: 
<b>בית הלחמי.</b> בית לחם:
<h2>פסוק ג</h2>
<b>בזבח.</b> באכילת בשר הזבח:
<h2>פסוק ד</h2>
<b>ויחרדו.</b> מהרו בחרדה:
<h2>פסוק ה</h2>
<b>התקדשו.</b> ענין הזמנה, כמו (ירמיהו ו ד): קדשו עליה למלחמה:
<h2>פסוק ט</h2>
<b>שמה.</b> הוא שמעא:
<h2>פסוק יא</h2>
<b>התמו.</b> מלשון תם והשלמה: 
<b>שאר.</b> נשאר: 
<b>נסוב.</b> הישיבה לאכילה קרויה מסיבה, כי דרכם היה לשבת מסובים:
<h2>פסוק יב</h2>
<b>אדמוני.</b> מראה אדום: 
<b>עם יפה עינים.</b> רוצה לומר ויפה עינים, וכן (עמוס ד י): עם שבי סוסיכם: 
<b>רואי.</b> מראה: 
<b>קום.</b> הוא ענין זרוז:
<h2>פסוק יג</h2>
<b>ותצלח.</b> ועבר, כמו (לעיל י י): ותצלח עליו רוח אלהים: 
<b>רוח ה׳.</b> רוח גבורה מה׳:
<h2>פסוק יד</h2>
<b>ובעתתו.</b> מלשון בעתה וחרדה: 
<b>רוח רעה.</b> רוח מחריד ומרעיד:
<h2>פסוק יח</h2>
<b>ונבון דבר.</b> מבין כל דבר חכמה:
<h1>פרק יז</h1>
<h2>פסוק א</h2>
<b>באפס דמים.</b> שם מקום:
<h2>פסוק ד</h2>
<b>הבנים.</b> מלשון בין: 
<b>וזרת.</b> רוצה לומר השעור מן האגודל עד האצבע הקטנה הקרויה זרת, וכן (שמות כח טז): זרת ארכו:
<h2>פסוק ה</h2>
<b>וכובע.</b> כובע בכ״ף, וקובע בקו״ף, הוא אחד, והוא כלי מגן על הראש, כמו (יחזקאל כג כד): צנה ומגן וקובע: 
<b>ושריון קשקשים.</b> מין מלבוש להגן ממכת חרב, (ז) כמנור אורגים הוא עץ עב ועגול, שהאורג כורך עליו חוטי השתי, ובמשנה קרויה כובד (שבת קיג א). ותרגומו: כאכסן דגרדאין, וכמו כן תרגם על (שופטים טז יד): היתד הארג, אכסן דגרדאין: 
<b>ולהבת.</b> כן יקרא ברזל החנית, על שם שמבהיק הלהב כשהוא מלוטש, וכן (איוב לט כב): להב חנית: 
<b>הצנה.</b> הוא כעין מגן, וכן (מלכים א י טז): מאתים צנה:
<h2>פסוק ח</h2>
<b>מערכות.</b> מלשון עריכה וסדור: 
<b>ברו.</b> בררו ובחרו:
<h2>פסוק ט</h2>
<b>יוכל.</b> מלשון יכולת והתחזקות:
<h2>פסוק יא</h2>
<b>ויחתו.</b> ענין פחד ושבר:
<h2>פסוק יג</h2>
<b>ומשנהו.</b> השני לו:
<h2>פסוק יז</h2>
<b>איפת.</b> שם מידה, איפה: 
<b>הקליא.</b> קמח הקליות, כמו (ויקרא כג יד): ולחם וקלי, והוא קמח משבלים צלוים: 
<b>והרץ.</b> לך במרוצה ומהר: 
<h2>פסוק יח</h2>
<b>חריצי החלב.</b> תרגם יונתן: גובנין דחלבא, ואולי יקראו כן, על שדרך הגבינה לחתכו במדה בעת עשותו, והוא מלשון (איוב יד ה): אם חרוצים ימיו: 
<b>תפקוד.</b> ענין השגחה, כמו (לעיל יד וז): פקדו נא וראו: 
<b>ערובתם.</b> ענין משכון, כמו (בראשית לח יח): מה הערבון:
<h2>פסוק כ</h2>
<b>ויטוש.</b> ועזב:
<h2>פסוק כה</h2>
<b>הראיתם.</b> בה״א השאלה: 
<b>חפשי.</b> בני חורין:
<h2>פסוק כו</h2>
<b>הלז.</b> הזה:
<h2>פסוק כח</h2>
<b>נטשת.</b> עזבת: 
<b>במדבר.</b> מקום המרעה היה סמוך אל המדבר:
<h2>פסוק לד</h2>
<b>ואת הדוב.</b> ועם הדוב:
<h2>פסוק לה</h2>
<b>והחזקתי.</b> ואחזתי:
<h2>פסוק לח</h2>
<b>מדיו.</b> מלבושיו, כמו (לעיל ד יב): ומדיו קרועים:
<h2>פסוק לט</h2>
<b>ויאל.</b> ורצה, כמו (שמות ב כא): ויואל משה: 
<b>כי לא נסה.</b> אלא לא נסה, והוא מלשון נסיון ובחינה:
<h2>פסוק מ</h2>
<b>חלוקי אבנים.</b> אבנים חלקים, הניח לקלעותם ולזרקם: 
<b>ובילקוט.</b> הוא כעין שק עשוי מעור, ישים בו הרועה חפציו ומה שלוקט בדרך מהלכו, ולזה יקרא ילקוט: 
<b>וקלעו.</b> הוא הדבר אשר יזרוק בו האבן:
<h2>פסוק מב</h2>
<b>עם יפה מראה.</b> כמו ויפה מראה:
<h2>פסוק מו</h2>
<b>יסגרך.</b> ענין מסירה, כמו (עמוס א ו): להסגיר לאדום: 
<b>פגר.</b> כן יקרא גוף המת:
<h2>פסוק מז</h2>
<b>יהושיע.</b> מלשון תשועה:
<h2>פסוק מט</h2>
<b>ויקלע.</b> זרק האבן בכלי הקלע: 
<b>ותטבע.</b> מלשון טביעה:
<h2>פסוק נא</h2>
<b>וישלפה.</b> הוציאה, כמו (שופטים ח כ): ולא שלף הנער חרבו: 
<b>מתערה.</b> הוא תיק החרב, כמו (יחזקאל כא לה): השב אל תערה:
<h2>פסוק נב</h2>
<b>ויריעו.</b> מלשון תרועה: 
<b>עד בואך גיא.</b> עד אשר תבוא לגיא, וכאלו מדבר עם מי שמכיר המקום:
<h2>פסוק נג</h2>
<b>מדלוק.</b> מרדוף, כמו (בראשית לא לו): כי דלקת אחרי: 
<b>וישסו.</b> רמסו, או בזזו:
<h2>פסוק נו</h2>
<b>העלם.</b> הנער, כמו (לקמן כ כב): ואם כה אומר לעלם:
<h1>פרק יח</h1>
<h2>פסוק א</h2>
<b>נקשרה.</b> מרוב האהבה, כאלו נפשו קשורה בנפשו ונתחברה בה, והוא מלשון מליצה, וכן (בראשית מד ל): ונפשו קשורה בנפשו:
<h2>פסוק ב</h2>
<b>נתנו.</b> ענין עזיבה, כמו (במדבר כא כג): ולא נתן סיחון:
<h2>פסוק ד</h2>
<b>ויתפשט.</b> ענין הסרת המלבוש: 
<b>המעיל.</b> שם מלבוש חשוב: 
<b>ומדיו.</b> יתר המלבושים: 
<b>ועד חרבו.</b> ואפילו חרבו:
<h2>פסוק ה</h2>
<b>ישכיל.</b> יצליח, כי המצליח נראה הוא כעושה בהשכל:
<h2>פסוק ו</h2>
<b>לשיר.</b> לשורר: 
<b>והמחולות.</b> שם כלי שיר, כמו (שמות טו כ): בתופים ובמחולות: 
<b>ובשלשים.</b> כלי שיר בעלת שלשת יתרים:
<h2>פסוק ז</h2>
<b>ותענינה.</b> ענין הרמת קול, כמו (דברים כז יד): וענו הלוים וגו׳ קול רם: 
<b>המשחקות.</b> משמחות: 
<b>ברבבותיו.</b> רבבה הוא עשרת אלפים:
<h2>פסוק ח</h2>
<b>נתנו.</b> ענינו האמירה על הדבר, וכן (לעיל א טז): אל תתן את אמתך:
<h2>פסוק ט</h2>
<b>עוין.</b> מלשון עין, ומלשון עיון, ורוצה לומר תמיד היה מעיין ומחשב בו בעין רעה:
<h2>פסוק י</h2>
<b>ותצלח.</b> ועברה: 
<b>ויתנבא.</b> תרגם יונתן: ואשתטי, רוצה לומר היה מדבר דברי שטות, ואמר לשון נבואה, כי הנביא והשוטה מדברים דברי רמזים, זה לנבואתו וזה לשטותו:
<h2>פסוק יא</h2>
<b>ויטל.</b> השליך, כמו (יונה א ה): ויטילו את הכלים: 
<b>ובקיר.</b> בכותל:
<h2>פסוק יד</h2>
<b>לכל דרכיו.</b> בכל דרכיו, הלמ״ד במקום בי״ת, כמו (ויקרא כו ז): לפניכם לחרב: 
<b>משכיל.</b> מצליח:
<h2>פסוק טו</h2>
<b>ויגר.</b> פחד, כמו (במדבר כב ג): ויגר מואב:
<h2>פסוק כב</h2>
<b>בלט.</b> בחשאי, כמו (שופטים ד כא): ותבוא אליו בלט:
<h2>פסוק כג</h2>
<b>הנקלה.</b> מלשון קל: 
<b>רש.</b> עני: 
<b>ונקלה.</b> הוא הפך המכובד:
<h2>פסוק כה</h2>
<b>במוהר.</b> מתן הבתולות נקרא מוהר, כמו (שמות כב טז): כמוהר הבתולות:
<h2>פסוק כו</h2>
<b>מלאו.</b> נשלמו:
<h2>פסוק כט</h2>
<b>ויאסף.</b> כמו ויוסף בוי״ו: 
<b>לרא.</b> מלשון מורא ופחד:
<h2>פסוק ל</h2>
<b>מדי.</b> בכל זמן, וכן (לעיל א ז): מדי עלותה: 
<b>שכל.</b> הצליח: 
<b>וייקר.</b> מלשון יקר ומכובד:
<h1>פרק יט</h1>
<h2>פסוק ב</h2>
<b>ונחבאת.</b> תשב במחבואה:
<h2>פסוק י</h2>
<b>ויפטר.</b> ענין השלוח ממקומו, וכן (דברי הימים ב כג ח): כי לא פטר יהוידע:
<h2>פסוק יב</h2>
<b>בעד החלון.</b> דרך החלון:
<h2>פסוק יג</h2>
<b>התרפים.</b> הם העשויים בצורת אדם, מהם לעבודה זרה, ומהם לצורת אדם ידוע, והנשים היו עושות על צורת בעליהן, להסתכל בתארו מרוב האהבה: 
<b>כביר העזים.</b> תרגם יונתן: נודא דעיזא: 
<b>מראשותיו.</b> מלשון ראש:
<h2>פסוק טו</h2>
<b>לראות.</b> רוצה לומר לבקרו, וכן תרגומו: למסעד, וכמו כן תרגם על (מלכים ב ח כט): ׳לראות את יורם וגו׳ כי חולה הוא׳, אבל בכל מקום מתרגם ׳למחזי׳:
<h2>פסוק טז</h2>
<b>אל המטה.</b> כמו על המטה, וכן (יחזקאל יח ו): אל ההרים לא אכל:
<h2>פסוק כ</h2>
<b>להקת.</b> קבוצת, והוא הפוך ממלת קהלת, וכמו כבש כשב: 
<b>נצב עליהם.</b> רוצה לומר ממונה עליהם להורותם דרכי הנבואה, כמו (רות ב ה): הנצב על הקוצרים:
<h2>פסוק כב</h2>
<b>איפה.</b> כמו איה פה:
<h1>פרק כ</h1>
<h2>פסוק ג</h2>
<b>ואולם.</b> ואבל: 
<b>כפשע.</b> מלשון פסיעה וצעדה:
<h2>פסוק ו</h2>
<b>פקוד.</b> ענץ זכרון והשגחה, כמו (בראשית כא א): וה׳ פקד את שרה: 
<b>נשאול.</b> מלשון שאלה ובקשה: 
<b>לרוץ.</b> לילך במרוצה ומהר: 
<b>הימים.</b> השנה, כמו (ויקרא כה כט): ימים תהיה גאולתו:
<h2>פסוק ז</h2>
<b>כה.</b> כן: 
<b>כלתה.</b> ענין סוף וגמר:
<h2>פסוק י</h2>
<b>יענך.</b> ישיבך: 
<b>קשה.</b> תשובה קשה:
<h2>פסוק יב</h2>
<b>אחקור.</b> מלשון חקירה ודרישה:
<h2>פסוק טו</h2>
<b>ולא תכרית.</b> רצה לומר לא תמנע:
<h2>פסוק יח</h2>
<b>ונפקדת.</b> ענין זכרון: 
<b>יפקד.</b> ענינו חסרון, כמו (במדבר לא מט): ולא נפקד ממנו איש:
<h2>פסוק יט</h2>
<b>האזל.</b> ענין הלוך, כמו (איוב יד יא): אזלו מים מני ים, ורצה לומר סימן להולכי אורח:
<h2>פסוק כ</h2>
<b>צדה.</b> מלשון צד: 
<b>אורה.</b> אשליך, כמו (שמות טו ד): ירה בים: 
<b>למטרה.</b> הוא הדבר אשר המורים מכוונים להשליך בו, כמו (איכה ג יב): כמטרא לחץ:
<h2>פסוק כא</h2>
<b>והנה.</b> להצד הזה:
<h2>פסוק כב</h2>
<b>לעלם.</b> לנער, כמו (לעיל וז נו): בן מי זה העלם:
<h2>פסוק כה</h2>
<b>ויפקד.</b> מענין חסרון:
<h2>פסוק כו</h2>
<b>מאומה.</b> כלל לא: 
<b>בלתי.</b> ענינו כמו ׳בל׳ ו׳לא׳:
<h2>פסוק כט</h2>
<b>אמלטה.</b> ענין הצלה והשמטה מדבר מה:
<h2>פסוק ל</h2>
<b>נעות.</b> מלשון עון ופשע: 
<b>המרדות.</b> מלשון מרד: 
<b>לבן ישי.</b> כמו בבן ישי, ובא הלמ״ד במקום הבי״ת, וכן (תהלים ט ה): ישבת לכסא, ומשפטו: 
<b>בכסא.</b> ערוה ענינו הגלות הדופי, כמו (דברים כד ה): ערות דבר:
<h2>פסוק לא</h2>
<b>תכון.</b> מלשון הכנה וקיום: 
<b>בן מות.</b> איש מות:
<h2>פסוק לג</h2>
<b>ויטל.</b> השליך:
<h2>פסוק לה</h2>
<b>למועד.</b> מקום המיועד וקבוע, וכאשר יאמר על זמן קבוע, כמו כן יאמר על מקום קבוע, וכן (איוב ל כג) ובית מועד לכל חי:
<h2>פסוק לו</h2>
<b>מורה.</b> מלשון יריה והשלכה:
<h2>פסוק לז</h2>
<b>אחרי הנער.</b> רצה לומר אל הנער כשהוא אחריו:
<h2>פסוק לח</h2>
<b>חושה.</b> גם היא כענין מהירות, כמו (תהלים לח כג): חושה לעזרתי, וכפל הדבר במלות שונות:
<h2>פסוק מא</h2>
<b>הגדיל.</b> מלשון גודל ורבוי:
<h1>פרק כא</h1>
<h2>פסוק ב</h2>
<b>נבה.</b> היא נוב, והה״א בסופה, במקום למ״ד בתחילתה:
<h2>פסוק ג</h2>
<b>יודעתי.</b> כמו הודעתי: 
<b>פלוני.</b> מלשון פלא ומכוסה: 
<b>אלמוני.</b> מלשון, אלם, ורצה לומר אין לגלות המקום ולאומרה, כאלם לא יפתח פיו, וכן (מלכים ב ו ח): אל מקום פלוני אלמוני תחנותי:
<h2>פסוק ד</h2>
<b>תחת ידך.</b> רוצה לומר ברשותך:
<h2>פסוק ה</h2>
<b>חול.</b> חולין:
<h2>פסוק ו</h2>
<b>עצורה.</b> מנועה, כמו (דברים י״א:י״ז וז): ועצר את השמים: 
<b>לנו.</b> רוצה לומר מעמנו: 
<b>כתמול שלשם.</b> רוצה לומר כתמול השלישי שלפני היום: 
<b>דרך חול.</b> רוצה לומר ענין חולין:
<h2>פסוק ז</h2>
<b>המוסרים.</b> מלשון הסרה:
<h2>פסוק ח</h2>
<b>נעצר.</b> מעוכב, כמו (שופטים יג טו): נעצרה נא אותך: 
<b>האדומי.</b> שהיה גר באדום, אבל היה ישראל מלידה: 
<b>אביר.</b> ענין חוזק, כמו (בראשית מט כד): אביר יעקב, ורוצה לומר גדול וחשוב:
<h2>פסוק ט</h2>
<b>ואין.</b> בחיר״ק כמו בציר״י, וכן (לעיל ד כא): אי כבוד: 
<b>פה.</b> כאן: 
<b>כלי.</b> תרגם יונתן: מני: 
<b>נחוץ.</b> ענין מהירות רב, וכן תרגם יונתן: בבהילו:
<h2>פסוק י</h2>
<b>לוטה.</b> מכורך ומעוטף, כמו (מלכים א יט יג): וילט פניו באדרתו: 
<b>בשמלה.</b> בבגד: 
<b>האפוד.</b> הוא שם כולל גם לחושן: 
<b>זולתה.</b> חוץ ממנה: 
<b>בזה.</b> במקום הזה:
<h2>פסוק יב</h2>
<b>יענו.</b> ענין הרמת קול, כמו (דברים כז יד): וענו הלוים קול רם: 
<b>במחולות.</b> שם כלי זמר:
<h2>פסוק יד</h2>
<b>וישנו.</b> מלשון השתנות וחלוף: 
<b>טעמו.</b> ענין דבור החכמה, כמו (איוב יב כ): וטעם זקנים יקח: 
<b>ויתהולל.</b> ענין סכלות, כמו (שם פסוק וז): ושופטים יהולל: 
<b>ויתו.</b> ענין רושם ושריטה, כמו (יחזקאל ט ד): והתוית תיו: 
<b>רירו.</b> רוקו, כמו (איוב ו ו): בריר חלמות:
<h2>פסוק טו</h2>
<b>משתגע.</b> מראה בעצמו ענין שגעון:
<h1>פרק כב</h1>
<h2>פסוק ב</h2>
<b>מצוק.</b> ענין צרה, כמו (תהלים קיט קמג): צר ומצוק מצאוני, ורוצה לומר מי שיש לו מצוקה מאויביו: 
<b>נושא.</b> ענין הלואה, כמו (שם קט יא): ינקש נושה, ורוצה לומר מי שיש אצלו הלואה מאחרים: 
<b>מר נפש.</b> עני ורש, כמו שכתוב (משלי לא ו): ויין למרי נפש ישתה וישכח רישו:
<h2>פסוק ד</h2>
<b>וינחם.</b> וינהגם, כמו (שמות יג יז): ולא נחם אלהים: 
<b>במצודה.</b> ענין מקום משומר, או מגדל, או סלע, או מערה, כמו (יחזקאל יט ט): יביאהו במצדות:
<h2>פסוק ו</h2>
<b>האשל.</b> האילן, כמו (בראשית כא לג): ויטע אשל:
<h2>פסוק ח</h2>
<b>קשרתם.</b> ענין אגודת אנשים בחבור עצת מרד:
<h2>פסוק י</h2>
<b>וצידה.</b> מזון: (, ז) לרצים הרצים רגלי לפני מרכבתו: 
<b>עליו.</b> אצלו לשמשו: 
<b>סבו.</b> סובו מפה ללכת להמיתם: 
<b>ולא אבו.</b> ולא רצו: 
<b>לפגוע.</b> ענין מכת מות, כמו (שמואל ב א טו): גש פגע בו:
<h1>פרק כג</h1>
<h2>פסוק א</h2>
<b>שוסים.</b> בוזזים, כמו (תהלים מד יא): ומשנאינו שסו למו:
<h2>פסוק ג</h2>
<b>ואף כי.</b> הוא ענין כל שכן וקל וחומר, כמו (יחזקאל טו ה) ואף כי אש: 
<b>מערכות.</b> אנשי המלחמה יקראו כן, כשהם ערוכים וסדורים להלחם:
<h2>פסוק ו</h2>
<b>אפוד.</b> זה יאמר על האפוד והחושן עם האורים ותומים, וכן (הושע ג ד): אין אפוד ותרפים:
<h2>פסוק ז</h2>
<b>נכר.</b> מסר, וכן (דברים לב ל): כי צורם מכרם: 
<b>ובריח.</b> הוא כעין מטה, עשוי לסגור בו הדלתות מבפנים:
<h2>פסוק ח</h2>
<b>וישמע.</b> ענין אסיפה הבאה משמיעת קול המאסף, כמו (ירמיהו נא כז): השמיעו עליה ממלכות: 
<b>לצור.</b> ענינו הסבו על העיר להצר לה ולכבשה:
<h2>פסוק ט</h2>
<b>מחריש.</b> ענין מחשבה, כמו (משלי ג כט): אל תחרוש על רעך רעה:
<h2>פסוק יא</h2>
<b>היסגרני.</b> ענין מסירה, כמו (עמוס א ו): להסגיר לאדום: 
<b>בעלי.</b> אדוני, כמו (שמות כב יד): אם בעליו עמו:
<h2>פסוק יג</h2>
<b>ויחדל.</b> ומנע:
<h2>פסוק יד</h2>
<b>במצדות.</b> במקומות משומרים:
<h2>פסוק טו</h2>
<b>בחורשה.</b> ביער, כמו (יחזקאל לא ג): 
<b>חורש מצל, ורוצה לומר סעיף.</b> (יז) למשנה שני למלכות:
<h2>פסוק כ</h2>
<b>אות.</b> ענין רצון ותשוקה, כמו (תהלים קלב יג): אוה למושב לו:
<h2>פסוק כב</h2>
<b>הכינו.</b> מלשון הכנה: 
<b>ערום יערים.</b> מלשון ערמה:
<h2>פסוק כג</h2>
<b>המחבואים.</b> מלשון מחבואה ומסתור: 
<b>אל נכון.</b> כמו בנכון, וכן (שמות כה כא): ואל הארון, ומשפטו: 
<b>ובהארון.</b> ונכון, רוצה לומר דבר ברור ומכוון: 
<b>ישנו.</b> מלשון יש: 
<b>וחפשתי.</b> ענין חקירה:
<h2>פסוק כד</h2>
<b>בערבה.</b> תרגם יונתן: במישרא:
<h2>פסוק כו</h2>
<b>נחפז.</b> מלשון חפזון ומהירות: 
<b>עוטרים.</b> מסבבים, כעטרה המסבבת את הראש: 
<b>לתפשם.</b> ענין האחוזה בחזקה:
<h2>פסוק כז</h2>
<b>פשטו.</b> התפזרו כדרך הנלחמים, וכן (לקמן כז י): אל פשטתם היום:
<h1>פרק כד</h1>
<h2>פסוק ג</h2>
<b>בחור.</b> כל אחד היה נבחר:
<h2>פסוק ד</h2>
<b>גדרות הצאן.</b> דיר שהצאן רובצים בה: 
<b>להסך את רגליו.</b> לעשות צרכיו בנקבים, כי דרך הצנועים לסכך ולכסות הרגלים, וכן (שופטים ג כד): אך מסיך הוא את רגליו: 
<b>בירכתי.</b> בסוף, וכן (שמות כו כב): ולירכתי המשכן ימה:
<h2>פסוק ה</h2>
<b>כנף המעיל.</b> שפולי המעיל: 
<b>בלט.</b> בחשאי, כמו (לעיל יח כב): דברו אל דוד בלט:
<h2>פסוק ח</h2>
<b>וישסע.</b> ענין בקיעה וסדיקה, כמו (שופטים יד ו): וישסעהו כשסע הגדי:
<h2>פסוק ט</h2>
<b>ויקוד.</b> כפף הקדקוד: 
<b>אפים.</b> מלשון פנים:
<h2>פסוק יב</h2>
<b>ואבי.</b> ענין גדול ושר, כמו האב על בנו או לפי שהיה חותנו, חשבו כאב: 
<b>צודה.</b> אורב, כמו (שמות כא יג): ואשר לא צדה:
<h2>פסוק יד</h2>
<b>הקדמוני.</b> רוצה לומר האמור בימים הקדמונים:
<h2>פסוק טו</h2>
<b>פרעוש.</b> היא כינה שחורה, הקופצת ממקום למקום:
<h2>פסוק טז</h2>
<b>וירב.</b> מלשון מריבה:
<h2>פסוק יז</h2>
<b>בני.</b> רצה לומר חמלת עלי כבן על האב או לפי שהיה חתנו, חשבו כבן:
<h2>פסוק יח</h2>
<b>גמלתני.</b> ענין תשלומין המעשה:
<h2>פסוק יט</h2>
<b>סגרני.</b> מסרני:
<h2>פסוק כא</h2>
<b>וקמה.</b> מלשון קיום:
<h2>פסוק כב</h2>
<b>תשמיד.</b> ענין כליון:
<h1>פרק כה</h1>
<h2>פסוק ב</h2>
<b>במעון, בכרמל.</b> מנחלת יהודה היו, כמו שכתוב (יהושע טו נה): מעון כרמל וזיף:
<h2>פסוק ז</h2>
<b>נפקד.</b> נחסר: 
<b>מאומה.</b> כלל לא:
<h2>פסוק ח</h2>
<b>בנו.</b> כמו באנו, ותחסר האל״ף:
<h2>פסוק ט</h2>
<b>וינוחו.</b> מלשון מנוחה, רוצה לומר נחו מדבריהם:
<h2>פסוק י</h2>
<b>המתפרצים.</b> ענין התחזקות, כמו (בראשית לח כט): מה פרצת עליך פרץ:
<h2>פסוק יא</h2>
<b>טבחתי.</b> זבחתי: 
<b>לגוזזי.</b> להאנשים הגוזזים צאני:
<h2>פסוק יד</h2>
<b>ויעט.</b> ענין הפרחה, כמו (לעיל טו יט): ותעט אל השלל:
<h2>פסוק טו</h2>
<b>הכלמנו.</b> מלשון כלימה: 
<b>פקדנו.</b> ענין חסרון:
<h2>פסוק יז</h2>
<b>בן בליעל.</b> איש רשע, בלי עול מקום:
<h2>פסוק יח</h2>
<b>נבלי.</b> נאדות: 
<b>עשויות.</b> מתוקנות ומבושלות, כמו (בראשית יח ז): וימהר לעשות אותו: 
<b>קלי.</b> קמח משבלים צלויות, כמו (ויקרא כג יד): ולחם וקלי: 
<b>ומאה צמוקים.</b> מאה אשכלות ענבים יבשים, וכן (דברי הימים א יב מא): דבלים וצמוקים: 
<b>ומאתים דבלים.</b> מאתים ככר, והם תאנים מקובצות דרוסות יחד, עד שנעשים גוף אחד, כעין ככר לחם:
<h2>פסוק כ</h2>
<b>ותפגוש.</b> פגעה:
<h2>פסוק כא</h2>
<b>לשקר.</b> רוצה לומר על חנם: 
<b>ולא נפקד.</b> לא נחסר:
<h2>פסוק כה</h2>
<b>ונבלה.</b> ענין דברי גנאי וכעור, כמו (ישעיהו לב ו): נבל נבלה ידבר:
<h2>פסוק כז</h2>
<b>הברכה.</b> מתנה ומנחה, כמו (בראשית לג יא): קח נא את ברכתי: 
<b>ברגלי אדני.</b> רוצה לומר עם מהלכו ואחריו, כמו (שופטים ח ה): לעם אשר ברגלי:
<h2>פסוק כח</h2>
<b>שא.</b> ענין מחילה: 
<b>נאמן.</b> מתקיים, כמו (ישעיהו כב כג): יתד במקום נאמן:
<h2>פסוק כט</h2>
<b>צרורה.</b> ענין קשירה, כמו (בראשית מב לה): צרור כספו: 
<b>יקלענה.</b> ענינו השלכה בהכלי העשוי כעין מקל ובראשו כעין כף, ובו יניחו האבן הנזרק, ולזה קרוי כף הקלע:
<h2>פסוק לא</h2>
<b>לפוקה.</b> אף הוא ענין מכשול, כמו (נחום ב יא): ופיק ברכים:
<h2>פסוק לג</h2>
<b>טעמך.</b> דבורך ועצתך, כמו (איוב יב כ): וטעם זקנים יקח: 
<b>כליתני.</b> מנעת אותי:
<h2>פסוק לד</h2>
<b>ואולם.</b> אבל באמת: 
<b>לולי.</b> אם לא:
<h2>פסוק לה</h2>
<b>ואשא פניך.</b> ענין הדור פנים, למלאות השאלה:
<h2>פסוק לו</h2>
<b>טוב עליו.</b> רוצה לומר שמח:
<h2>פסוק לט</h2>
<b>חשך.</b> מנע, כמו (בראשית כב טז): ולא חשכת:
<h2>פסוק מא</h2>
<b>אפים.</b> על פניה:
<h2>פסוק מב</h2>
<b>לרגלה.</b> עם מהלכה ואחריה:
<h1>פרק כו</h1>
<h2>פסוק ה</h2>
<b>במעגל.</b> דרך המחנה לחנות בעגול, למען יראו מסביב כל הבא עליהם:
<h2>פסוק ז</h2>
<b>מעוכה.</b> נעוצה, וקרוב הוא מלשון (ויקרא כב כד): ומעוך וכתות: 
<b>מראשותיו.</b> סמוך לראשו:
<h2>פסוק ח</h2>
<b>סגר.</b> ענין מסירה, כמו (עמוס א ו): להסגיר לאדום: 
<b>אשנה.</b> מלשון שנים:
<h2>פסוק י</h2>
<b>ונספה.</b> ענין כליון, כמו (לקמן כז א): עתה אספה:
<h2>פסוק יא</h2>
<b>צפחת.</b> צלוחית, כמו (מלכים א וז יד): וצפחת השמן:
<h2>פסוק יג</h2>
<b>מקיץ.</b> ענין הערה מהשינה: 
<b>תרדמת.</b> שינה עמוקה וכן (יונה א ו): מה לך נרדם:
<h2>פסוק יד</h2>
<b>אל המלך.</b> כמו על המלך:
<h2>פסוק טו</h2>
<b>איש.</b> רצה לומר גדול וחשוב, כמו (במדבר יג ג): כולם אנשים: 
<b>אל אדוניך.</b> על אדוניך:
<h2>פסוק טז</h2>
<b>בני מות.</b> אנשי מות, רצה לומר חייבי מיתה: 
<b>אי חנית.</b> איה החנית: 
<b>ואת צפחת.</b> ועם צפחת:
<h2>פסוק יט</h2>
<b>הסיתך.</b> מלשון הסתה ופתוי: 
<b>ירח.</b> מלשון ריח: 
<b>מנחה.</b> רצה לומר תשורה וקרבן: 
<b>מהסתפח.</b> ענין הקבוץ והדבוק, ואסיפת דבר אל דבר, כמו (לעיל ב לו): ספחני נא:
<h2>פסוק כ</h2>
<b>פרעש.</b> הוא כינה שחורה: 
<b>הקורא.</b> שם עוף, כמו (ירמיהו יז יא): קורא דגר:
<h2>פסוק כא</h2>
<b>יקרה.</b> ענין חשיבות: 
<b>הסכלתי.</b> מלשון סכלות וטפשות: 
<b>ואשגה.</b> מלשון משגה ושגגה:
<h2>פסוק כג</h2>
<b>ביד.</b> רצה לומר בידי: 
<b>ולא אביתי.</b> ולא רציתי:
<h2>פסוק כה</h2>
<b>יכול תוכל.</b> מלשון יכולת:
<h1>פרק כז</h1>
<h2>פסוק א</h2>
<b>אספה.</b> ענין כליון: 
<b>ונואש.</b> מלשון יאוש, כמו (ישעיהו נז י): לא אמרת נואש:
<h2>פסוק ז</h2>
<b>ימים.</b> שנה:
<h2>פסוק ח</h2>
<b>ויפשטו.</b> התפזרו כדרך הנלחמים: 
<b>בואך שורה.</b> עד אשר תבוא לשור, וכאלו ידבר עם מי שמכיר המקום:
<h2>פסוק י</h2>
<b>אל.</b> ענינו לא: 
<b>פשטתם.</b> נתפזרתם, להלחם לשלול שלל: 
<b>נגב יהודה.</b> בדרומה של יהודה: 
<b>הירחמאלי.</b> שם משפחה מבני יהודה: 
<b>הקיני.</b> מבני חובב חותן משה, שהיו מתחברים לישראל וגרו בנחלת יהודה:
<h2>פסוק יא</h2>
<b>משפטו.</b> מנהגו, כמו (לעיל ב יג): ומשפט הכהנים:
<h2>פסוק יב</h2>
<b>הבאיש.</b> רצה לומר מאס בהם כבדבר הנבאש, כמו (לעיל יג ד): נבאש ישראל בפלשתים:
<h1>פרק כח</h1>
<h2>פסוק א</h2>
<b>לצבא.</b> ענין קבוץ חיל (ג) האובות והידעונים. שמות מיני קסם:
<h2>פסוק ח</h2>
<b>ויתחפש.</b> ענין חליפות והשתנות הכסות באחר, כמו (מלכים א כב ל): התחפש ובוא במלחמה: 
<b>קסמי.</b> הוא שם כולל לכל מיני הקסם:
<h2>פסוק ט</h2>
<b>מתנקש.</b> רוצה לומר מסיר המוקש והצרה שעליך, להשאיר בי:
<h2>פסוק י</h2>
<b>יקרך.</b> מלשון מקרה: 
<b>עון.</b> ענין עונש, וכן (איכה ה ז): ואנחנו עונותיהם סבלנו:
<h2>פסוק יד</h2>
<b>עוטה.</b> מעוטף, כמו (תהלים קד ב): עוטה אור כשלמה: 
<b>ויקוד.</b> כפה הקדקוד: 
<b>אפים.</b> על פניו:
<h2>פסוק טו</h2>
<b>הרגזתני.</b> ענין תנועת החרדה ממקום המנוחה, כמו (איוב ט ו): המרגיז ארץ ממקומה:
<h2>פסוק טז</h2>
<b>ערך.</b> אויביך, כמו (תהלים קלט כ): נשוא לשוא עריך:
<h2>פסוק כ</h2>
<b>מלא קומתו.</b> רוצה לומר כל קומתו:
<h2>פסוק כג</h2>
<b>ויפרצו.</b> הוא הפוך (בראשית יט ג): מן ויפצר בם, וענינו רבוי הדברים:
<h2>פסוק כד</h2>
<b>מרבק.</b> מפוטם במרבק, והוא המקום יפטמו בו עגלים, כמו (עמוס ו ד): ועגלים מתוך מרבק: 
<b>ותלש.</b> מלשון לישה: 
<b>ותפהו.</b> מלשון אפיה:
<h2>פסוק כה</h2>
<b>ותגש.</b> והקריבה:
<h1>פרק כט</h1>
<h2>פסוק א</h2>
<b>בעין.</b> בעין המים, והוא מעין:
<h2>פסוק ב</h2>
<b>וסרני.</b> ענין שררה:
<h2>פסוק ג</h2>
<b>העברים.</b> כן קרויים ישראל, כי בעבר הנהר ישבו אבותיכם: 
<b>נפלו.</b> שכנו, כמו (בראשית כה יח): על פני כל אחיו נפל:
<h2>פסוק ד</h2>
<b>הפקדתו.</b> מלשון פקדו (יהושע כד ב): והנחה: 
<b>לשטן.</b> לעשות איבה ושטנה, ודומה לו (מלכים א יא יד): ויקם שטן לשלמה: 
<b>יתרצה.</b> מלשון רצוי:
<h2>פסוק ה</h2>
<b>יענו.</b> ענין הרמת קול: 
<b>במחולות.</b> שם כלי זמר:
<h1>פרק ל</h1>
<h2>פסוק א</h2>
<b>פשטו.</b> התפזרו לשלול שלל:
<h2>פסוק ב</h2>
<b>וישבו.</b> מלשון שביה:
<h2>פסוק ו</h2>
<b>לסקלו.</b> לרגמו באבנים:
<h2>פסוק ח</h2>
<b>ארדוף.</b> תחסר ה״א השאלה, ומשפטו: הארדוף, ודוגמתו (בראשית ג א): אף כי אמר אלהים, ומשפטו: האף, בה״א השאלה:
<h2>פסוק י</h2>
<b>פגרו.</b> נחלשו, ובדברי רבותינו ז״ל (שבת קכט ב): יומא דמפגרי ביה רבנן:
<h2>פסוק יב</h2>
<b>פלח.</b> חתיכה, כמו (שיר השירים ד ג): כפלח הרמון: 
<b>דבלה.</b> תאנים דרוסות יחד, עד שנעשים גוף אחד, וכן (לעיל כה יח): ומאתים דבלים: 
<b>צמוקים.</b> ענבים יבשים, והוא מלשון (הושע ט יד): ושדים צומקים:
<h2>פסוק יג</h2>
<b>ואי מזה.</b> איה העם שתאמר מזה אתה:
<h2>פסוק טו</h2>
<b>הגדוד.</b> החיל: 
<b>תסגרני.</b> תמסור אותי, כמו (עמוס א ו): להסגיר לאדום:
<h2>פסוק טז</h2>
<b>נטושים.</b> מפוזרים, כמו (במדבר יא לא): ויטוש על המחנה: 
<b>וחוגגים.</b> ענין רקידה וכרכר, כמו (תהלים קז כז): ויחוגו וינועו כשכור:
<h2>פסוק יז</h2>
<b>מהנשף.</b> מהערב, כמו (ישעיהו כא ד): נשף חשקי:
<h2>פסוק יט</h2>
<b>ולא נעדר.</b> ולא נחסר, כמו (שם מ כו): איש לא נעדר:
<h2>פסוק כא</h2>
<b>פגרו.</b> נחלשו:
<h2>פסוק כב</h2>
<b>יען.</b> בעבור:
<h2>פסוק כד</h2>
<b>כחלק וגו׳.</b> וכחלק, רצה לומר כחלק זה, כן חלק זה:
<h2>פסוק כה</h2>
<b>לחק.</b> לדבר קבוע: 
<b>ולמשפט.</b> למנהג, וכפל הדבר במלות שונות:
<h2>פסוק כו</h2>
<b>לרעהו.</b> לכל רעה ורעה, וכן (איוב מב י): בהתפללו בעד רעהו: 
<b>ברכה.</b> מנחה ומתנה, כמו (לעיל כה כז): ועתה הברכה:
<h1>פרק לא</h1>
<h2>פסוק ב</h2>
<b>וידבקו.</b> השיגום, עד שהיו דבוקים להם:
<h2>פסוק ג</h2>
<b>המורים.</b> הזורקים בחצים, כמו (לעיל כ לו): אשר אנכי מורה: 
<b>ויחל.</b> מלשון חלחלה ופחד:
<h2>פסוק ד</h2>
<b>שלוף.</b> ענץ הוצאת החרב מתעדה, כמו (לעיל יז נא): וישלפה מתערה: 
<b>ודקרני.</b> ענין נעיצה, כמו (זכריה יב י): אשר דקרו: 
<b>והתעללו.</b> ענין לעג שחוק ובזיון, כמו (במדבר כב כט): התעללת בי: 
<b>ולא אבה.</b> ולא רצה:
<h2>פסוק ח</h2>
<b>לפשט.</b> להסיר בגדיהם, כמו (ויקרא ו ד): ופשט את בגדיו: 
<b>נופלים.</b> רוצה לומר נופלים בארץ פגרים מתים:
<h2>פסוק ט</h2>
<b>כליו.</b> בגדיו וכלי זיינו: 
<b>וישלחו.</b> את שלוחיהם: 
<b>בית עצביהם.</b> אנשי בית עבודה זרה הקרוים עצבים, כי מעציבים לב עובדיהם, צועקים אליהם ואינם עונים:
<h2>פסוק י</h2>
<b>עשתרות.</b> שם עבודה זרה מה: 
<b>גויתו.</b> גופו, כמו (דניאל י ו): וגויתו כתרשיש: 
<b>תקעו.</b> תלאו, ] תלו [ כמו (במדבר כה ד): והוקע אותם לה׳:
<h2>פסוק יג</h2>
<b>האשל.</b> שם אילן מה: 
<b>ויצומו.</b> התענו:
