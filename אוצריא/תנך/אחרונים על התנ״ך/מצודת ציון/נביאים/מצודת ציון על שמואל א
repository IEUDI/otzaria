# מצודת ציון על שמואל א
רבי דוד אלטשולר
## פרק א
### פסוק ג
 <b>מימים ימימה.</b> משנה לשנה, וכן (ויקרא כה כט): ימים תהיה גאולתו:
### פסוק ד
 <b>מנות.</b> ענין מתנה וחלק כמו (שם ח כט) למשה היה למנה:
### פסוק ה
 <b>אפים.</b> מלשון פנים:
### פסוק ו
 <b>צרתה.</b> שתי נשים מאיש אחד תקראנה צרות, והוא מלשון צר ואויב, כי על פי רוב שונאות זו לזו: 
 <b>הרעימה.</b> ענין זעם וזעף, כמו (יחזקאל כז לה) רעמו פנים:
### פסוק ז
 <b>מדי.</b> מתי, רצה לומר, בכל זמן, וכן (ישעיהו כח יט) מדי עברו:
### פסוק ח
 <b>ירע.</b> ענין שבר, כמו (איוב לד כד) ירע כבירים לא חקר:
### פסוק ט
 <b>על מזוזת.</b> אצל מזוזת:
### פסוק י
 <b>על ה׳.</b> כמו אל ה׳:
### פסוק יא
 <b>אמתך.</b> שפחתך:
 <b>ומורה.</b> תער, וכן בשמשון (שופטים יג ה) ומורה לא יעלה:
### פסוק יב
 <b>הרבתה.</b> מלשון רבוי:
### פסוק יג
 <b>על לבה.</b> כמו אל לבה:
 <b>נעות.</b> מלשון נע ונד:
 <b>ויחשבה.</b> חשב אותה:
### פסוק טו
 <b>ואשפוך את נפשי.</b> תרגם יונתן: ואמרית עולבן נפשי בצלו, וכן (תהלים קב א) ישפוך שיחו:
### פסוק טז
 <b>אל תתן.</b> ענין האמירה על הדבר, כמו (לקמן יח ח) ולי נתנו האלפים: 
 <b>לפני בת בליעל.</b> כמו לבת בליעל, ודוגמתו (קהלת ה ה) ואל תאמר לפני המלאך, ומשפטו להמלאך: 
 <b>בליעל.</b> בלי עול של מקום:
 <b>שיחי.</b> ענין ספור התלאות, כמו (תהלים קב א) ולפני ה׳ ישפוך שיחו: 
 <b>עד הנה.</b> עד הזמן הזה:
### פסוק יז
 <b>שלתך.</b> כמו שאלתך באל״ף:
### פסוק יח
 <b>ופניה.</b> ענין זעם, כמו (ירמיהו ג יב) לא אפיל פני בכם:
### פסוק יט
 <b>וידע.</b> ענין המשכב, כמו (מלכים א א ד) והמלך לא ידעה:
### פסוק כ
 <b>לתקופות.</b> מלשון הקפה וסבוב:
 <b>שאלתיו.</b> מלשון שאלה ובקשה:
### פסוק כב
 <b>יגמל.</b> ענין גמר ההנקה, וכן (בראשית כא ח) ביום הגמל:
### פסוק כד
 <b>ואיפה.</b> שם מדה בת שלש סאין:
 <b>ונבל.</b> נאד, והוא כלי היין:
### פסוק כו
 <b>בי.</b> ענין בקשה:
### פסוק כח
 <b>השאלתיהו.</b> מלשון שאלה:
## פרק ב
### פסוק א
 <b>עלץ.</b> ענין שמחה, כמו (משלי כח יב) בעלוץ צדיקים: 
 <b>רמה.</b> גבהה:
### פסוק ב
 <b>בלתך.</b> זולתך:
 <b>צור.</b> ענין חוזק, והוא מלשון צור וסלע:
### פסוק ג
 <b>עתק.</b> דברי חזק, כמו (תהלים צד ד) ידברו עתק: 
 <b>נתכנו.</b> ענין מנין, כמו (שמות ה יח): ותוכן לבנים: 
 <b>עלילות.</b> מעשים, כמו (איכה א יב): אשר עולל לי:
### פסוק ד
 <b>חתים.</b> ענין שבירה, כמו (ישעיהו נא ו): וצדקתי לא תחת: 
 <b>ונכשלים.</b> מלשון מכשול, והוא ענין רפוי הכח: 
 <b>אזרו חיל.</b> חגרו כח, וכן (תהלים יח לג): המאזרני חיל:
### פסוק ה
 <b>חדלו.</b> מנעו:
 <b>אמללה.</b> ענין כריתה, כמו (שם ו ג): אומלל אני:
### פסוק ו
 <b>מוריד.</b> מלשון ירידה:
### פסוק ז
 <b>מוריש.</b> ענין עניות, כמו (שמואל ב יב ג): ולרש אץ כל:
### פסוק ח
 <b>מאשפות.</b> הוא מקום השלכת הזבל:
 <b>ירים.</b> ירומם:
 <b>אביון.</b> התאב לכל דבר, כי אין לו מאומה: 
 <b>נדיבים.</b> שרים וחשובים:
 <b>מצוקי ארץ.</b> מצבי ארץ, ודוגמתו (שמואל ב טו כד): <b>ויציקו את ארון.</b> ורצה לומר, היסודות והעמודים שהם מצבי הארץ ומעמידים אותה: 
 <b>וישת.</b> וישם:
 <b>תבל.</b> מקום המיושב נקרא תבל:
### פסוק ט
 <b>ידמו.</b> יכרתו, כמו (ירמיהו נא ו): אל תדמו בעונה:
### פסוק י
 <b>יחתו.</b> ישברו:
 <b>ירעם.</b> מלשון רעם ורעש:
 <b>אפסי.</b> קצות, כי בקצות הארץ היא אפס וכלה: 
 <b>קרן.</b> המלה ההיא הונחה על התגברות, כי בעלי חיים בעלי הקרן, יתחזקו בהם:
### פסוק יא
 <b>על ביתו.</b> אל ביתו:
### פסוק יג
 <b>ומשפט.</b> ומנהג, כמו (לקמן כז יא): וכה משפטו: 
 <b>את העם.</b> עם העם:
 <b>והמזלג.</b> שם כלי בעלת שינים, עשוי לתחוב בו בשר ולהוציא מהקדרה, וכן (שמות לח ג): <b>את המזלגות.</b> 
### פסוק יד
 כיור דוד קלחת פרור הם כלי בשול, כיורה וקדרה וכדומה:
### פסוק טו
 <b>חי.</b> דבר שלא נתבשל קרוי חי:
### פסוק טז
 <b>כיום.</b> רצה לומר, כעת, וכן (במדבר ד וז): ביום הכותי: 
 <b>בחזקה.</b> בכח ובעל כרחך:
### פסוק יז
 <b>נאצו.</b> הוא ענין כעס, כמו (נחמיה ט יח): נאצות גדולות, והושאל אל הבזיון, כי המבזה למי, הוא מכעיסו: 
 <b>מנחת.</b> המלה ההיא כולל כל הקרבנות שהמה למנחה ולדורון:
### פסוק יח
 <b>אפוד.</b> מלבוש, דומה קצת לאפוד של כהן גדול, ויחגרו בו עובדי ה׳ להשתנות משאר בני אדם, וכן נאמר בדוד כשהלך לפני הארון (שמואל ב ו יד): ודוד חגור אפוד בד: 
 <b>בד.</b> פשתן:
### פסוק יט
 <b>ומעיל.</b> מלבוש דומה קצת למעיל של כהן גדול:
### פסוק כא
 <b>פקד.</b> ענין זכרון והשגחה:
### פסוק כב
 <b>ישכבן.</b> רצה לומר משכיבין:
 <b>הצובאות.</b> מלשון צבא, ורצה לומר, הרבה כאחת:
### פסוק כד
 <b>מעבירים.</b> ענין הוצאות קול, כמו (שמות לו ו): ויעבירו קול במחנה.
### פסוק כה
 ופללו, יתפלל ענין משפט, כמו (שם כא כב): ונתן בפלילים:
### פסוק כז
 <b>הנגלה.</b> היא בה״א השאלה:
### פסוק כח
 <b>לעלות.</b> להעלות:
 <b>אשי.</b> הם מתנות כהונה, שהמה מותר מאש המזבח:
### פסוק כט
 <b>תבעטו.</b> הוא ענין בזיון, והמשיל לבהמה הבועטת ברגליה, וכן (דברים לב טו): וישמן ישורון ויבעט: 
 <b>מעון.</b> במעון, רצה לומר במשכן מקום מדורי, כמו (תהלים כו ח): אהבתי מעון ביתך: 
 <b>להבריאכם.</b> ענין שומן, כמו (שופטים ג׳:י״ז וז): ועגלון איש בריא:
### פסוק ל
 <b>חלילה.</b> חולין וגנאי:
 <b>יקלו.</b> הוא הפך הכבוד:
### פסוק לא
 <b>וגדעתי.</b> אכרית, כמו (דברים ז ה): ואשריהם תגדעון: 
 <b>זרועך.</b> ענין חוזק, כי החוזק היא בזרוע:
### פסוק לב
 <b>והבטת.</b> ענין ראיה והסתכלות:
 <b>צר.</b> כמו ששתי נשים לאיש אחד תקראנה צרות, כמו כן יקראו שני כהנים גדולים זה לזה בלשון צר: 
 <b>מעון.</b> במעון:
### פסוק לג
 <b>לכלות.</b> המצפה לדבר ואינו בא, קרוי כליון עינים בלשון מקרא: 
 <b>ולאדיב.</b> הוא הפוך, כמו ולדאיב, והוא מענץ צער ותוגה, כמו (שם כח סה): ודאבון נפש: 
 <b>מרבית.</b> ענין גדול, כמו (איכה ב כב): אשר טפחתי ורביתי:
### פסוק לה
 <b>נאמן.</b> מתקיים, כמו (ישעיהו כב כג): יתד במקום נאמן: 
 <b>והתהלך.</b> ענין טיול, כמו (ויקרא כו יב): והתהלכתי בתוככם:
### פסוק לו
 <b>לאגורת.</b> האל״ף נוספת, והוא כמו גרה, שהיא מטבע של כסף, והוא מעה: 
 <b>וככר.</b> כך נקרא לחם שלם:
 <b>ספחני.</b> ענין הקבוץ והדבוק, כמו (ישעיהו יד א): ונספחו על בית יעקב: 
 <b>פת.</b> הוא פרוסה, כמו (ויקרא ב ו): פתות אותה פתים:
## פרק ג
### פסוק א
 <b>יקר.</b> חשוב, כמו (לקמן כו כא): יקרה נפשי: 
 <b>חזון.</b> נבואה:
 <b>נפרץ.</b> מלשון פרצה:
### פסוק ב
 <b>החלו.</b> התחילו:
 <b>כהות.</b> חשוכות, כמו (ויקרא יג ו): והנה כהה:
### פסוק ד
 <b>הנני.</b> הנה אני:
### פסוק ז
 <b>טרם.</b> עדיין לא, כמו (שמות י ז): הטרם תדע:
### פסוק ח
 <b>ויבן.</b> מלשון בינה:
### פסוק י
 <b>כפעם בפעם.</b> רצה לומר כמו בפעמים הקודמים:
 <b>שמואל שמואל.</b> הכפל בא לזרז את הנקרא:
### פסוק יא
 <b>תצלינה.</b> ענין תנועה ורעדה, כמו (חבקוק ג טז): לקול צללו שפתי:
### פסוק יג
 <b>מקללים.</b> ענין בזיון, כמו (מלכים א ב ח): קללה נמרצת. או הוא מלשון קללה ממש:
 
 <b>כהה.</b> ענין חושך:
### פסוק טו
 <b>המראה.</b> מראה הנבואה:
### פסוק יז
 <b>תכחד.</b> ענין מניעה והעלמה, כמו (בראשית מז יח): לא נכחד מאדוני:
### פסוק כ
 <b>נאמן.</b> מתקיים, כמו (לעיל ב לה): בית נאמן:
## פרק ד
### פסוק ב
 <b>ויערכו.</b> ענין סדור, כמו (ויקרא ו ה): וערך עליה העולה, ורצה לומר, סדרו אנשי החיל לעמוד מול המלחמה: 
 <b>ותטוש.</b> ענין פזור והתפשטות, כמו (במדבר יא לא): ויטוש על המחנה: 
 <b>וינגף.</b> ענין הכאה, כמו (תהלים צא יב): פן תגוף באבן רגליך: 
 <b>במערכה.</b> היא מקום המלחמה, שעומדים שם סדורים:
### פסוק ה
 <b>ותהום.</b> מלשון המייה:
### פסוק ו
 <b>העברים.</b> בני ישראל נקראים עברים, כי אברהם אביהם היה מעבר הנהר:
### פסוק ז
 <b>שלשם.</b> יום השלישי שלפני היום:
### פסוק ח
 <b>האדירים האלה.</b> בכל המקרא הזה אמר בלשון רבים, לפי שאמר ׳האלהים׳ שכתוב בכל מקום בלשון רבים, לזה אמר הכל בלשון רבים:
### פסוק ט
 <b>לאנשים.</b> רצה לומר גבורים ואמיצי לב:
### פסוק י
 <b>רגלי.</b> הולכי רגל, לא רוכבי סוסים:
### פסוק יב
 <b>ומדיו.</b> ומלבושיו, כמו (לקמן יז לח): וילבש וגו׳ מדיו: 
 <b>ואדמה.</b> עפר:
### פסוק יג
 <b>יד.</b> מקום:
 <b>מצפה.</b> ענין תוחלת ותקוה, כמו (מיכה ז ז): ואני בה׳ אצפה:
### פסוק יד
 <b>ההמון.</b> העם הרב:
### פסוק טו
 <b>קמה.</b> רצה לומר כל אחת קמה, כי בעת הראות, דרך העין להתנענע, ושל עלי קמה ועמדה, כי לא ראה עוד:
### פסוק טז
 <b>נסתי.</b> ברחתי:
### פסוק יז
 <b>המבשר.</b> כל המספר חדשות בין טוב בין רע, נקרא מבשר:
### פסוק יח
 <b>אחורנית.</b> לאחוריו:
 <b>בעד.</b> נגד:
 <b>מפרקתו.</b> הוא עצם הצואר, על שם שעשוי פרקים פרקים:
### פסוק יט
 <b>ללת.</b> רצה לומר ללדת, ובא בחסרון הדל״ת, לפי שילדה ביללה: 
 <b>ותכרע.</b> נפלה על ברכיה:
 <b>נהפכו.</b> ענין סבוב וגלגול, על כי בעת הגלגול מתהפך הדבר מצד אל צד, וכן (שופטים ז יג): מתהפך במחנה מדין: 
 <b>צריה.</b> הם חבלי הלידה, הבאה מהשמטת קשרי הרחם התקועים זה בזה, והוא מושאל מן צירי הדלתות, וכן (ישעיהו יג ח): צירים וחבלים יאחזון:
### פסוק כ
 <b>ענתה.</b> השיבה:
 <b>שתה.</b> שמה, כמו (שמות י א): <b>למען שיתי </b>
### פסוק כא
 <b>אי כבוד.</b> כמו אין כבוד, ותחסר הנו״ן, כמו (איוב כב ל): ימלט אי נקי. והיא בחיר״ק, ודוגמתו (לקמן כא ט): ואין יש פה, שהיא בחיר״ק:
## פרק ה
### פסוק ב
 <b>דגון.</b> שם עבודה זרה:
 <b>ויציגו.</b> העמידו:
### פסוק ד
 <b>כרותות.</b> חתוכות:
 <b>המפתן.</b> האסקופה, וכן (יחזקאל מז א): מתחת מפתן הבית:
### פסוק ה
 <b>ידרכו.</b> ענין צעדה, והוא מלשון דרך: 
 <b>כהני.</b> כומרים, יודעי חוק עבודת כוכבים:
### פסוק ו
 <b>וישמם.</b> מלשון שממה:
 <b>בעפולים.</b> כך שם המכה, ולפי שהם בחלחולת במקום מכוסה, נקראו עפולים, מלשון אופל, וכן (מלכים ב ה כד): ויבוא אל העופל, והוא כמו אל האופל באל״ף. והקרי בטחורים, והוא שם שרץ מה, והיו דומים להם:
### פסוק ז
 <b>קשתה.</b> מלשון קשה:
### פסוק ח
 <b>יסוב.</b> רצה לומר יובא:
### פסוק ט
 <b>וישתרו.</b> כמו יסתרו בסמ״ך:
### פסוק יב
 <b>שועת.</b> צעקת:
## פרק ו
### פסוק א
 <b>בשדה פלשתים.</b> כמו בארץ פלשתים:
### פסוק ב
 <b>ולקוסמים.</b> ולמכשפים:
### פסוק ד
 <b>עכברי.</b> שם מין שרץ:
 <b>מגפה.</b> ענין מכה:
### פסוק ה
 <b>את הארץ.</b> את אנשי הארץ:
### פסוק ו
 <b>התעלל.</b> ענין שחוק והתול, כמו (שמות י ב): אשר התעללתי במצרים:
### פסוק ז
 <b>עלות.</b> מניקות, כמו (בראשית לג יג): והצאן והבקר עלות עלי: 
 <b>עול.</b> היא מה שהפרה מושכת בה:
 <b>ואסרתם.</b> ענין קשירה:
 <b>הביתה.</b> לכלאם בבית:
### פסוק ח
 <b>בארגז.</b> כעין תיבה:
### פסוק י
 <b>כלו.</b> כמו כלאו, והוא ענץ תפיסה:
### פסוק יב
 <b>וישרנה.</b> מלשון ישרה:
 <b>במסלה.</b> בדרך הכבושה:
 <b>וגעו.</b> צעקת הפרה תקרא געה, כמו (איוב ו ה): אם יגעה שור:
### פסוק יד
 <b>בית השמשי.</b> מבית השמש, והוא שם העיר:
### פסוק טו
 <b>אל האבן.</b> על האבן:
### פסוק יח
 <b>ועד.</b> ענינו כמו ואפילו, וכן (שמות ט ז): לא מת ממקנה ישראל עד אחד, ורצה לומר, אפילו אחד:
## פרק ז
### פסוק א
 <b>קדשו.</b> הזמינו, כמו (ירמיהו ו ד): קדשו עליה מלחמה:
### פסוק ב
 <b>שבת.</b> ענין עכבה:
 <b>וינהו.</b> מלשון נהי ויללה:
### פסוק ח
 <b>תחרש.</b> תשתוק, וכן (בראשית לד ה): והחריש יעקב:
### פסוק ט
 <b>כליל.</b> מלשון כל, רצה לומר העלה כל בשר העולה, כמשפט האמור בה:
### פסוק יב
 <b>ובין השן.</b> שן הסלע היה שם, ונקרא המקום על שמו:
### פסוק טז
 <b>מדי.</b> מתי, רצה לומר, בכל שנה ושנה:
## פרק ח
### פסוק ב
 <b>משנהו.</b> השני לו:
### פסוק ג
 <b>הבצע.</b> חמדת הממון, כמו (שמות יח כא): שונאי בצע:
### פסוק ט
 <b>העד תעיד.</b> ענין התראה, על שם שדרך להתרות בפני עדים, למען לא יכחש לאחר זמן, כמו (בראשית מג ג): העד העיד בנו: 
 <b>משפט.</b> רוצה לומר הנהגה, ואם היא שלא כדין, וכן (לעיל ב יג): ומשפט הכהנים:
### פסוק יא
 <b>ורצו.</b> ענין מהירת ההליכה:
### פסוק יג
 <b>לרקחות.</b> לעשות מעשה הבשמים, כמו (שמות ל כה): מעשה רוקח: 
 <b>ולטבחות.</b> מבשלות, כי הנה טובחות מה שמבשלות מן הבשר: 
 <b>ולאופות.</b> מלשון אפיית הפת:
### פסוק יד
 <b>וזיתיכם.</b> פרדסי הזית:
### פסוק טו
 <b>וזרעיכם.</b> מלשון זריעה:
 <b>לסריסיו.</b> לשריו ומשרתיו:
### פסוק טז
 <b>הטובים.</b> רוצה לומר במראה:
### פסוק יט
 <b>וימאנו.</b> לא רצו:
## פרק ט
### פסוק א
 <b>חיל.</b> ענין כח ואומץ:
### פסוק ב
 <b>משכמו.</b> מכתפו:
### פסוק ד
 <b>ואין.</b> לא מצאו בה:
### פסוק ה
 <b>יחדל.</b> ימנע:
### פסוק ז
 <b>נביא.</b> מלשון הבאה:
 <b>אזל.</b> הלך, כמו (איוב יד יא): אזלו מים מני ים: 
 <b>ותשורה.</b> דורון, כמו (ישעיהו נז ט): ותשורי למלך בשמן:
### פסוק יא
 <b>לשאוב.</b> כן יקרא לקיחת המים, כמו (שם יב יג): ושאבתם מים:
### פסוק יג
 <b>הקרואים.</b> המזומנים להסעודה, והוא מלשון קריאה: 
 <b>כהיום.</b> כהעת הזאת, כי ׳יום׳ יאמר גם על ענין ׳עת׳, וכן (במדבר ח יז): ביום הכותי, והכ״ף באה לאמתת הדבר:
### פסוק טז
 <b>לנגיד.</b> למושל ושר:
### פסוק יז
 <b>ענהו.</b> ענין אמירה, כמו (משלי טז א): מענה לשון: 
 <b>יעצור.</b> ימשול, על שם שעוצר ומעכב בעמו מלעשות דבר שלא ברשות:
### פסוק יח
 <b>את שמואל.</b> אל שמואל:
 <b>אי זה.</b> איו זה:
### פסוק יט
 <b>ושלחתיך.</b> לפי שאין דרך ללכת בלא נטילת רשות, אמר ושלחתיך:
### פסוק כא
 <b>בן ימיני.</b> מבנימין:
 <b>הצעירה.</b> הקטנה, כמו (דניאל ח ט): קרן אחת מצעירה:
### פסוק כב
 <b>לשכתה.</b> ענין חדר מה:
### פסוק כג
 <b>לטבח.</b> המבשל, הטובח מה שמבשל: 
 <b>המנה.</b> ענין מנחה וחלק, כמו (שמות כט כו): והיה לך למנה: 
 <b>שים.</b> מלשון שימה:
### פסוק כד
 <b>והעליה.</b> רוצה לומר ואשר עליה, והוא הירך שעל השוק: 
 <b>למועד.</b> לזמן:
### פסוק כו
 <b>השחר.</b> הוא האור הנוצץ טרם תצא השמש:
 <b>ואשלחך.</b> אלוה אותך, כמו (בראשית יח טז): ואברהם הולך עמם לשלחם תרגם אונקלוס: לאלוואיהון:
### פסוק כז
 <b>כיום.</b> כעת:
## פרק י
### פסוק א
 <b>פך.</b> שם כלי מה:
 <b>ויצוק.</b> ושפך:
 <b>וישקהו.</b> נשק לו:
### פסוק ב
 <b>עם קבורת רחל.</b> סמוך לקבורתה:
 <b>נטש.</b> עזב:
### פסוק ג
 <b>וחלפת.</b> ענין העברה, כמו (שיר השירים ב יא) חלף הלך לו: 
 <b>נבל.</b> נאד:
### פסוק ה
 <b>נציבי.</b> פקידי פלשתים, מה שהציבו: 
 <b>ופגעת.</b> ענין פגישה:
 <b>חבל.</b> סיעה, כמו (תהלים קיט סא): חבלי רשעים: 
 <b>נבל ותוף וגו׳.</b> שמות מיני כלי זמר:
### פסוק ו
 <b>וצלחה.</b> ועברה, כמו (שמואל ב יט יח): וצלחו הירדן:
### פסוק ח
 <b>תוחל.</b> תמתין, כמו (בראשית ח י): ויחל עוד:
### פסוק ט
 <b>כהפנותו.</b> כאשר פנה:
 <b>שכמו.</b> כתפו:
### פסוק יא
 <b>שלשום.</b> יום השלישי שלפני היום:
### פסוק יג
 <b>ויכל.</b> כלה:
### פסוק יד
 <b>דוד.</b> אחי אביו:
 <b>אן.</b> אנה, ובאה בחסרון הה״א:
### פסוק יז
 <b>ויצעק.</b> ענין אסיפה, על כי באה בזעקת המאסף:
### פסוק יח
 <b>הלוחצים.</b> הדוחקים:
### פסוק כב
 <b>הלום.</b> פה:
 <b>נחבא.</b> מלשון מחבואה ומסתור:
 <b>אל הכלים.</b> כמו בכלים, וכן (שמות כה כא): ואל הארון תתן, ומשפטו: 
 <b>ובארון.</b> (כד) הראיתם בה״א השאלה:
### פסוק כה
 <b>משפט.</b> חק הראוי:
### פסוק כז
 <b>ויבזהו.</b> מלשון בזיון:
 <b>כמחריש.</b> יאמר על חרשות האוזן, ועל השתיקה:
## פרק יא
### פסוק א
 <b>ויחן.</b> מלשון חניה:
### פסוק ב
 <b>בנקור.</b> ענין נקיבה, כמו (במדבר טז יד): העיני האנשים ההם תנקר:
### פסוק ג
 <b>הרף.</b> מלשון רפיון:
### פסוק ז
 <b>צמד.</b> זוג, על שם שדרכם ללכת מצומדים ומחוברים: 
 <b>וינתחהו.</b> חתך כל אחד לנתחים, רוצה לומר לאברים:
### פסוק ח
 <b>בבזק.</b> שם מקום:
### פסוק ט
 <b>לאיש.</b> לכל איש:
 <b>כחום השמש.</b> כאשר יתחמם השמש בגבורתו, והוא חצי היום:
### פסוק יא
 <b>ראשים.</b> חלקים:
 <b>באשמורת.</b> מלשון משמר:
 <b>היום.</b> השמש קרויה יום, כמו (בראשית ג ח): לרוח היום: 
 <b>ויפוצו.</b> נתפזרו, כמו (במדבר י לה): ויפוצו אויביך:
## פרק יב
### פסוק ב
 <b>ושבתי.</b> השיבה הוא יותר מהזקנה:
 <b>הנם.</b> הנה הם:
### פסוק ג
 <b>ענו.</b> העידו, כמו (שמות כ יג): לא תענה: 
 <b>שור מי.</b> שור של מי:
 <b>עשקתי.</b> מלשון עושק וגזל:
 <b>רצותי.</b> ענין שבירת הגוף, וכן (דברים כח לג): עשוק ורצוץ: 
 <b>כופר.</b> פדיון:
### פסוק ו
 <b>את משה.</b> עם משה, רוצה לומר על ידו:
### פסוק ז
 <b>ואשפטה.</b> אתוכח, כמו (יחזקאל כ ד): התשפוט אותם:
### פסוק ח
 <b>ויושיבום.</b> מלשון ישיבה:
### פסוק ט
 <b>וימכור.</b> מסרם, וכאלו מכרם:
### פסוק יא
 <b>ירובעל.</b> זה גדעון:
 <b>בדן.</b> בן דן, זה שמשון מבני דן:
### פסוק יד
 <b>תמרו.</b> מלשון מרי ומרד:
### פסוק יז
 <b>רבה.</b> גדולה:
### פסוק כא
 <b>התוהו.</b> הוא דבר שאין בו ממש, כמו (בראשית א ב): והארץ היתה תוהו: 
 <b>יועילו.</b> מלשון תועלת:
### פסוק כב
 <b>יטוש.</b> יעזוב:
 <b>הואיל.</b> רצה, כמו (שמות ב כא): ויואל משה:
### פסוק כג
 <b>חלילה.</b> חולין וגנאי:
 <b>והוריתי.</b> אלמד, כמו (ישעיהו כח ט): יורה דעה:
### פסוק כה
 <b>תספו.</b> ענין כליון, כמו (ירמיהו ח יג): אסף אסיפם:
## פרק יג
### פסוק ב
 <b>ויתר העם.</b> מותר העם:
### פסוק ג
 <b>נציב.</b> ממונה העומד על ישראל לגבות המס:
### פסוק ד
 <b>ויצעקו.</b> ענין אסיפה הבאה בצעקת המאסף:
### פסוק ו
 <b>צר.</b> מלשון צרה:
 <b>נגש.</b> נדחק ונלחץ, כמו (ישעיהו נג ז): נגש והוא נענה: 
 <b>ובחוחים.</b> בין הקוצים, כמו (שיר השירים ב ב): כשושנה בין החוחים: 
 <b>ובצריחים.</b> מגדלים גבוהים, וכן (שופטים ט מו): צריח בית אל:
### פסוק ז
 <b>עודנו.</b> מלשון עוד:
 <b>חרדו.</b> מהרו בחרדה, כמו (לקמן טז ד): ויחרדו זקני העיר לקראתו:
### פסוק ח
 <b>ויוחל.</b> ענין המתנה, כמו (בראשית ח י): ויחל עוד:
### פסוק יב
 <b>חליתי.</b> התפללתי, כמו (שמות לב יא): ויחל משה: 
 <b>ואתאפק.</b> ואתחזק, כמו (בראשית מה א): ולא יכול יוסף להתאפק:
### פסוק יג
 <b>נסכלת.</b> מלשון סכלות וטפשות:
### פסוק יז
 <b>ראשים.</b> חלקים:
### פסוק יח
 <b>הנשקף.</b> ענין הבטה, כמו (שופטים ה כח) בעד החלון נשקפה: 
 <b>גי.</b> עמק:
 <b>הצבועים.</b> בה היו צבועים, ואמרו רבותינו ז״ל (בבא קמא טז א) שהוא אפעה, והוא בעל גוונים מחולפים כמנין ימות החמה, ולזה קרוי צבוע:
### פסוק יט
 <b>וחרש.</b> אומן ברזל:
### פסוק כ
 <b>ללטוש.</b> לחדד, כמו (בראשית ד כב): לוטש כל חורש: 
 <b>מחרשתו.</b> כלי המחרישה:
 <b>אתו.</b> שם כלי עשויה לחפור בו, כמו (ישעיהו ב ד) וכתתו חרבותם לאתים. ובדברי רבותינו ז״ל (בבא מציעא פב ב, ועוד) קרויה מרא: 
 <b>קרדומו.</b> גרזן, כמו (שופטים ט מח): את הקרדומות: 
 <b>מחרשתו.</b> כלי אומנות, כמו (ישעיהו מד יג): חרש עצים: 
### פסוק כא
 <b>הפצירה.</b> ענין רבוי, כמו (בראשית יט ג): ויפצר בם, שהוא מרבית דברי פתוי: 
 <b>פים.</b> פיות, ורצונו לומר חריצים וחדודים: 
 <b>מחרשות.</b> הם כלי אומנות:
 <b>ולשלש קלשון.</b> שם כלי ברזל, עשויה לסלק בה הזבל, והיא בעלת שלש שינים, וכאלו אמר קלשון בעלת שלש: 
 <b>ולהציב הדרבן.</b> רצה לומר לחדד הדרבן, להציבו ביושר בתוך מלמד הבקר, והוא המקל שמלמד בו הבקר לחרישה, והמחט שבראשו קרוי דרבן, וכן (קהלת יב יא): דברי חכמים כדרבונות:
### פסוק כג
 <b>מצב.</b> תרגם יונתן: אסטרטיג, וכמו כן תרגם על נציב פלשתים (לעיל פסוקים ג ד), והוא ענין פקידות ושלטנות: 
 <b>אל מעבר.</b> אל צד:
## פרק יד
### פסוק א
 <b>הלז.</b> הזה, כמו (מלכים ב כ״ג:י״ז וז): מה הציון הלז:
### פסוק ד
 <b>המעברות.</b> מלשון עבר וצד:
 <b>על מצב.</b> אל מצב:
 <b>שן הסלע.</b> בולט היה כשן:
### פסוק ה
 <b>מצוק.</b> מוצב, וכן (שמואל ב טו כד): ויציקו את ארון: 
 <b>מול.</b> נגד:
### פסוק ו
 <b>מעצור.</b> ענין מניעה, כמו (בראשית טז ב): עצרני ה׳ מלדח:
### פסוק ח
 <b>ונגלינו.</b> מלשון גלוי:
### פסוק ט
 <b>כה.</b> כן:
 <b>דומו.</b> המתינו, כמו (יהושע י יב): שמש בגבעון דום: 
 <b>הגיענו.</b> מלשון הגעה:
 <b>תחתינו.</b> במקומינו:
### פסוק יא
 <b>החורים.</b> מלשון חור ונקב:
### פסוק יב
 <b>ויענו.</b> ענין אמירה:
### פסוק יד
 <b>מענה.</b> הוא הקו הישר, שיחרוש החורש כשיעור הראוי, וחוזר וחורש אצלו כמדתו, עד כלותו כל השדה, כמו (תהלים קכט ג): האריכו למעניתם: 
 <b>צמד.</b> זוג:
### פסוק טו
 <b>ותרגז.</b> ענין רעדה:
### פסוק טז
 <b>הצופים.</b> העומדים במקום גבוה, ומשם צופים למרחוק לראות מה נעשה במלחמה: 
 <b>ההמון.</b> העם רב:
 <b>נמוג.</b> ענין המסה, ורוצה לומר, מוכה ומנוגע: 
 <b>והלום.</b> ענין הכאה, כמו (שופטים ה כו): והלמה סיסרא:
### פסוק יז
 <b>פקדו.</b> ענין השגחה, כמו (ירמיהו טו טו): זכרני ופקדני:
### פסוק יח
 <b>הגישה.</b> הקריבה:
 <b>ובני ישראל.</b> הוי״ו היא במקום עם, וכן (שמות א ה): ויוסף היה במצרים, ורוצה לומר עם יוסף:
### פסוק יט
 <b>אסוף.</b> ענין הכנסה, כמו (בראשית מט לג): ויאסוף רגליו:
### פסוק כ
 <b>ויזעק.</b> ענין אסיפה:
### פסוק כב
 <b>וידבקו.</b> רוצה לומר רדפו להתקרב אליהם:
### פסוק כד
 <b>נגש.</b> קרב:
 <b>ויואל.</b> מלשון אלה ושבועה:
 <b>טעם.</b> הלוקח אל פיו מעט מן המאכל ואין בה לרדת חדרי בטן, יקרא טעימה:
### פסוק כה
 <b>ביער.</b> הקנים שגדל בהם הדבש, יקראו יער, כמו (שיר השירים ה א): אכלתי יערי עם דבשי:
### פסוק כו
 <b>הלך.</b> מלשון הליכה, ורוצה לומר זב:
### פסוק כז
 <b>ותארנה.</b> מלשון אורה:
### פסוק כט
 <b>עכר.</b> ענין השחתה ובלבול, כמו (בראשית לד ל): עכרתם אותי: 
 <b>אורו.</b> מלשון אור:
### פסוק ל
 <b>לוא.</b> כמו אם:
 <b>משלל.</b> מבזה:
 <b>רבתה.</b> מלשון רבוי:
### פסוק לב
 <b>ויעט.</b> ענין פריחה, כמו (לקמן כה יד): ויעט בהם, ורוצה לומר במהירות רב:
### פסוק לג
 <b>בגדתם.</b> פשעתם:
 <b>גלו.</b> גלגלו:
### פסוק לד
 <b>פוצו.</b> התפזרו, כמו (שמות ה יב): ויפץ העם: 
 <b>שיהו.</b> שה שלו:
 <b>בזה.</b> במקום הזה:
### פסוק לה
 <b>אותו.</b> עמו:
### פסוק לו
 <b>ונבוזה.</b> מלשון בזה ושלל:
 <b>הלום.</b> לפה, כמו (שם ג ה): אל תקרב הלום:
### פסוק לח
 <b>פנות.</b> מלשון פינה וזויות:
### פסוק לט
 <b>ישנו.</b> מלשון יש:
### פסוק מ
 <b>לעבר.</b> לצד:
### פסוק מא
 <b>הבה.</b> תנה, כמו (בראשית כט כא): הבה את אשתי: 
 <b>תמים.</b> מלשון תם, רוצה לומר דבר שלם ואמת:
### פסוק מז
 <b>ירשיע.</b> יחריד ויבלבל, וכן (איוב לד כט): והוא ישקיט ומי ירשיע, והוא על שם שנכון ביד הרשע חרדה ובלבול:
### פסוק מח
 <b>ויעש.</b> ענין אסיפה, כמו (במדבר כד יח): וישראל עושה חיל: 
 <b>חיל.</b> אנשי חיל:
 <b>שוסהו.</b> ענין דריכה ורמיסה, כמו (שופטים ב יד): שוסים וישוסו:
### פסוק נב
 <b>בן חיל.</b> הוא היודע תחבולות המלחמה:
 <b>ויאספהו.</b> הכניסו אליו:
## פרק טו
### פסוק ב
 <b>פקדתי.</b> ענין זכרון:
 <b>שם.</b> מלשון שימה:
### פסוק ג
 <b>והחרמתם.</b> ענין כליון וכריתה:
 <b>מעולל.</b> הוא הרך בשנים, כמו (ישעיהו סה כ): עול ימים והוא גדול מן היונק:
### פסוק ד
 <b>וישמע.</b> ענין אסיפה הבאה בשמיעת קול המאסף, וכן (ירמיהו נ כט): השמיעו אל בבל רבים: 
 <b>ויפקדם.</b> ענין מנין ומספר:
 <b>בטלאים.</b> שם מקום, כמו (יהושע טו כד): זיף וטלם ובעלות. ורבותינו ז״ל אמרו (יומא כב ב): בטלאים ממש, לפי שאסור למנות את ישראל לגולגולת, ומנאם בטלאים, וכל אחד לקח טלה מעדר שאול, והחזירו למקום מיוחד, ומנו הטלאים וידעו מספר בני ישראל: 
 <b>רגלי.</b> הולכי רגל, לא רוכבים:
### פסוק ה
 <b>וירב.</b> מלשון מריבה ומלחמה:
### פסוק ו
 <b>הקיני.</b> משפחת הקיני, מבני חובב חותן משה: 
 <b>אוסיפך.</b> ענין כליון:
### פסוק ח
 <b>ויתפש.</b> ענין אחיזה:
### פסוק ט
 <b>והמשנים.</b> מלשון שנים, רוצה לומר כפולים בבשר ושמנים, ודוגמתו (עזרא א י): כפורי זהב משנים, ורוצה לומר כפולים: 
 <b>הכרים.</b> הכבשים השמנים: 
 <b>ולא אבו.</b> ולא רצו: 
 <b>וכל המלאכה.</b> המקנה, נקראת מלאכה, לפי שבו עבודת האדם בעל המקנה, ובו יעסוק, כמו (בראשית לג יד): לרגל המלאכה: 
 <b>נמבזה.</b> בזויה: 
 <b>ונמס.</b> רוצה לומר דבר הנשחת:

### פסוק יא
 <b>נחמתי.</b> ענין הפוך מחשבה:

### פסוק יב
 <b>מציב.</b> ענינו עשיה והעמדה: 
 <b>יד.</b> מקום:

### פסוק טז
 <b>הרף.</b> מלשון רפיון:

### פסוק יט
 <b>ותעט.</b> ענין פריחה, כמו (לקמן כה יד): ויעט בהם, ורוצה לומר מהירות ההליכה:

### פסוק כא
 <b>ראשית החרם.</b> מיטב מדבר הנחרם, כמו (עמוס ו ו): וראשית שמנים ימשחו:

### פסוק כב
 <b>החפץ.</b> ענין רצון: 
 <b>להקשיב.</b> לשמוע:

### פסוק כג
 <b>ואון.</b> ענין דבר תוהו ושקר, כמו (זכריה י ב): התרפים דברו און: 
 <b>ותרפים.</b> הוי״ו יתירה, כמו (תהלים עו ז): נרדם ורכב: 
 <b>הפצר.</b> ענין רבוי הדברים, כמו (בראשית יט ג): ויפצר בם: 
 <b>יען.</b> בעבור:

### פסוק כה
 <b>שא.</b> ענין מחילה:

### פסוק כז
 <b>בכנף.</b> בקצה שפולי המעיל, כמו (לקמן כד ד): ויכרת את כנף המעיל:

### פסוק כט
 <b>נצח.</b> ענין חוזק והתגברות, כמו (איכה ג יח): אבד נצחי, ועל המקום יאמר, שהוא חוזקן של ישראל: 
 <b>ינחם.</b> ענין הפוך מחשבה:

### פסוק לב
 <b>מעדנות.</b> ענין קשור, כמו (איוב לח לא): התקשר מעדנות כימה: 
 <b>אכן.</b> באמת:

### פסוק לג
 <b>שכלה.</b> מי שבניו מתים, קרוי שכול, כמו (בראשית כז מה): למה אשכל: 
 <b>וישסף.</b> תרגומו ופשח, והוא הבקיעה לשנים, כמו (איכה ג יא): 
 <b>ויפשחני.</b> ובדברי רבותינו ז״ל (בבא בתרא נד א): מאן דפשח דקלא:

### פסוק לה
 <b>יסף.</b> מלשון הוספה:


## פרק טז
### פסוק א
 <b>קרנך.</b> כלי מה, עשוי דמות קרן: 
 <b>בית הלחמי.</b> בית לחם:

### פסוק ג
 <b>בזבח.</b> באכילת בשר הזבח:

### פסוק ד
 <b>ויחרדו.</b> מהרו בחרדה:

### פסוק ה
 <b>התקדשו.</b> ענין הזמנה, כמו (ירמיהו ו ד): קדשו עליה למלחמה:

### פסוק ט
 <b>שמה.</b> הוא שמעא:

### פסוק יא
 <b>התמו.</b> מלשון תם והשלמה: 
 <b>שאר.</b> נשאר: 
 <b>נסוב.</b> הישיבה לאכילה קרויה מסיבה, כי דרכם היה לשבת מסובים:

### פסוק יב
 <b>אדמוני.</b> מראה אדום: 
 <b>עם יפה עינים.</b> רוצה לומר ויפה עינים, וכן (עמוס ד י): עם שבי סוסיכם: 
 <b>רואי.</b> מראה: 
 <b>קום.</b> הוא ענין זרוז:

### פסוק יג
 <b>ותצלח.</b> ועבר, כמו (לעיל י י): ותצלח עליו רוח אלהים: 
 <b>רוח ה׳.</b> רוח גבורה מה׳:

### פסוק יד
 <b>ובעתתו.</b> מלשון בעתה וחרדה: 
 <b>רוח רעה.</b> רוח מחריד ומרעיד:

### פסוק יח
 <b>ונבון דבר.</b> מבין כל דבר חכמה:


## פרק יז
### פסוק א
 <b>באפס דמים.</b> שם מקום:

### פסוק ד
 <b>הבנים.</b> מלשון בין: 
 <b>וזרת.</b> רוצה לומר השעור מן האגודל עד האצבע הקטנה הקרויה זרת, וכן (שמות כח טז): זרת ארכו:

### פסוק ה
 <b>וכובע.</b> כובע בכ״ף, וקובע בקו״ף, הוא אחד, והוא כלי מגן על הראש, כמו (יחזקאל כג כד): צנה ומגן וקובע: 
 <b>ושריון קשקשים.</b> מין מלבוש להגן ממכת חרב, (ז) כמנור אורגים הוא עץ עב ועגול, שהאורג כורך עליו חוטי השתי, ובמשנה קרויה כובד (שבת קיג א). ותרגומו: כאכסן דגרדאין, וכמו כן תרגם על (שופטים טז יד): היתד הארג, אכסן דגרדאין: 
 <b>ולהבת.</b> כן יקרא ברזל החנית, על שם שמבהיק הלהב כשהוא מלוטש, וכן (איוב לט כב): להב חנית: 
 <b>הצנה.</b> הוא כעין מגן, וכן (מלכים א י טז): מאתים צנה:

### פסוק ח
 <b>מערכות.</b> מלשון עריכה וסדור: 
 <b>ברו.</b> בררו ובחרו:

### פסוק ט
 <b>יוכל.</b> מלשון יכולת והתחזקות:

### פסוק יא
 <b>ויחתו.</b> ענין פחד ושבר:

### פסוק יג
 <b>ומשנהו.</b> השני לו:

### פסוק יז
 <b>איפת.</b> שם מידה, איפה: 
 <b>הקליא.</b> קמח הקליות, כמו (ויקרא כג יד): ולחם וקלי, והוא קמח משבלים צלוים: 
 <b>והרץ.</b> לך במרוצה ומהר: 
### פסוק יח
 <b>חריצי החלב.</b> תרגם יונתן: גובנין דחלבא, ואולי יקראו כן, על שדרך הגבינה לחתכו במדה בעת עשותו, והוא מלשון (איוב יד ה): אם חרוצים ימיו: 
 <b>תפקוד.</b> ענין השגחה, כמו (לעיל יד וז): פקדו נא וראו: 
 <b>ערובתם.</b> ענין משכון, כמו (בראשית לח יח): מה הערבון:

### פסוק כ
 <b>ויטוש.</b> ועזב:

### פסוק כה
 <b>הראיתם.</b> בה״א השאלה: 
 <b>חפשי.</b> בני חורין:

### פסוק כו
 <b>הלז.</b> הזה:

### פסוק כח
 <b>נטשת.</b> עזבת: 
 <b>במדבר.</b> מקום המרעה היה סמוך אל המדבר:

### פסוק לד
 <b>ואת הדוב.</b> ועם הדוב:

### פסוק לה
 <b>והחזקתי.</b> ואחזתי:

### פסוק לח
 <b>מדיו.</b> מלבושיו, כמו (לעיל ד יב): ומדיו קרועים:

### פסוק לט
 <b>ויאל.</b> ורצה, כמו (שמות ב כא): ויואל משה: 
 <b>כי לא נסה.</b> אלא לא נסה, והוא מלשון נסיון ובחינה:

### פסוק מ
 <b>חלוקי אבנים.</b> אבנים חלקים, הניח לקלעותם ולזרקם: 
 <b>ובילקוט.</b> הוא כעין שק עשוי מעור, ישים בו הרועה חפציו ומה שלוקט בדרך מהלכו, ולזה יקרא ילקוט: 
 <b>וקלעו.</b> הוא הדבר אשר יזרוק בו האבן:

### פסוק מב
 <b>עם יפה מראה.</b> כמו ויפה מראה:

### פסוק מו
 <b>יסגרך.</b> ענין מסירה, כמו (עמוס א ו): להסגיר לאדום: 
 <b>פגר.</b> כן יקרא גוף המת:

### פסוק מז
 <b>יהושיע.</b> מלשון תשועה:

### פסוק מט
 <b>ויקלע.</b> זרק האבן בכלי הקלע: 
 <b>ותטבע.</b> מלשון טביעה:

### פסוק נא
 <b>וישלפה.</b> הוציאה, כמו (שופטים ח כ): ולא שלף הנער חרבו: 
 <b>מתערה.</b> הוא תיק החרב, כמו (יחזקאל כא לה): השב אל תערה:

### פסוק נב
 <b>ויריעו.</b> מלשון תרועה: 
 <b>עד בואך גיא.</b> עד אשר תבוא לגיא, וכאלו מדבר עם מי שמכיר המקום:

### פסוק נג
 <b>מדלוק.</b> מרדוף, כמו (בראשית לא לו): כי דלקת אחרי: 
 <b>וישסו.</b> רמסו, או בזזו:

### פסוק נו
 <b>העלם.</b> הנער, כמו (לקמן כ כב): ואם כה אומר לעלם:


## פרק יח
### פסוק א
 <b>נקשרה.</b> מרוב האהבה, כאלו נפשו קשורה בנפשו ונתחברה בה, והוא מלשון מליצה, וכן (בראשית מד ל): ונפשו קשורה בנפשו:

### פסוק ב
 <b>נתנו.</b> ענין עזיבה, כמו (במדבר כא כג): ולא נתן סיחון:

### פסוק ד
 <b>ויתפשט.</b> ענין הסרת המלבוש: 
 <b>המעיל.</b> שם מלבוש חשוב: 
 <b>ומדיו.</b> יתר המלבושים: 
 <b>ועד חרבו.</b> ואפילו חרבו:

### פסוק ה
 <b>ישכיל.</b> יצליח, כי המצליח נראה הוא כעושה בהשכל:

### פסוק ו
 <b>לשיר.</b> לשורר: 
 <b>והמחולות.</b> שם כלי שיר, כמו (שמות טו כ): בתופים ובמחולות: 
 <b>ובשלשים.</b> כלי שיר בעלת שלשת יתרים:

### פסוק ז
 <b>ותענינה.</b> ענין הרמת קול, כמו (דברים כז יד): וענו הלוים וגו׳ קול רם: 
 <b>המשחקות.</b> משמחות: 
 <b>ברבבותיו.</b> רבבה הוא עשרת אלפים:

### פסוק ח
 <b>נתנו.</b> ענינו האמירה על הדבר, וכן (לעיל א טז): אל תתן את אמתך:

### פסוק ט
 <b>עוין.</b> מלשון עין, ומלשון עיון, ורוצה לומר תמיד היה מעיין ומחשב בו בעין רעה:

### פסוק י
 <b>ותצלח.</b> ועברה: 
 <b>ויתנבא.</b> תרגם יונתן: ואשתטי, רוצה לומר היה מדבר דברי שטות, ואמר לשון נבואה, כי הנביא והשוטה מדברים דברי רמזים, זה לנבואתו וזה לשטותו:

### פסוק יא
 <b>ויטל.</b> השליך, כמו (יונה א ה): ויטילו את הכלים: 
 <b>ובקיר.</b> בכותל:

### פסוק יד
 <b>לכל דרכיו.</b> בכל דרכיו, הלמ״ד במקום בי״ת, כמו (ויקרא כו ז): לפניכם לחרב: 
 <b>משכיל.</b> מצליח:

### פסוק טו
 <b>ויגר.</b> פחד, כמו (במדבר כב ג): ויגר מואב:

### פסוק כב
 <b>בלט.</b> בחשאי, כמו (שופטים ד כא): ותבוא אליו בלט:

### פסוק כג
 <b>הנקלה.</b> מלשון קל: 
 <b>רש.</b> עני: 
 <b>ונקלה.</b> הוא הפך המכובד:

### פסוק כה
 <b>במוהר.</b> מתן הבתולות נקרא מוהר, כמו (שמות כב טז): כמוהר הבתולות:

### פסוק כו
 <b>מלאו.</b> נשלמו:

### פסוק כט
 <b>ויאסף.</b> כמו ויוסף בוי״ו: 
 <b>לרא.</b> מלשון מורא ופחד:

### פסוק ל
 <b>מדי.</b> בכל זמן, וכן (לעיל א ז): מדי עלותה: 
 <b>שכל.</b> הצליח: 
 <b>וייקר.</b> מלשון יקר ומכובד:


## פרק יט
### פסוק ב
 <b>ונחבאת.</b> תשב במחבואה:

### פסוק י
 <b>ויפטר.</b> ענין השלוח ממקומו, וכן (דברי הימים ב כג ח): כי לא פטר יהוידע:

### פסוק יב
 <b>בעד החלון.</b> דרך החלון:

### פסוק יג
 <b>התרפים.</b> הם העשויים בצורת אדם, מהם לעבודה זרה, ומהם לצורת אדם ידוע, והנשים היו עושות על צורת בעליהן, להסתכל בתארו מרוב האהבה: 
 <b>כביר העזים.</b> תרגם יונתן: נודא דעיזא: 
 <b>מראשותיו.</b> מלשון ראש:

### פסוק טו
 <b>לראות.</b> רוצה לומר לבקרו, וכן תרגומו: למסעד, וכמו כן תרגם על (מלכים ב ח כט): ׳לראות את יורם וגו׳ כי חולה הוא׳, אבל בכל מקום מתרגם ׳למחזי׳:

### פסוק טז
 <b>אל המטה.</b> כמו על המטה, וכן (יחזקאל יח ו): אל ההרים לא אכל:

### פסוק כ
 <b>להקת.</b> קבוצת, והוא הפוך ממלת קהלת, וכמו כבש כשב: 
 <b>נצב עליהם.</b> רוצה לומר ממונה עליהם להורותם דרכי הנבואה, כמו (רות ב ה): הנצב על הקוצרים:

### פסוק כב
 <b>איפה.</b> כמו איה פה:


## פרק כ
### פסוק ג
 <b>ואולם.</b> ואבל: 
 <b>כפשע.</b> מלשון פסיעה וצעדה:

### פסוק ו
 <b>פקוד.</b> ענץ זכרון והשגחה, כמו (בראשית כא א): וה׳ פקד את שרה: 
 <b>נשאול.</b> מלשון שאלה ובקשה: 
 <b>לרוץ.</b> לילך במרוצה ומהר: 
 <b>הימים.</b> השנה, כמו (ויקרא כה כט): ימים תהיה גאולתו:

### פסוק ז
 <b>כה.</b> כן: 
 <b>כלתה.</b> ענין סוף וגמר:

### פסוק י
 <b>יענך.</b> ישיבך: 
 <b>קשה.</b> תשובה קשה:

### פסוק יב
 <b>אחקור.</b> מלשון חקירה ודרישה:

### פסוק טו
 <b>ולא תכרית.</b> רצה לומר לא תמנע:

### פסוק יח
 <b>ונפקדת.</b> ענין זכרון: 
 <b>יפקד.</b> ענינו חסרון, כמו (במדבר לא מט): ולא נפקד ממנו איש:

### פסוק יט
 <b>האזל.</b> ענין הלוך, כמו (איוב יד יא): אזלו מים מני ים, ורצה לומר סימן להולכי אורח:

### פסוק כ
 <b>צדה.</b> מלשון צד: 
 <b>אורה.</b> אשליך, כמו (שמות טו ד): ירה בים: 
 <b>למטרה.</b> הוא הדבר אשר המורים מכוונים להשליך בו, כמו (איכה ג יב): כמטרא לחץ:

### פסוק כא
 <b>והנה.</b> להצד הזה:

### פסוק כב
 <b>לעלם.</b> לנער, כמו (לעיל וז נו): בן מי זה העלם:

### פסוק כה
 <b>ויפקד.</b> מענין חסרון:

### פסוק כו
 <b>מאומה.</b> כלל לא: 
 <b>בלתי.</b> ענינו כמו ׳בל׳ ו׳לא׳:

### פסוק כט
 <b>אמלטה.</b> ענין הצלה והשמטה מדבר מה:

### פסוק ל
 <b>נעות.</b> מלשון עון ופשע: 
 <b>המרדות.</b> מלשון מרד: 
 <b>לבן ישי.</b> כמו בבן ישי, ובא הלמ״ד במקום הבי״ת, וכן (תהלים ט ה): ישבת לכסא, ומשפטו: 
 <b>בכסא.</b> ערוה ענינו הגלות הדופי, כמו (דברים כד ה): ערות דבר:

### פסוק לא
 <b>תכון.</b> מלשון הכנה וקיום: 
 <b>בן מות.</b> איש מות:

### פסוק לג
 <b>ויטל.</b> השליך:

### פסוק לה
 <b>למועד.</b> מקום המיועד וקבוע, וכאשר יאמר על זמן קבוע, כמו כן יאמר על מקום קבוע, וכן (איוב ל כג) ובית מועד לכל חי:

### פסוק לו
 <b>מורה.</b> מלשון יריה והשלכה:

### פסוק לז
 <b>אחרי הנער.</b> רצה לומר אל הנער כשהוא אחריו:

### פסוק לח
 <b>חושה.</b> גם היא כענין מהירות, כמו (תהלים לח כג): חושה לעזרתי, וכפל הדבר במלות שונות:

### פסוק מא
 <b>הגדיל.</b> מלשון גודל ורבוי:


## פרק כא
### פסוק ב
 <b>נבה.</b> היא נוב, והה״א בסופה, במקום למ״ד בתחילתה:

### פסוק ג
 <b>יודעתי.</b> כמו הודעתי: 
 <b>פלוני.</b> מלשון פלא ומכוסה: 
 <b>אלמוני.</b> מלשון, אלם, ורצה לומר אין לגלות המקום ולאומרה, כאלם לא יפתח פיו, וכן (מלכים ב ו ח): אל מקום פלוני אלמוני תחנותי:

### פסוק ד
 <b>תחת ידך.</b> רוצה לומר ברשותך:

### פסוק ה
 <b>חול.</b> חולין:

### פסוק ו
 <b>עצורה.</b> מנועה, כמו (דברים י״א:י״ז וז): ועצר את השמים: 
 <b>לנו.</b> רוצה לומר מעמנו: 
 <b>כתמול שלשם.</b> רוצה לומר כתמול השלישי שלפני היום: 
 <b>דרך חול.</b> רוצה לומר ענין חולין:

### פסוק ז
 <b>המוסרים.</b> מלשון הסרה:

### פסוק ח
 <b>נעצר.</b> מעוכב, כמו (שופטים יג טו): נעצרה נא אותך: 
 <b>האדומי.</b> שהיה גר באדום, אבל היה ישראל מלידה: 
 <b>אביר.</b> ענין חוזק, כמו (בראשית מט כד): אביר יעקב, ורוצה לומר גדול וחשוב:

### פסוק ט
 <b>ואין.</b> בחיר״ק כמו בציר״י, וכן (לעיל ד כא): אי כבוד: 
 <b>פה.</b> כאן: 
 <b>כלי.</b> תרגם יונתן: מני: 
 <b>נחוץ.</b> ענין מהירות רב, וכן תרגם יונתן: בבהילו:

### פסוק י
 <b>לוטה.</b> מכורך ומעוטף, כמו (מלכים א יט יג): וילט פניו באדרתו: 
 <b>בשמלה.</b> בבגד: 
 <b>האפוד.</b> הוא שם כולל גם לחושן: 
 <b>זולתה.</b> חוץ ממנה: 
 <b>בזה.</b> במקום הזה:

### פסוק יב
 <b>יענו.</b> ענין הרמת קול, כמו (דברים כז יד): וענו הלוים קול רם: 
 <b>במחולות.</b> שם כלי זמר:

### פסוק יד
 <b>וישנו.</b> מלשון השתנות וחלוף: 
 <b>טעמו.</b> ענין דבור החכמה, כמו (איוב יב כ): וטעם זקנים יקח: 
 <b>ויתהולל.</b> ענין סכלות, כמו (שם פסוק וז): ושופטים יהולל: 
 <b>ויתו.</b> ענין רושם ושריטה, כמו (יחזקאל ט ד): והתוית תיו: 
 <b>רירו.</b> רוקו, כמו (איוב ו ו): בריר חלמות:

### פסוק טו
 <b>משתגע.</b> מראה בעצמו ענין שגעון:


## פרק כב
### פסוק ב
 <b>מצוק.</b> ענין צרה, כמו (תהלים קיט קמג): צר ומצוק מצאוני, ורוצה לומר מי שיש לו מצוקה מאויביו: 
 <b>נושא.</b> ענין הלואה, כמו (שם קט יא): ינקש נושה, ורוצה לומר מי שיש אצלו הלואה מאחרים: 
 <b>מר נפש.</b> עני ורש, כמו שכתוב (משלי לא ו): ויין למרי נפש ישתה וישכח רישו:

### פסוק ד
 <b>וינחם.</b> וינהגם, כמו (שמות יג יז): ולא נחם אלהים: 
 <b>במצודה.</b> ענין מקום משומר, או מגדל, או סלע, או מערה, כמו (יחזקאל יט ט): יביאהו במצדות:

### פסוק ו
 <b>האשל.</b> האילן, כמו (בראשית כא לג): ויטע אשל:

### פסוק ח
 <b>קשרתם.</b> ענין אגודת אנשים בחבור עצת מרד:

### פסוק י
 <b>וצידה.</b> מזון: (, ז) לרצים הרצים רגלי לפני מרכבתו: 
 <b>עליו.</b> אצלו לשמשו: 
 <b>סבו.</b> סובו מפה ללכת להמיתם: 
 <b>ולא אבו.</b> ולא רצו: 
 <b>לפגוע.</b> ענין מכת מות, כמו (שמואל ב א טו): גש פגע בו:


## פרק כג
### פסוק א
 <b>שוסים.</b> בוזזים, כמו (תהלים מד יא): ומשנאינו שסו למו:

### פסוק ג
 <b>ואף כי.</b> הוא ענין כל שכן וקל וחומר, כמו (יחזקאל טו ה) ואף כי אש: 
 <b>מערכות.</b> אנשי המלחמה יקראו כן, כשהם ערוכים וסדורים להלחם:

### פסוק ו
 <b>אפוד.</b> זה יאמר על האפוד והחושן עם האורים ותומים, וכן (הושע ג ד): אין אפוד ותרפים:

### פסוק ז
 <b>נכר.</b> מסר, וכן (דברים לב ל): כי צורם מכרם: 
 <b>ובריח.</b> הוא כעין מטה, עשוי לסגור בו הדלתות מבפנים:

### פסוק ח
 <b>וישמע.</b> ענין אסיפה הבאה משמיעת קול המאסף, כמו (ירמיהו נא כז): השמיעו עליה ממלכות: 
 <b>לצור.</b> ענינו הסבו על העיר להצר לה ולכבשה:

### פסוק ט
 <b>מחריש.</b> ענין מחשבה, כמו (משלי ג כט): אל תחרוש על רעך רעה:

### פסוק יא
 <b>היסגרני.</b> ענין מסירה, כמו (עמוס א ו): להסגיר לאדום: 
 <b>בעלי.</b> אדוני, כמו (שמות כב יד): אם בעליו עמו:

### פסוק יג
 <b>ויחדל.</b> ומנע:

### פסוק יד
 <b>במצדות.</b> במקומות משומרים:

### פסוק טו
 <b>בחורשה.</b> ביער, כמו (יחזקאל לא ג): 
 <b>חורש מצל, ורוצה לומר סעיף.</b> (יז) למשנה שני למלכות:

### פסוק כ
 <b>אות.</b> ענין רצון ותשוקה, כמו (תהלים קלב יג): אוה למושב לו:

### פסוק כב
 <b>הכינו.</b> מלשון הכנה: 
 <b>ערום יערים.</b> מלשון ערמה:

### פסוק כג
 <b>המחבואים.</b> מלשון מחבואה ומסתור: 
 <b>אל נכון.</b> כמו בנכון, וכן (שמות כה כא): ואל הארון, ומשפטו: 
 <b>ובהארון.</b> ונכון, רוצה לומר דבר ברור ומכוון: 
 <b>ישנו.</b> מלשון יש: 
 <b>וחפשתי.</b> ענין חקירה:

### פסוק כד
 <b>בערבה.</b> תרגם יונתן: במישרא:

### פסוק כו
 <b>נחפז.</b> מלשון חפזון ומהירות: 
 <b>עוטרים.</b> מסבבים, כעטרה המסבבת את הראש: 
 <b>לתפשם.</b> ענין האחוזה בחזקה:

### פסוק כז
 <b>פשטו.</b> התפזרו כדרך הנלחמים, וכן (לקמן כז י): אל פשטתם היום:


## פרק כד
### פסוק ג
 <b>בחור.</b> כל אחד היה נבחר:

### פסוק ד
 <b>גדרות הצאן.</b> דיר שהצאן רובצים בה: 
 <b>להסך את רגליו.</b> לעשות צרכיו בנקבים, כי דרך הצנועים לסכך ולכסות הרגלים, וכן (שופטים ג כד): אך מסיך הוא את רגליו: 
 <b>בירכתי.</b> בסוף, וכן (שמות כו כב): ולירכתי המשכן ימה:

### פסוק ה
 <b>כנף המעיל.</b> שפולי המעיל: 
 <b>בלט.</b> בחשאי, כמו (לעיל יח כב): דברו אל דוד בלט:

### פסוק ח
 <b>וישסע.</b> ענין בקיעה וסדיקה, כמו (שופטים יד ו): וישסעהו כשסע הגדי:

### פסוק ט
 <b>ויקוד.</b> כפף הקדקוד: 
 <b>אפים.</b> מלשון פנים:

### פסוק יב
 <b>ואבי.</b> ענין גדול ושר, כמו האב על בנו או לפי שהיה חותנו, חשבו כאב: 
 <b>צודה.</b> אורב, כמו (שמות כא יג): ואשר לא צדה:

### פסוק יד
 <b>הקדמוני.</b> רוצה לומר האמור בימים הקדמונים:

### פסוק טו
 <b>פרעוש.</b> היא כינה שחורה, הקופצת ממקום למקום:

### פסוק טז
 <b>וירב.</b> מלשון מריבה:

### פסוק יז
 <b>בני.</b> רצה לומר חמלת עלי כבן על האב או לפי שהיה חתנו, חשבו כבן:

### פסוק יח
 <b>גמלתני.</b> ענין תשלומין המעשה:

### פסוק יט
 <b>סגרני.</b> מסרני:

### פסוק כא
 <b>וקמה.</b> מלשון קיום:

### פסוק כב
 <b>תשמיד.</b> ענין כליון:


## פרק כה
### פסוק ב
 <b>במעון, בכרמל.</b> מנחלת יהודה היו, כמו שכתוב (יהושע טו נה): מעון כרמל וזיף:

### פסוק ז
 <b>נפקד.</b> נחסר: 
 <b>מאומה.</b> כלל לא:

### פסוק ח
 <b>בנו.</b> כמו באנו, ותחסר האל״ף:

### פסוק ט
 <b>וינוחו.</b> מלשון מנוחה, רוצה לומר נחו מדבריהם:

### פסוק י
 <b>המתפרצים.</b> ענין התחזקות, כמו (בראשית לח כט): מה פרצת עליך פרץ:

### פסוק יא
 <b>טבחתי.</b> זבחתי: 
 <b>לגוזזי.</b> להאנשים הגוזזים צאני:

### פסוק יד
 <b>ויעט.</b> ענין הפרחה, כמו (לעיל טו יט): ותעט אל השלל:

### פסוק טו
 <b>הכלמנו.</b> מלשון כלימה: 
 <b>פקדנו.</b> ענין חסרון:

### פסוק יז
 <b>בן בליעל.</b> איש רשע, בלי עול מקום:

### פסוק יח
 <b>נבלי.</b> נאדות: 
 <b>עשויות.</b> מתוקנות ומבושלות, כמו (בראשית יח ז): וימהר לעשות אותו: 
 <b>קלי.</b> קמח משבלים צלויות, כמו (ויקרא כג יד): ולחם וקלי: 
 <b>ומאה צמוקים.</b> מאה אשכלות ענבים יבשים, וכן (דברי הימים א יב מא): דבלים וצמוקים: 
 <b>ומאתים דבלים.</b> מאתים ככר, והם תאנים מקובצות דרוסות יחד, עד שנעשים גוף אחד, כעין ככר לחם:

### פסוק כ
 <b>ותפגוש.</b> פגעה:

### פסוק כא
 <b>לשקר.</b> רוצה לומר על חנם: 
 <b>ולא נפקד.</b> לא נחסר:

### פסוק כה
 <b>ונבלה.</b> ענין דברי גנאי וכעור, כמו (ישעיהו לב ו): נבל נבלה ידבר:

### פסוק כז
 <b>הברכה.</b> מתנה ומנחה, כמו (בראשית לג יא): קח נא את ברכתי: 
 <b>ברגלי אדני.</b> רוצה לומר עם מהלכו ואחריו, כמו (שופטים ח ה): לעם אשר ברגלי:

### פסוק כח
 <b>שא.</b> ענין מחילה: 
 <b>נאמן.</b> מתקיים, כמו (ישעיהו כב כג): יתד במקום נאמן:

### פסוק כט
 <b>צרורה.</b> ענין קשירה, כמו (בראשית מב לה): צרור כספו: 
 <b>יקלענה.</b> ענינו השלכה בהכלי העשוי כעין מקל ובראשו כעין כף, ובו יניחו האבן הנזרק, ולזה קרוי כף הקלע:

### פסוק לא
 <b>לפוקה.</b> אף הוא ענין מכשול, כמו (נחום ב יא): ופיק ברכים:

### פסוק לג
 <b>טעמך.</b> דבורך ועצתך, כמו (איוב יב כ): וטעם זקנים יקח: 
 <b>כליתני.</b> מנעת אותי:

### פסוק לד
 <b>ואולם.</b> אבל באמת: 
 <b>לולי.</b> אם לא:

### פסוק לה
 <b>ואשא פניך.</b> ענין הדור פנים, למלאות השאלה:

### פסוק לו
 <b>טוב עליו.</b> רוצה לומר שמח:

### פסוק לט
 <b>חשך.</b> מנע, כמו (בראשית כב טז): ולא חשכת:

### פסוק מא
 <b>אפים.</b> על פניה:

### פסוק מב
 <b>לרגלה.</b> עם מהלכה ואחריה:


## פרק כו
### פסוק ה
 <b>במעגל.</b> דרך המחנה לחנות בעגול, למען יראו מסביב כל הבא עליהם:

### פסוק ז
 <b>מעוכה.</b> נעוצה, וקרוב הוא מלשון (ויקרא כב כד): ומעוך וכתות: 
 <b>מראשותיו.</b> סמוך לראשו:

### פסוק ח
 <b>סגר.</b> ענין מסירה, כמו (עמוס א ו): להסגיר לאדום: 
 <b>אשנה.</b> מלשון שנים:

### פסוק י
 <b>ונספה.</b> ענין כליון, כמו (לקמן כז א): עתה אספה:

### פסוק יא
 <b>צפחת.</b> צלוחית, כמו (מלכים א וז יד): וצפחת השמן:

### פסוק יג
 <b>מקיץ.</b> ענין הערה מהשינה: 
 <b>תרדמת.</b> שינה עמוקה וכן (יונה א ו): מה לך נרדם:

### פסוק יד
 <b>אל המלך.</b> כמו על המלך:

### פסוק טו
 <b>איש.</b> רצה לומר גדול וחשוב, כמו (במדבר יג ג): כולם אנשים: 
 <b>אל אדוניך.</b> על אדוניך:

### פסוק טז
 <b>בני מות.</b> אנשי מות, רצה לומר חייבי מיתה: 
 <b>אי חנית.</b> איה החנית: 
 <b>ואת צפחת.</b> ועם צפחת:

### פסוק יט
 <b>הסיתך.</b> מלשון הסתה ופתוי: 
 <b>ירח.</b> מלשון ריח: 
 <b>מנחה.</b> רצה לומר תשורה וקרבן: 
 <b>מהסתפח.</b> ענין הקבוץ והדבוק, ואסיפת דבר אל דבר, כמו (לעיל ב לו): ספחני נא:

### פסוק כ
 <b>פרעש.</b> הוא כינה שחורה: 
 <b>הקורא.</b> שם עוף, כמו (ירמיהו יז יא): קורא דגר:

### פסוק כא
 <b>יקרה.</b> ענין חשיבות: 
 <b>הסכלתי.</b> מלשון סכלות וטפשות: 
 <b>ואשגה.</b> מלשון משגה ושגגה:

### פסוק כג
 <b>ביד.</b> רצה לומר בידי: 
 <b>ולא אביתי.</b> ולא רציתי:

### פסוק כה
 <b>יכול תוכל.</b> מלשון יכולת:


## פרק כז
### פסוק א
 <b>אספה.</b> ענין כליון: 
 <b>ונואש.</b> מלשון יאוש, כמו (ישעיהו נז י): לא אמרת נואש:

### פסוק ז
 <b>ימים.</b> שנה:

### פסוק ח
 <b>ויפשטו.</b> התפזרו כדרך הנלחמים: 
 <b>בואך שורה.</b> עד אשר תבוא לשור, וכאלו ידבר עם מי שמכיר המקום:

### פסוק י
 <b>אל.</b> ענינו לא: 
 <b>פשטתם.</b> נתפזרתם, להלחם לשלול שלל: 
 <b>נגב יהודה.</b> בדרומה של יהודה: 
 <b>הירחמאלי.</b> שם משפחה מבני יהודה: 
 <b>הקיני.</b> מבני חובב חותן משה, שהיו מתחברים לישראל וגרו בנחלת יהודה:

### פסוק יא
 <b>משפטו.</b> מנהגו, כמו (לעיל ב יג): ומשפט הכהנים:

### פסוק יב
 <b>הבאיש.</b> רצה לומר מאס בהם כבדבר הנבאש, כמו (לעיל יג ד): נבאש ישראל בפלשתים:


## פרק כח
### פסוק א
 <b>לצבא.</b> ענין קבוץ חיל (ג) האובות והידעונים. שמות מיני קסם:

### פסוק ח
 <b>ויתחפש.</b> ענין חליפות והשתנות הכסות באחר, כמו (מלכים א כב ל): התחפש ובוא במלחמה: 
 <b>קסמי.</b> הוא שם כולל לכל מיני הקסם:

### פסוק ט
 <b>מתנקש.</b> רוצה לומר מסיר המוקש והצרה שעליך, להשאיר בי:

### פסוק י
 <b>יקרך.</b> מלשון מקרה: 
 <b>עון.</b> ענין עונש, וכן (איכה ה ז): ואנחנו עונותיהם סבלנו:

### פסוק יד
 <b>עוטה.</b> מעוטף, כמו (תהלים קד ב): עוטה אור כשלמה: 
 <b>ויקוד.</b> כפה הקדקוד: 
 <b>אפים.</b> על פניו:

### פסוק טו
 <b>הרגזתני.</b> ענין תנועת החרדה ממקום המנוחה, כמו (איוב ט ו): המרגיז ארץ ממקומה:

### פסוק טז
 <b>ערך.</b> אויביך, כמו (תהלים קלט כ): נשוא לשוא עריך:

### פסוק כ
 <b>מלא קומתו.</b> רוצה לומר כל קומתו:

### פסוק כג
 <b>ויפרצו.</b> הוא הפוך (בראשית יט ג): מן ויפצר בם, וענינו רבוי הדברים:

### פסוק כד
 <b>מרבק.</b> מפוטם במרבק, והוא המקום יפטמו בו עגלים, כמו (עמוס ו ד): ועגלים מתוך מרבק: 
 <b>ותלש.</b> מלשון לישה: 
 <b>ותפהו.</b> מלשון אפיה:

### פסוק כה
 <b>ותגש.</b> והקריבה:


## פרק כט
### פסוק א
 <b>בעין.</b> בעין המים, והוא מעין:

### פסוק ב
 <b>וסרני.</b> ענין שררה:

### פסוק ג
 <b>העברים.</b> כן קרויים ישראל, כי בעבר הנהר ישבו אבותיכם: 
 <b>נפלו.</b> שכנו, כמו (בראשית כה יח): על פני כל אחיו נפל:

### פסוק ד
 <b>הפקדתו.</b> מלשון פקדו (יהושע כד ב): והנחה: 
 <b>לשטן.</b> לעשות איבה ושטנה, ודומה לו (מלכים א יא יד): ויקם שטן לשלמה: 
 <b>יתרצה.</b> מלשון רצוי:

### פסוק ה
 <b>יענו.</b> ענין הרמת קול: 
 <b>במחולות.</b> שם כלי זמר:


## פרק ל
### פסוק א
 <b>פשטו.</b> התפזרו לשלול שלל:

### פסוק ב
 <b>וישבו.</b> מלשון שביה:

### פסוק ו
 <b>לסקלו.</b> לרגמו באבנים:

### פסוק ח
 <b>ארדוף.</b> תחסר ה״א השאלה, ומשפטו: הארדוף, ודוגמתו (בראשית ג א): אף כי אמר אלהים, ומשפטו: האף, בה״א השאלה:

### פסוק י
 <b>פגרו.</b> נחלשו, ובדברי רבותינו ז״ל (שבת קכט ב): יומא דמפגרי ביה רבנן:

### פסוק יב
 <b>פלח.</b> חתיכה, כמו (שיר השירים ד ג): כפלח הרמון: 
 <b>דבלה.</b> תאנים דרוסות יחד, עד שנעשים גוף אחד, וכן (לעיל כה יח): ומאתים דבלים: 
 <b>צמוקים.</b> ענבים יבשים, והוא מלשון (הושע ט יד): ושדים צומקים:

### פסוק יג
 <b>ואי מזה.</b> איה העם שתאמר מזה אתה:

### פסוק טו
 <b>הגדוד.</b> החיל: 
 <b>תסגרני.</b> תמסור אותי, כמו (עמוס א ו): להסגיר לאדום:

### פסוק טז
 <b>נטושים.</b> מפוזרים, כמו (במדבר יא לא): ויטוש על המחנה: 
 <b>וחוגגים.</b> ענין רקידה וכרכר, כמו (תהלים קז כז): ויחוגו וינועו כשכור:

### פסוק יז
 <b>מהנשף.</b> מהערב, כמו (ישעיהו כא ד): נשף חשקי:

### פסוק יט
 <b>ולא נעדר.</b> ולא נחסר, כמו (שם מ כו): איש לא נעדר:

### פסוק כא
 <b>פגרו.</b> נחלשו:

### פסוק כב
 <b>יען.</b> בעבור:

### פסוק כד
 <b>כחלק וגו׳.</b> וכחלק, רצה לומר כחלק זה, כן חלק זה:

### פסוק כה
 <b>לחק.</b> לדבר קבוע: 
 <b>ולמשפט.</b> למנהג, וכפל הדבר במלות שונות:

### פסוק כו
 <b>לרעהו.</b> לכל רעה ורעה, וכן (איוב מב י): בהתפללו בעד רעהו: 
 <b>ברכה.</b> מנחה ומתנה, כמו (לעיל כה כז): ועתה הברכה:


## פרק לא
### פסוק ב
 <b>וידבקו.</b> השיגום, עד שהיו דבוקים להם:

### פסוק ג
 <b>המורים.</b> הזורקים בחצים, כמו (לעיל כ לו): אשר אנכי מורה: 
 <b>ויחל.</b> מלשון חלחלה ופחד:

### פסוק ד
 <b>שלוף.</b> ענץ הוצאת החרב מתעדה, כמו (לעיל יז נא): וישלפה מתערה: 
 <b>ודקרני.</b> ענין נעיצה, כמו (זכריה יב י): אשר דקרו: 
 <b>והתעללו.</b> ענין לעג שחוק ובזיון, כמו (במדבר כב כט): התעללת בי: 
 <b>ולא אבה.</b> ולא רצה:

### פסוק ח
 <b>לפשט.</b> להסיר בגדיהם, כמו (ויקרא ו ד): ופשט את בגדיו: 
 <b>נופלים.</b> רוצה לומר נופלים בארץ פגרים מתים:

### פסוק ט
 <b>כליו.</b> בגדיו וכלי זיינו: 
 <b>וישלחו.</b> את שלוחיהם: 
 <b>בית עצביהם.</b> אנשי בית עבודה זרה הקרוים עצבים, כי מעציבים לב עובדיהם, צועקים אליהם ואינם עונים:

### פסוק י
 <b>עשתרות.</b> שם עבודה זרה מה: 
 <b>גויתו.</b> גופו, כמו (דניאל י ו): וגויתו כתרשיש: 
 <b>תקעו.</b> תלאו, ] תלו [ כמו (במדבר כה ד): והוקע אותם לה׳:

### פסוק יג
 <b>האשל.</b> שם אילן מה: 
 <b>ויצומו.</b> התענו:

