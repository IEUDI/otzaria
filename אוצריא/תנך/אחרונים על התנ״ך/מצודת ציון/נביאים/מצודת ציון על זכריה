# מצודת ציון על זכריה
רבי דוד אלטשולר
## פרק א
### פסוק ו
 <b>זמם.</b> ענין מחשבה כמו זממו אל תפק (תהילים ק״מ:ט׳):

### פסוק ח
 <b>ההדסים.</b> שם אילן המריח: 
 <b>במצולה.</b> מקום רבוי המים עניינו כמו ותשליכני מצולה (יונה ב): 
 <b>שרוקים.</b> מצויירים בצבעים מחולפים ודוגמתו בדרז״ל אשה לא תעביר שרק על פניה (שבת צה):

### פסוק יא
 <b>יושבת.</b> רצה לומר יושבת בשלוה: 
 <b>ושוקטת.</b> על השקט ומרגוע:

### פסוק יב
 <b>ויען.</b> ענין הרמת קול כמו וענית ואמרת (דברים כו): 
 <b>זעמתה.</b> מל׳ זעם וכעס:

### פסוק יג
 <b>נחומים.</b> מל׳ נחמה:

### פסוק יד
 <b>קנאתי.</b> ענין כעס כמו הם קנאוני בלא אל (שם לב):

### פסוק טו
 <b>השאננים.</b> מל׳ שאנן והשקט:

### פסוק טז
 <b>וקו.</b> ענינו חוט המשקולת של הבנאי וכן קו לקו (ישעיה כח): 
 <b>ינטה.</b> מל׳ הטיה:

### פסוק יז
 <b>תפוצנה.</b> ענין פזור כמו ומאלה נפצה כל הארץ (בראשית ט׳:י״ט):


## פרק ב
### פסוק א
 <b>קרנות.</b> מל׳ קרן:

### פסוק ב
 <b>זרו.</b> פזרו כמו ואתכם אזרה בגוים (ויקרא כו):

### פסוק ג
 <b>חרשים.</b> אומנים כמו חרש עצים (ישעיה מד):

### פסוק ד
 <b>כפי.</b> כשיעור כמו איש כפי אכלו (שמות י״ב:ד׳): 
 <b>לידות.</b> ענין הפלה והשלכה כמו ידו אליה (ירמיה נ): 
 <b>הנושאים.</b> ענין הרמה: 
 <b>לזרותה.</b> לפזרם:

### פסוק ה
 <b>חבל מדה.</b> קו המדה:

### פסוק ו
 <b>אנה.</b> להיכן כמו אנה אנחנו עולים (דברים א):

### פסוק ח
 <b>רוץ.</b> ענין מהירת ההליכה: 
 <b>הלז.</b> הזה וכן מה הציון הלז (מ״ב כג): 
 <b>פרזות.</b> ר״ל מבלי חומה סביב וכן ראש פרזיו (חבקוק ג):

### פסוק י
 <b>הוי.</b> הוא ענין קריאה וכן הוי כל צמא (ישעיהו נ״ה:א׳): 
 <b>ונוסו.</b> ענין בריחה ומהירות ההליכה: 
 <b>רוחות.</b> פאה ועבר:

### פסוק יא
 <b>המלטי.</b> ענין הצלה: 
 <b>בת בבל.</b> עדת בבל:

### פסוק יב
 <b>השוללים.</b> ענין בזה: 
 <b>בבבת עינו.</b> הוא גלגל העין וכן כאישון בת עין (תהילים י״ז:ח׳):

### פסוק יג
 <b>מניף.</b> ענין הרמה כמו והניף הכהן (ויקרא כג):

### פסוק טו
 <b>ונלוו.</b> ענין התחברות כמו ונלוה הגר (ישעיה יד):

### פסוק יז
 <b>הס.</b> ענין שתיקה כמו ויהס כלב (במדבר יג): 
 <b>כל בשר.</b> כל אדם: 
 <b>נעור.</b> מלשון הערה והקיצה כמו אשר יעור משנתו (לקמן ד׳): 
 <b>ממעון.</b> ענין מדור כמו ה׳ מעון אתה היית לנו (תהלי׳ צ):


## פרק ג
### פסוק א
 <b>השטן.</b> מלאך מקטרג: 
 <b>לשטנו.</b> ענין קטרוג וכן כתבו שטנה (עזרא ד׳):

### פסוק ב
 <b>יגער.</b> ענין צעקה נזיפה: 
 <b>אוד.</b> הוא העץ שמנדנדים בו האש כמו כאוד מוצל משרפה (עמוס ד׳:י״א):

### פסוק ג
 <b>צואים.</b> ר״ל מלוכלכים ולפי שהצואה הוא לכלוך קורא לבגדים מלוכלכים בגדים צואים:

### פסוק ד
 <b>ויען.</b> ענין הרמת קול כמו וענית ואמרת (דברים כו): 
 <b>מחלצות.</b> כן יקראו מין מלבושים נאים וכן המחלצות והמעטפות (ישעיה ג):

### פסוק ה
 <b>צניף.</b> מל׳ מצנפת העשוי לסבב את הראש: 
 <b>טהור.</b> ר״ל ברור ונקי:

### פסוק ו
 <b>ויעד.</b> ענין התראה כי רוב המתרים מתרים בעדים למען לא יכחש לאחר זמן:

### פסוק ז
 <b>תדין.</b> מל׳ דין והוא ענין היישרת הדבר: 
 <b>מהלכים.</b> מל׳ הלוך וטיול:

### פסוק ח
 <b>מופת.</b> ענין נס ואות:

### פסוק ט
 <b>שבעה עינים.</b> ר״ל הרבה וכן שבע יפול צדיק (משלי כ״ד:ט״ז): 
 <b>מפתח פתוחה.</b> ענין חקיקת הציור כמו ויודע לפתח פתוחים (ד״ה ב׳ ב׳): 
 <b>ומשתי.</b> ענין הסרה כמו לא ימיש עמוד הענן (שמות י״ג:כ״ב):


## פרק ד
### פסוק א
 <b>ויעירני.</b> מל׳ הערה והקצה:

### פסוק ב
 <b>וגולה.</b> ספל עגול וכן וגולת הכותרות (מ״א ז׳): 
 <b>נרותיה.</b> כעין בזיכין על השמן והפתילה כמו ועשית את נרותיה (שמות כ״ה:ל״ז): 
 <b>מוצקות.</b> מל׳ יציקה והם צינורות ודרך שם ניצוק ונמשך השמן:

### פסוק ד
 <b>ואען.</b> ענין הרמת קול:

### פסוק ו
 <b>בחיל.</b> ענין צבאות עם: 
 <b>ברוחי.</b> ענין רצון:

### פסוק ז
 <b>למישור.</b> מל׳ ישר ושוה: 
 <b>הראשה.</b> ר״ל טובה וחשובה וכן וראשית שמנים ימשחו (עמוס ז׳): 
 <b>תשואות.</b> ענין המית קול כמו תשואות נוגש (איוב לט):

### פסוק ט
 <b>תבצענה.</b> ענין השלמה כמו כי יבצע ה׳ (ישעיה י):

### פסוק י
 <b>בז.</b> מל׳ בזיון: 
 <b>האבן הבדיל.</b> הוא האבן התלוי בקו המשקולת וע״י מיישר הבנאי את הבנין ועל שע״פ רוב דרכם לעשותה מאבן אמר האבן הבדיל וכן אבן העופרת (לקמן ה): 
 <b>משוטטים.</b> ענין התנועה הנה והנה וכן שוטטו בחוצות ירושלים (ירמיהו ה׳:א׳):

### פסוק יב
 <b>שבלי.</b> מל׳ השבלים הטובות (בראשית מ״א:כ״ד) ובדרך שאלה קורא כן ענפי הזית לפי שהיו מלאים גרגרי זיתים כמו השבולת המלאה גרגרי תבואה: 
 <b>ביד.</b> ר״ל בתוך וכן ביד כל אדם יחתום (איוב ל״ז:ז׳): 
 <b>צנתרות.</b> הוא שם כלי מה: 
 <b>המריקים.</b> ענין הזלה ושפיכה כמו על הארץ יריקו (קהלת י״א:ג׳): 
 <b>הזהב.</b> ר״ל שמן מזוקק ונקי כזהב וכן מצפון זהב יאתה (איוב ל״ז:כ״ב):

### פסוק יד
 <b>היצהר.</b> הוא השמן כמו תירוש ויצהר (דברים כ״ח): 
 <b>על אדון.</b> אצל אדון:


## פרק ה
### פסוק א
 <b>מגלה.</b> אגרת על שם שגוללין אותה: 
 <b>עפה.</b> מל׳ עפיפה ופריחה:

### פסוק ג
 <b>האלה.</b> ענין קללה: 
 <b>נקה.</b> מל׳ נקי:

### פסוק ד
 <b>ולנה.</b> ענין התמדה כמו צדק ילין בה (ישעיהו א׳:כ״א): 
 <b>וכלתו.</b> מל׳ כליון והשמדה:

### פסוק ה
 <b>שא.</b> הרם: 
 <b>נא.</b> עתה:

### פסוק ו
 <b>האיפה.</b> שם מדה:

### פסוק ז
 <b>ככר.</b> שם משקל: 
 <b>נשאת.</b> ענין הרמה:

### פסוק ט
 <b>החסידה.</b> שם עוף: 
 <b>ותשנה.</b> כמו ותשאנה באלף:

### פסוק י
 <b>אנה.</b> להיכן:

### פסוק יא
 <b>שנער.</b> היא בבל: 
 <b>והוכן.</b> מכונתה מל׳ הכנה וקביעות:


## פרק ו
### פסוק א
 <b>מרכבות.</b> העגלות שהסוסים מושכים אותם:

### פסוק ג
 <b>ברודים.</b> בעלי כתמים לבנים כעין הברד וכן נקודים וברודים (בראשית ל״א): 
 <b>אמוצים.</b> בעלי מראה דשן כן ת״י קטמנין והוא דשן בל׳ ארמי:

### פסוק ה
 <b>ארבע.</b> כמו לארבע ותחסר הלמ״ד וכן היו בן שאול (ש״ב ד׳) והראוי לבן שאול: 
 <b>רוחות.</b> פאה ועבר: 
 <b>מהתייצב.</b> ענין עמידה: 
 <b>על אדון.</b> לפני אדון וסמוך לו:

### פסוק ח
 <b>אותי.</b> ר״ל אלי: 
 <b>הניחו.</b> מל׳ הנחה והשקטה: 
 <b>רוחי.</b> ענין כעס כמו ינחל רוח (משלי י״א):

### פסוק יא
 <b>עטרות.</b> כתרות:

### פסוק יב
 <b>איש.</b> ר״ל גדול וחשוב: 
 <b>ומתחתיו.</b> ממקומו ר״ל מזרעו:

### פסוק יג
 <b>הוד.</b> ענין הדר ויופי: 
 <b>כהן על כסאו.</b> ר״ל לפני כסאו וכן לרצים הנצבים עליו (ש״א כב):


## פרק ז
### פסוק ב
 <b>שראצר.</b> שם איש וכן רגם מלך: 
 <b>לחלות.</b> ענין תפלה כמו ויחל משה (שמות ל״ב):

### פסוק ג
 <b>לבית ה׳.</b> בבית ה׳ באה הלמ״ד במקום בי״ת וכן ישבת לכסא (תהלים ט׳): 
 <b>הנזר.</b> ענין הפרשה כמו ימי נזרו (במדבר ז׳): 
 <b>כמה.</b> ענינו הרבה:

### פסוק ז
 <b>והנגב.</b> ערי הנגב: 
 <b>ושפלה.</b> העמק:

### פסוק יא
 <b>וימאנו.</b> לא רצו: 
 <b>להקשיב.</b> ענין שמיעה: 
 <b>סוררת.</b> מל׳ הסרה:

### פסוק יב
 <b>שמיר.</b> הוא הברזל החזק וכן כשמיר חזק מצור (יחזקאל ג׳:ט׳): 
 <b>ברוחו.</b> במלאכו וכן ה׳ אלהים שלחני ורוחו (ישעיהו מ״ח:ט״ז):

### פסוק יד
 <b>ואסערם.</b> מל׳ סערה והוא הרוח החזק: 
 <b>נשמה.</b> מל׳ שממון: 
 <b>וישימו.</b> ועשו:


## פרק ח
### פסוק ב
 <b>קנאתי.</b> ענין כעס:

### פסוק ד
 <b>משענתו.</b> מטהו שנשען עליה:

### פסוק ה
 <b>משחקים.</b> מל׳ שחוק ושמחה:

### פסוק ז
 <b>מבוא השמש.</b> שקיעת השמש כמו ממזרח שמש עד מבואו (תהילים קי״ג:ג׳):

### פסוק י
 <b>שכר.</b> ענין ריוח: 
 <b>ושכר הבהמה.</b> שכר עבודת הבהמה: 
 <b>הצר.</b> השונא: 
 <b>ואשלח.</b> ענין גרוי והשסה וכן ושן בהמות אשלח בם (דברים ל״ב:כ״ד):

### פסוק יב
 <b>יבולה.</b> תבואתה כמו ארץ נתנה יבולה (תהילים ס״ז:ז׳): 
 <b>טלם.</b> מל׳ טל:

### פסוק יד
 <b>זממתי.</b> ענין מחשבה כמו כאשר זמם (דברים יט): 
 <b>נחמתי.</b> ענין הפוך מחשבה:

### פסוק טז
 <b>בשעריכם.</b> שם מקום המשפט כמ״ש אל זקני העיר השערה (שם כב):

### פסוק כא
 <b>לחלות.</b> ענין תפלה כמו ויחל משה (שמות לב): 
 <b>ולבקש.</b> מל׳ בקשה ושאלה:

### פסוק כב
 <b>עצומים.</b> ענין רבוי כמו עצמו לי אלמנותיו (ירמיהו ט״ו:ח׳):

### פסוק כג
 <b>יחזיקו.</b> ענין אחיזה כמו ויחזק בכנף מעילו (ש״א טז): 
 <b>לשונות הגוים.</b> ר״ל עכו״ם בעלי לשונות נפרדות: 
 <b>בכנף.</b> הוא שולי הבגד: 
 <b>יהודי.</b> כל ישראל נקראים בשם יהודים לפי שהמלוכה היה משבט יהודה וכן תהיה לעתיד:


## פרק ט
### פסוק א
 <b>משא.</b> ענין נבואה ולתוספת ביאור אמר דבר ה׳: 
 <b>חדרך.</b> הוא מקום אצל דמשק כן ארז״ל:

### פסוק ב
 <b>תגבל.</b> מל׳ גבול:

### פסוק ג
 <b>ותבן.</b> מל׳ בנין: 
 <b>מצור.</b> ענין מבצר וחוזק: 
 <b>ותצבר.</b> ענין כרי וגל כמו שני צבורים (מ״ב י): 
 <b>וחרוץ.</b> מין זהב טוב כמו בירקרק חרוץ (תהלים סח):

### פסוק ד
 <b>יורישנה.</b> ענין שלוח וגרושין, כמו ויורש ה׳ מפניהם (יהושע כג): 
 <b>והכה.</b> ר״ל יטביע: 
 <b>חילה.</b> מל׳ חיל וצבאות עם:

### פסוק ה
 <b>ותחיל.</b> מל׳ חיל וחלחלה: 
 <b>הוביש.</b> מל׳ בושה: 
 <b>מבטה.</b> מל׳ הבטה והסתכלות:

### פסוק ו
 <b>גאון.</b> ענין רוממות וממשלה:

### פסוק ז
 <b>ושקוציו.</b> מל׳ שקץ ושרץ: 
 <b>כאלוף.</b> ענין למוד כמו פן תאלף ארחותיו (משלי כ״ב:כ״ה): 
 <b>כיבוסי.</b> היא ירושלים:

### פסוק ח
 <b>מצבה.</b> כמו מצבא באל״ף: 
 <b>נוגש.</b> דוחק ולוחץ:

### פסוק ט
 <b>הריעי.</b> מל׳ תרועה: 
 <b>עני.</b> ר״ל מוכנע ועניו וכן עם עני תושיע (תהילים י״ח:כ״ח): 
 <b>עיר.</b> כן יקרא החמור בעודו קטן כמו ועירים עשרה (בראשית לב): 
 <b>אתונות.</b> כן תקרא נקבת החמור וכן ואחת האתונות (מ״ב ד):

### פסוק י
 <b>אפסי.</b> קצות כי בקצה הארץ היא אפס וכלה:

### פסוק יא
 <b>שלחתי.</b> כמו אשלח עבר במקום עתיד כדרך הנבואה בהרבה מן המקומות: 
 <b>אסיריך.</b> ענין קשירה:

### פסוק יב
 <b>לבצרון.</b> מל׳ מבצר: 
 <b>משנה.</b> ענין כפל כמו וכסף משנה (בראשית מג): 
 <b>אשיב.</b> מל׳ השבה ומענה:

### פסוק יג
 <b>דרכתי.</b> הדרך לדרוך ברגל על הקשת למותחו היטב לירות למרחוק: 
 <b>קשת.</b> בקשת: 
 <b>מלאתי.</b> זה הלשון יאמר על אחיזת הקשת בכח כמו ויהוא מלא ידו בקשת (מ״ב ט): 
 <b>ועוררתי.</b> מל׳ התעוררות:

### פסוק טו
 <b>וכבשו.</b> ענין האחיזה בחזקה כמו ויכבשום לעבדים (ירמיה לד): 
 <b>אבני קלע.</b> האבנים הנזרקים בכף הקלע והוא הכלי המיוחד לזה: 
 <b>המו.</b> מל׳ המייה: 
 <b>כמזרק.</b> הוא הספל: 
 <b>כזויות.</b> כקרנות:

### פסוק טז
 <b>נזר.</b> כתר כמו את הנזר (מ״ב י״א): 
 <b>מתנוססות.</b> מל׳ נס והוא ענין הרמה כמו נס להתנוסס (תהלים ס׳):

### פסוק יז
 <b>מה טובו.</b> מלת מה יורה על הפלגת הרבוי כמו מה רב טובך (שם נ״א): 
 <b>ותירוש.</b> ענבי היין: 
 <b>ינובב.</b> ענין דבור כמו ינוב חכמה (משלי י׳):


## פרק י
### פסוק א
 <b>שאלו.</b> עניז בקשה: 
 <b>מלקוש.</b> כן יקרא המטר המאוחר כמו יורה ומלקוש (דברים י״א): 
 <b>חזיזים.</b> עננים כמו ודרך לחזיז קולות (איוב כ״ח:כ״ו): 
 <b>ומטר גשם.</b> כפל המלה בשמות נרדפים וכן אדמת עפר (דניאל יב):

### פסוק ב
 <b>התרפים.</b> עשוים הם בצורת אדם ומדברים עתידות ע״י כשוף: 
 <b>און.</b> שקר ודבר תוהו: 
 <b>והקוסמים.</b> הם חוזי הכוכבים: 
 <b>חזו.</b> ראו: 
 <b>יענו.</b> ענין הכנעה כמו מאנת לענות (שמות י׳): 
 <b>רועה.</b> ר״ל מנהיג:

### פסוק ג
 <b>העתודים.</b> הם הזכרים מן העזים ויאמר על השרים בדרך שאלה: 
 <b>אפקוד.</b> ענין זכרון: 
 <b>הודו.</b> ענין הדר ואמצות הלב:

### פסוק ד
 <b>פנה.</b> זויות: 
 <b>יתד.</b> מסמר: 
 <b>נוגש.</b> דוחק ולוחץ:

### פסוק ה
 <b>בוסים.</b> ענין רמיסה ברגל כמו יבוס צרינו (תהלים ס׳): 
 <b>והובישו.</b> מלשון בושה:

### פסוק ו
 <b>והושבותים.</b> היא מלה מורכבת מן הושבה ומן יושבת ההשקט מל׳ בשובה ונחת (ישעיה ל): 
 <b>זנחתים.</b> ענין עזיבה כמו למה זנחתנו (תהלים מ״ג): 
 <b>ואענם.</b> מל׳ עניה ותשובה:

### פסוק ח
 <b>אשרקה.</b> ענין צפצוף קול הבאה בקבוץ השפתים וכן ושרק לו מקצה הארץ (ישעיהו ה׳:כ״ו) (ט) ואזרעם. מל׳ זריעה והוא ענין פזור והפצה:

### פסוק י
 <b>ולבנון.</b> שם יער בא״י לבנון וע״ש זה נקרא כל א״י בשם לבנון כמ״ש ההר הטוב הזה והלבנון (דברים ב׳:ג׳): 
 <b>ימצא.</b> ענין די הספוק כמו לא ימצא לנו ההר (יהו שע יז):

### פסוק יא
 <b>והובישו.</b> מל׳ יובש: 
 <b>מצולות.</b> עומק המים כמו ירדו במצולות (שמות טו): 
 <b>יאור.</b> כן נקרא נחל מצרים: 
 <b>והורד.</b> מל׳ ירידה והשפלה: 
 <b>גאון.</b> ענין רוממות והתנשאות: 
 <b>ושבט.</b> ענין ממשלה כמו לא יסור שבט מיהודה (בראשית מט):


## פרק יא
### פסוק ב
 <b>הילל.</b> מל׳ יללה: 
 <b>אדירים.</b> חזקים: 
 <b>שדדו.</b> נעשקו: 
 <b>בשן.</b> שם מקום מרעה: 
 <b>ירד.</b> מל׳ ירידה והשפלה: 
 <b>הבציר.</b> מבצור וחוזק וכן ערים בצורוח (מ״ב י״ט):

### פסוק ג
 <b>אדרתם.</b> חזקה ומעוזם והוא מל׳ אדיר: 
 <b>כפירים.</b> כן יקראו האריות הקטנים גאון. ענין גבהות ורוממות ור״ל ככר המעולה הסמוך לירדן:

### פסוק ו
 <b>ממציא.</b> מל׳ מציאה והוא כענין הזמנה כמו וימציאו בני אהרן (ויקרא ט׳:י״ב): 
 <b>וכתתו.</b> ענין שבירה ונתיצה:

### פסוק ז
 <b>לכן.</b> בעבור: 
 <b>עניי.</b> ענין שפלות והכנעה: 
 <b>מקלות.</b> מטות: 
 <b>נועם.</b> מלשון נעימות ומתוק ואהוב: 
 <b>חובלים.</b> מל׳ חבלה והשחתה:

### פסוק ח
 <b>ואכחיד.</b> ענין מניעה והסרה כמו ולא כחדו מאבותם (איוב ט״ו:י״ח): 
 <b>בירח.</b> בחדש: 
 <b>ותקצר נפשי.</b> כן יאמר על דבר הקשה לסבול וכן ותקצר נפשו למות (שופטים ט״ז:ט״ז): 
 <b>בחלה.</b> ענין מיאוס ותעוב ואין לו דומה:

### פסוק ט
 <b>והנכחדת.</b> הסרה מן העדר: 
 <b>אשה.</b> ר״ל אחת וכן אשה אל אחותה (שמות כ״ו): 
 <b>רעותה.</b> חברתה:

### פסוק י
 <b>ואגדע.</b> ענין כריתה כמו שקמים גדעו (ישעיה ט׳): 
 <b>להפר.</b> ענין בטול ומניעה:

### פסוק יא
 <b>כן.</b> ענינו אמיתת הדבר כמו שהיא וכן כן בנות צלפחד דוברות (במדבר כ״ז:ז׳): 
 <b>עניי.</b> ענוים ומוכנעים: 
 <b>אותי.</b> ר״ל את דברי:

### פסוק יב
 <b>הבו.</b> תנו כמו הבו מקניכם (בראשית מז): 
 <b>חדלו.</b> מנעו:

### פסוק יג
 <b>היוצר.</b> כמו האוצר ובא היו״ד במקום האל״ף כי אהו״י מתחלף: 
 <b>אדר.</b> ענין מעוז וחוזק כמו לגפן אדרת (יחזקאל י״ז): 
 <b>היקר.</b> יקרתי מל׳ יקר ומכובד וחשוב:

### פסוק טו
 <b>כלי.</b> ר״ל מקל: 
 <b>אוילי.</b> שוטה מבלי דעת:

### פסוק טז
 <b>לא יפקוד.</b> לא יזכור: 
 <b>הנער.</b> ר״ל הטלה הרך: 
 <b>הנצבה.</b> ענין עמידה: 
 <b>יכלכל.</b> ענין ספוק הצורך כמו ויכלכל יוסף (בראשית מז): 
 <b>הבריאה.</b> השמנה כמו ועגלון איש בריא (שופטים ג׳:י״ז): 
 <b>ופרסיהן.</b> הם כעין מנעלים שברגלי הבהמות כמו פרסות סוסיו (ישעיה ה׳): 
 <b>יפרק.</b> ענין שבירה כמו פרק מלאה (נחום ג׳):

### פסוק יז
 <b>הוי.</b> כמו אוי: 
 <b>רועי.</b> כמו רועה בה״א: 
 <b>האליל.</b> ענין דבר שאין בו תועלת כמו רועי אליל (איוב יג): 
 <b>עוזבי.</b> היו״ד יתירה: 
 <b>זרועו.</b> ענין חוזק כי הוא נתון בזרוע: 
 <b>יבוש תיבש.</b> מל׳ יבשות: 
 <b>כהה תכהה.</b> ענין עכירות ושחרות כמו כהה הנגע (ויקרא יג):


## פרק יב
### פסוק א
 <b>משא.</b> נבואה ולתוספות ביאור אמר דבר ה׳:

### פסוק ב
 <b>סף.</b> ספל וכן בדם אשר בסף (שמות י״ב:כ״ב): 
 <b>רעל.</b> ענינו סם הממית והוא מל׳ יין תרעלה (תהילים ס׳:ה׳) המטמטם את הלב מרוע תכונתו: 
 <b>במצור.</b> ענין הקפת גייסות סביב לעיר לכבשה:

### פסוק ג
 <b>מעמסה.</b> ענין טעינת משא כבדה כמו אבי העמיס עליכם (מ״א יב): 
 <b>שרוט ישרטו.</b> ענין תלישת הבשר כמו ובבשרם לא ישרטו שרטת (ויקרא כ״א:ה׳): 
 <b>ונאספו.</b> ענין כליון ומיתה כמו כל הדור ההוא נאספו (שופטים ב׳:י׳): 
 <b>עליה.</b> אצלה בסמוך:

### פסוק ד
 <b>אפקח.</b> עניין פתיחה כמו פקח עיניך (משלי כ): 
 <b>בעורון.</b> מל׳ עור:

### פסוק ה
 <b>אלופי יהודה.</b> שרי יהודה כמו אל תבטחו באלוף (מיכה ז׳:ה׳): 
 <b>אמצה.</b> מל׳ אומץ וחוזק:

### פסוק ו
 <b>ככיור.</b> ענין לפיד ושלהבת וכן תנור וכירים (ויקרא י״א:ל״ה) הנקרא כן בעבור שמונח עליו תדיר לפידי אש: 
 <b>בעמיר.</b> כן יקרא אגודת השבלים כמו ושכחת עומר בשדה (דברים כ״ד:י״ט): 
 <b>תחתיה.</b> במקומה:

### פסוק ז
 <b>תפארת.</b> מל׳ פאר והדר:

### פסוק ח
 <b>הנכשל.</b> ענין נפילת ההתגברות ותשות הכח:

### פסוק י
 <b>רוח.</b> רצון: 
 <b>דקרו.</b> ענין נעיצת חרב בגוף כמו כל הנמצא ידקר (ישעיהו י״ג:ט״ו): 
 <b>והמר.</b> כהמר מל׳ מרירות:


## פרק יג
### פסוק א
 <b>מקור.</b> מעין הנובע הנובע: 
 <b>לחטאת.</b> מי אפר פרה קרוי מי חטאת על כי הוא מטהר הטומאה וכמ״ש הוא יתחטא בו (במדבר י״ט:ט׳):

### פסוק ב
 <b>העצבים.</b> כן יקראו העכו״ם כי מעצבין לב עובדיהן צועקים אליהן ואינם נענין:

### פסוק ג
 <b>ודקרהו.</b> ענין נעיצת חרב בגוף:

### פסוק ד
 <b>מחזיונו.</b> מל׳ חזון ונבואה: 
 <b>אדרת.</b> מלשון אדיר ר״ל מלבוש חשוב עשוי משער: 
 <b>כחש.</b> ענין שקר:

### פסוק ה
 <b>הקנני.</b> מל׳ קנין:

### פסוק ז
 <b>עורי.</b> מלשון התעוררות: 
 <b>גבר.</b> איש: 
 <b>עמיתי.</b> ענין חבר כמו וכחש בעמיתו (ויקרא ה): 
 <b>ותפוצין.</b> ענין פזור: 
 <b>הצוערים.</b> הקטנים כמו צעיר אנכי (תהלים קיט):

### פסוק ח
 <b>פי שנים.</b> שני חלקים כמו לתת לו פי שנים (דברים כ״א:י״ז): 
 <b>יגועו.</b> ענין מיתה כמו כי גוע אהרן (במדבר כ׳:כ״ט):

### פסוק ט
 <b>וצרפתים.</b> ענין זקוק להסיר הסיג: 
 <b>בחנתים.</b> מל׳ בחינה ונסיון: 
 <b>אענה.</b> אשיב:


## פרק יד
### פסוק א
 <b>שללך.</b> ענין ביזה:

### פסוק ב
 <b>ונשסו.</b> ענין רמיסה כמו והיו שאסיך למשסה (ירמיהו ל׳:ט״ז): 
 <b>תשגלנה.</b> מל׳ משגל ומשכב:

### פסוק ג
 <b>קרב.</b> ענין מלחמה כמו המלמד ידי לקרב (תהילים קמ״ד:א׳):

### פסוק ד
 <b>ונבקע.</b> מל׳ בקיעה וסדק: 
 <b>גיא.</b> עמק: 
 <b>ומש.</b> ענין הסרה כמו לא ימושו מפיך (ישעיהו נ״ט:כ״א):

### פסוק ה
 <b>ונסתם.</b> מל׳ ניסה ובריחה: 
 <b>הרי.</b> כמו הרים: 
 <b>יגיע.</b> מל׳ הגעה וקרוב: 
 <b>אצל.</b> שם מקום: 
 <b>הרעש.</b> ענין נדנוד ותנועה:

### פסוק ו
 <b>אור יקרות.</b> אור בהיר וכן וירח יקר הולך (איוב לא): 
 <b>וקפאון.</b> ר״ל חשך כדבר הנקפה והוא דבר צלול הנהפך להיות עב וכן קפאו תהומות (שמות טז):

### פסוק ח
 <b>חיים.</b> נובעים כמו אל מים חיים (ויקרא יד): 
 <b>הקדמוני.</b> המזרחי: 
 <b>האחרון.</b> המערבי וכן ועד הים האחרון (דברים י״א:כ״ד):

### פסוק י
 <b>יסוב.</b> יהפוך: 
 <b>כערבה.</b> כמדבר שהוא ארץ מישור: 
 <b>מגבע.</b> מל׳ גבעה והר וראמה. מל׳ הרמה: 
 <b>תחתיה.</b> במקימה: 
 <b>שער הפינים.</b> שער העומד בפינה ובזוית: 
 <b>יקבי.</b> בורות שלפני הגת והיין יורד בהן כמו וגם יקב חצב בו (ישעיהו ה׳:ב׳):

### פסוק יא
 <b>וחרם.</b> ענין אבדון וכריתה כמו כל הנשמה החרים (יהושע י׳:מ׳):

### פסוק יב
 <b>המגפה.</b> ענין הכאה: 
 <b>צבאו.</b> ענין קבוץ חיל עם: 
 <b>המק.</b> תמקנה ענין המסה כמו ונמקתם בעונותיכם (יחזקאל כד): 
 <b>בחוריהן.</b> מל׳ חור ובקיעה:

### פסוק יג
 <b>מהומת.</b> ענין בלבול הדעת: 
 <b>רבה.</b> גדולה: 
 <b>והחזיקו.</b> ענין אחיזה:

### פסוק יד
 <b>חיל.</b> ענין עושר:

### פסוק טו
 <b>הפרד.</b> הוא הבא מן הסוס ומן החמור:

### פסוק טז
 <b>מדי שנה.</b> בכל זמן שנה וכן מדי עלותה (ש״א א): 
 <b>ולחוג.</b> הקרבנות קרויים בל׳ חג על כי רובם יבואו בחג וכן אסרו חג בעבותים (תהילים קי״ח:כ״ז):

### פסוק יז
 <b>ולא עליהם.</b> הוי״ו הוא במקום אז וכן אם בחקותי תלכו ונתתי גשמיכם (ויקרא כו) ור״ל אז נתתי וגומר:

### פסוק יח
 <b>ולא עליהם.</b> הוי״ו ההיא באה במקום השי״ן וכן דבר אל בני ישראל ויקחו לי תרומה (שמות כה) ור״ל שיקחו וגומר:

### פסוק יט
 <b>חטאת.</b> ר״ל גמול חטאת:

### פסוק כ
 <b>מצילות.</b> כן יקרא הזגים שבצוארי הסוסים על כי מקשקשים ומשמיעים קול והוא מל׳ בצלצלי שמע (תהלים ק״ן): 
 <b>הסירות.</b> הקדרות כמו בשבתנו על סיר הבשר (שמות ט״ז:ג׳): 
 <b>כמזרקים.</b> הם הספלים שמקבלין בהם הדם לזריקה:

### פסוק כא
 <b>כנעני.</b> הם הגבעונים מבני כנען:

