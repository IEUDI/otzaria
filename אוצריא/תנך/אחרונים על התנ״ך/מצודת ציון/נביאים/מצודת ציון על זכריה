# מצודת ציון על זכריה
רבי דוד אלטשולר
## פרק א
### פסוק ו
 <strong>זמם.</strong> ענין מחשבה כמו זממו אל תפק (תהילים ק״מ:ט׳):

### פסוק ח
 <strong>ההדסים.</strong> שם אילן המריח: 
 <strong>במצולה.</strong> מקום רבוי המים עניינו כמו ותשליכני מצולה (יונה ב): 
 <strong>שרוקים.</strong> מצויירים בצבעים מחולפים ודוגמתו בדרז״ל אשה לא תעביר שרק על פניה (שבת צה):

### פסוק יא
 <strong>יושבת.</strong> רצה לומר יושבת בשלוה: 
 <strong>ושוקטת.</strong> על השקט ומרגוע:

### פסוק יב
 <strong>ויען.</strong> ענין הרמת קול כמו וענית ואמרת (דברים כו): 
 <strong>זעמתה.</strong> מל׳ זעם וכעס:

### פסוק יג
 <strong>נחומים.</strong> מל׳ נחמה:

### פסוק יד
 <strong>קנאתי.</strong> ענין כעס כמו הם קנאוני בלא אל (שם לב):

### פסוק טו
 <strong>השאננים.</strong> מל׳ שאנן והשקט:

### פסוק טז
 <strong>וקו.</strong> ענינו חוט המשקולת של הבנאי וכן קו לקו (ישעיה כח): 
 <strong>ינטה.</strong> מל׳ הטיה:

### פסוק יז
 <strong>תפוצנה.</strong> ענין פזור כמו ומאלה נפצה כל הארץ (בראשית ט׳:י״ט):


## פרק ב
### פסוק א
 <strong>קרנות.</strong> מל׳ קרן:

### פסוק ב
 <strong>זרו.</strong> פזרו כמו ואתכם אזרה בגוים (ויקרא כו):

### פסוק ג
 <strong>חרשים.</strong> אומנים כמו חרש עצים (ישעיה מד):

### פסוק ד
 <strong>כפי.</strong> כשיעור כמו איש כפי אכלו (שמות י״ב:ד׳): 
 <strong>לידות.</strong> ענין הפלה והשלכה כמו ידו אליה (ירמיה נ): 
 <strong>הנושאים.</strong> ענין הרמה: 
 <strong>לזרותה.</strong> לפזרם:

### פסוק ה
 <strong>חבל מדה.</strong> קו המדה:

### פסוק ו
 <strong>אנה.</strong> להיכן כמו אנה אנחנו עולים (דברים א):

### פסוק ח
 <strong>רוץ.</strong> ענין מהירת ההליכה: 
 <strong>הלז.</strong> הזה וכן מה הציון הלז (מ״ב כג): 
 <strong>פרזות.</strong> ר״ל מבלי חומה סביב וכן ראש פרזיו (חבקוק ג):

### פסוק י
 <strong>הוי.</strong> הוא ענין קריאה וכן הוי כל צמא (ישעיהו נ״ה:א׳): 
 <strong>ונוסו.</strong> ענין בריחה ומהירות ההליכה: 
 <strong>רוחות.</strong> פאה ועבר:

### פסוק יא
 <strong>המלטי.</strong> ענין הצלה: 
 <strong>בת בבל.</strong> עדת בבל:

### פסוק יב
 <strong>השוללים.</strong> ענין בזה: 
 <strong>בבבת עינו.</strong> הוא גלגל העין וכן כאישון בת עין (תהילים י״ז:ח׳):

### פסוק יג
 <strong>מניף.</strong> ענין הרמה כמו והניף הכהן (ויקרא כג):

### פסוק טו
 <strong>ונלוו.</strong> ענין התחברות כמו ונלוה הגר (ישעיה יד):

### פסוק יז
 <strong>הס.</strong> ענין שתיקה כמו ויהס כלב (במדבר יג): 
 <strong>כל בשר.</strong> כל אדם: 
 <strong>נעור.</strong> מלשון הערה והקיצה כמו אשר יעור משנתו (לקמן ד׳): 
 <strong>ממעון.</strong> ענין מדור כמו ה׳ מעון אתה היית לנו (תהלי׳ צ):


## פרק ג
### פסוק א
 <strong>השטן.</strong> מלאך מקטרג: 
 <strong>לשטנו.</strong> ענין קטרוג וכן כתבו שטנה (עזרא ד׳):

### פסוק ב
 <strong>יגער.</strong> ענין צעקה נזיפה: 
 <strong>אוד.</strong> הוא העץ שמנדנדים בו האש כמו כאוד מוצל משרפה (עמוס ד׳:י״א):

### פסוק ג
 <strong>צואים.</strong> ר״ל מלוכלכים ולפי שהצואה הוא לכלוך קורא לבגדים מלוכלכים בגדים צואים:

### פסוק ד
 <strong>ויען.</strong> ענין הרמת קול כמו וענית ואמרת (דברים כו): 
 <strong>מחלצות.</strong> כן יקראו מין מלבושים נאים וכן המחלצות והמעטפות (ישעיה ג):

### פסוק ה
 <strong>צניף.</strong> מל׳ מצנפת העשוי לסבב את הראש: 
 <strong>טהור.</strong> ר״ל ברור ונקי:

### פסוק ו
 <strong>ויעד.</strong> ענין התראה כי רוב המתרים מתרים בעדים למען לא יכחש לאחר זמן:

### פסוק ז
 <strong>תדין.</strong> מל׳ דין והוא ענין היישרת הדבר: 
 <strong>מהלכים.</strong> מל׳ הלוך וטיול:

### פסוק ח
 <strong>מופת.</strong> ענין נס ואות:

### פסוק ט
 <strong>שבעה עינים.</strong> ר״ל הרבה וכן שבע יפול צדיק (משלי כ״ד:ט״ז): 
 <strong>מפתח פתוחה.</strong> ענין חקיקת הציור כמו ויודע לפתח פתוחים (ד״ה ב׳ ב׳): 
 <strong>ומשתי.</strong> ענין הסרה כמו לא ימיש עמוד הענן (שמות י״ג:כ״ב):


## פרק ד
### פסוק א
 <strong>ויעירני.</strong> מל׳ הערה והקצה:

### פסוק ב
 <strong>וגולה.</strong> ספל עגול וכן וגולת הכותרות (מ״א ז׳): 
 <strong>נרותיה.</strong> כעין בזיכין על השמן והפתילה כמו ועשית את נרותיה (שמות כ״ה:ל״ז): 
 <strong>מוצקות.</strong> מל׳ יציקה והם צינורות ודרך שם ניצוק ונמשך השמן:

### פסוק ד
 <strong>ואען.</strong> ענין הרמת קול:

### פסוק ו
 <strong>בחיל.</strong> ענין צבאות עם: 
 <strong>ברוחי.</strong> ענין רצון:

### פסוק ז
 <strong>למישור.</strong> מל׳ ישר ושוה: 
 <strong>הראשה.</strong> ר״ל טובה וחשובה וכן וראשית שמנים ימשחו (עמוס ז׳): 
 <strong>תשואות.</strong> ענין המית קול כמו תשואות נוגש (איוב לט):

### פסוק ט
 <strong>תבצענה.</strong> ענין השלמה כמו כי יבצע ה׳ (ישעיה י):

### פסוק י
 <strong>בז.</strong> מל׳ בזיון: 
 <strong>האבן הבדיל.</strong> הוא האבן התלוי בקו המשקולת וע״י מיישר הבנאי את הבנין ועל שע״פ רוב דרכם לעשותה מאבן אמר האבן הבדיל וכן אבן העופרת (לקמן ה): 
 <strong>משוטטים.</strong> ענין התנועה הנה והנה וכן שוטטו בחוצות ירושלים (ירמיהו ה׳:א׳):

### פסוק יב
 <strong>שבלי.</strong> מל׳ השבלים הטובות (בראשית מ״א:כ״ד) ובדרך שאלה קורא כן ענפי הזית לפי שהיו מלאים גרגרי זיתים כמו השבולת המלאה גרגרי תבואה: 
 <strong>ביד.</strong> ר״ל בתוך וכן ביד כל אדם יחתום (איוב ל״ז:ז׳): 
 <strong>צנתרות.</strong> הוא שם כלי מה: 
 <strong>המריקים.</strong> ענין הזלה ושפיכה כמו על הארץ יריקו (קהלת י״א:ג׳): 
 <strong>הזהב.</strong> ר״ל שמן מזוקק ונקי כזהב וכן מצפון זהב יאתה (איוב ל״ז:כ״ב):

### פסוק יד
 <strong>היצהר.</strong> הוא השמן כמו תירוש ויצהר (דברים כ״ח): 
 <strong>על אדון.</strong> אצל אדון:


## פרק ה
### פסוק א
 <strong>מגלה.</strong> אגרת על שם שגוללין אותה: 
 <strong>עפה.</strong> מל׳ עפיפה ופריחה:

### פסוק ג
 <strong>האלה.</strong> ענין קללה: 
 <strong>נקה.</strong> מל׳ נקי:

### פסוק ד
 <strong>ולנה.</strong> ענין התמדה כמו צדק ילין בה (ישעיהו א׳:כ״א): 
 <strong>וכלתו.</strong> מל׳ כליון והשמדה:

### פסוק ה
 <strong>שא.</strong> הרם: 
 <strong>נא.</strong> עתה:

### פסוק ו
 <strong>האיפה.</strong> שם מדה:

### פסוק ז
 <strong>ככר.</strong> שם משקל: 
 <strong>נשאת.</strong> ענין הרמה:

### פסוק ט
 <strong>החסידה.</strong> שם עוף: 
 <strong>ותשנה.</strong> כמו ותשאנה באלף:

### פסוק י
 <strong>אנה.</strong> להיכן:

### פסוק יא
 <strong>שנער.</strong> היא בבל: 
 <strong>והוכן.</strong> מכונתה מל׳ הכנה וקביעות:


## פרק ו
### פסוק א
 <strong>מרכבות.</strong> העגלות שהסוסים מושכים אותם:

### פסוק ג
 <strong>ברודים.</strong> בעלי כתמים לבנים כעין הברד וכן נקודים וברודים (בראשית ל״א): 
 <strong>אמוצים.</strong> בעלי מראה דשן כן ת״י קטמנין והוא דשן בל׳ ארמי:

### פסוק ה
 <strong>ארבע.</strong> כמו לארבע ותחסר הלמ״ד וכן היו בן שאול (ש״ב ד׳) והראוי לבן שאול: 
 <strong>רוחות.</strong> פאה ועבר: 
 <strong>מהתייצב.</strong> ענין עמידה: 
 <strong>על אדון.</strong> לפני אדון וסמוך לו:

### פסוק ח
 <strong>אותי.</strong> ר״ל אלי: 
 <strong>הניחו.</strong> מל׳ הנחה והשקטה: 
 <strong>רוחי.</strong> ענין כעס כמו ינחל רוח (משלי י״א):

### פסוק יא
 <strong>עטרות.</strong> כתרות:

### פסוק יב
 <strong>איש.</strong> ר״ל גדול וחשוב: 
 <strong>ומתחתיו.</strong> ממקומו ר״ל מזרעו:

### פסוק יג
 <strong>הוד.</strong> ענין הדר ויופי: 
 <strong>כהן על כסאו.</strong> ר״ל לפני כסאו וכן לרצים הנצבים עליו (ש״א כב):


## פרק ז
### פסוק ב
 <strong>שראצר.</strong> שם איש וכן רגם מלך: 
 <strong>לחלות.</strong> ענין תפלה כמו ויחל משה (שמות ל״ב):

### פסוק ג
 <strong>לבית ה׳.</strong> בבית ה׳ באה הלמ״ד במקום בי״ת וכן ישבת לכסא (תהלים ט׳): 
 <strong>הנזר.</strong> ענין הפרשה כמו ימי נזרו (במדבר ז׳): 
 <strong>כמה.</strong> ענינו הרבה:

### פסוק ז
 <strong>והנגב.</strong> ערי הנגב: 
 <strong>ושפלה.</strong> העמק:

### פסוק יא
 <strong>וימאנו.</strong> לא רצו: 
 <strong>להקשיב.</strong> ענין שמיעה: 
 <strong>סוררת.</strong> מל׳ הסרה:

### פסוק יב
 <strong>שמיר.</strong> הוא הברזל החזק וכן כשמיר חזק מצור (יחזקאל ג׳:ט׳): 
 <strong>ברוחו.</strong> במלאכו וכן ה׳ אלהים שלחני ורוחו (ישעיהו מ״ח:ט״ז):

### פסוק יד
 <strong>ואסערם.</strong> מל׳ סערה והוא הרוח החזק: 
 <strong>נשמה.</strong> מל׳ שממון: 
 <strong>וישימו.</strong> ועשו:


## פרק ח
### פסוק ב
 <strong>קנאתי.</strong> ענין כעס:

### פסוק ד
 <strong>משענתו.</strong> מטהו שנשען עליה:

### פסוק ה
 <strong>משחקים.</strong> מל׳ שחוק ושמחה:

### פסוק ז
 <strong>מבוא השמש.</strong> שקיעת השמש כמו ממזרח שמש עד מבואו (תהילים קי״ג:ג׳):

### פסוק י
 <strong>שכר.</strong> ענין ריוח: 
 <strong>ושכר הבהמה.</strong> שכר עבודת הבהמה: 
 <strong>הצר.</strong> השונא: 
 <strong>ואשלח.</strong> ענין גרוי והשסה וכן ושן בהמות אשלח בם (דברים ל״ב:כ״ד):

### פסוק יב
 <strong>יבולה.</strong> תבואתה כמו ארץ נתנה יבולה (תהילים ס״ז:ז׳): 
 <strong>טלם.</strong> מל׳ טל:

### פסוק יד
 <strong>זממתי.</strong> ענין מחשבה כמו כאשר זמם (דברים יט): 
 <strong>נחמתי.</strong> ענין הפוך מחשבה:

### פסוק טז
 <strong>בשעריכם.</strong> שם מקום המשפט כמ״ש אל זקני העיר השערה (שם כב):

### פסוק כא
 <strong>לחלות.</strong> ענין תפלה כמו ויחל משה (שמות לב): 
 <strong>ולבקש.</strong> מל׳ בקשה ושאלה:

### פסוק כב
 <strong>עצומים.</strong> ענין רבוי כמו עצמו לי אלמנותיו (ירמיהו ט״ו:ח׳):

### פסוק כג
 <strong>יחזיקו.</strong> ענין אחיזה כמו ויחזק בכנף מעילו (ש״א טז): 
 <strong>לשונות הגוים.</strong> ר״ל עכו״ם בעלי לשונות נפרדות: 
 <strong>בכנף.</strong> הוא שולי הבגד: 
 <strong>יהודי.</strong> כל ישראל נקראים בשם יהודים לפי שהמלוכה היה משבט יהודה וכן תהיה לעתיד:


## פרק ט
### פסוק א
 <strong>משא.</strong> ענין נבואה ולתוספת ביאור אמר דבר ה׳: 
 <strong>חדרך.</strong> הוא מקום אצל דמשק כן ארז״ל:

### פסוק ב
 <strong>תגבל.</strong> מל׳ גבול:

### פסוק ג
 <strong>ותבן.</strong> מל׳ בנין: 
 <strong>מצור.</strong> ענין מבצר וחוזק: 
 <strong>ותצבר.</strong> ענין כרי וגל כמו שני צבורים (מ״ב י): 
 <strong>וחרוץ.</strong> מין זהב טוב כמו בירקרק חרוץ (תהלים סח):

### פסוק ד
 <strong>יורישנה.</strong> ענין שלוח וגרושין, כמו ויורש ה׳ מפניהם (יהושע כג): 
 <strong>והכה.</strong> ר״ל יטביע: 
 <strong>חילה.</strong> מל׳ חיל וצבאות עם:

### פסוק ה
 <strong>ותחיל.</strong> מל׳ חיל וחלחלה: 
 <strong>הוביש.</strong> מל׳ בושה: 
 <strong>מבטה.</strong> מל׳ הבטה והסתכלות:

### פסוק ו
 <strong>גאון.</strong> ענין רוממות וממשלה:

### פסוק ז
 <strong>ושקוציו.</strong> מל׳ שקץ ושרץ: 
 <strong>כאלוף.</strong> ענין למוד כמו פן תאלף ארחותיו (משלי כ״ב:כ״ה): 
 <strong>כיבוסי.</strong> היא ירושלים:

### פסוק ח
 <strong>מצבה.</strong> כמו מצבא באל״ף: 
 <strong>נוגש.</strong> דוחק ולוחץ:

### פסוק ט
 <strong>הריעי.</strong> מל׳ תרועה: 
 <strong>עני.</strong> ר״ל מוכנע ועניו וכן עם עני תושיע (תהילים י״ח:כ״ח): 
 <strong>עיר.</strong> כן יקרא החמור בעודו קטן כמו ועירים עשרה (בראשית לב): 
 <strong>אתונות.</strong> כן תקרא נקבת החמור וכן ואחת האתונות (מ״ב ד):

### פסוק י
 <strong>אפסי.</strong> קצות כי בקצה הארץ היא אפס וכלה:

### פסוק יא
 <strong>שלחתי.</strong> כמו אשלח עבר במקום עתיד כדרך הנבואה בהרבה מן המקומות: 
 <strong>אסיריך.</strong> ענין קשירה:

### פסוק יב
 <strong>לבצרון.</strong> מל׳ מבצר: 
 <strong>משנה.</strong> ענין כפל כמו וכסף משנה (בראשית מג): 
 <strong>אשיב.</strong> מל׳ השבה ומענה:

### פסוק יג
 <strong>דרכתי.</strong> הדרך לדרוך ברגל על הקשת למותחו היטב לירות למרחוק: 
 <strong>קשת.</strong> בקשת: 
 <strong>מלאתי.</strong> זה הלשון יאמר על אחיזת הקשת בכח כמו ויהוא מלא ידו בקשת (מ״ב ט): 
 <strong>ועוררתי.</strong> מל׳ התעוררות:

### פסוק טו
 <strong>וכבשו.</strong> ענין האחיזה בחזקה כמו ויכבשום לעבדים (ירמיה לד): 
 <strong>אבני קלע.</strong> האבנים הנזרקים בכף הקלע והוא הכלי המיוחד לזה: 
 <strong>המו.</strong> מל׳ המייה: 
 <strong>כמזרק.</strong> הוא הספל: 
 <strong>כזויות.</strong> כקרנות:

### פסוק טז
 <strong>נזר.</strong> כתר כמו את הנזר (מ״ב י״א): 
 <strong>מתנוססות.</strong> מל׳ נס והוא ענין הרמה כמו נס להתנוסס (תהלים ס׳):

### פסוק יז
 <strong>מה טובו.</strong> מלת מה יורה על הפלגת הרבוי כמו מה רב טובך (שם נ״א): 
 <strong>ותירוש.</strong> ענבי היין: 
 <strong>ינובב.</strong> ענין דבור כמו ינוב חכמה (משלי י׳):


## פרק י
### פסוק א
 <strong>שאלו.</strong> עניז בקשה: 
 <strong>מלקוש.</strong> כן יקרא המטר המאוחר כמו יורה ומלקוש (דברים י״א): 
 <strong>חזיזים.</strong> עננים כמו ודרך לחזיז קולות (איוב כ״ח:כ״ו): 
 <strong>ומטר גשם.</strong> כפל המלה בשמות נרדפים וכן אדמת עפר (דניאל יב):

### פסוק ב
 <strong>התרפים.</strong> עשוים הם בצורת אדם ומדברים עתידות ע״י כשוף: 
 <strong>און.</strong> שקר ודבר תוהו: 
 <strong>והקוסמים.</strong> הם חוזי הכוכבים: 
 <strong>חזו.</strong> ראו: 
 <strong>יענו.</strong> ענין הכנעה כמו מאנת לענות (שמות י׳): 
 <strong>רועה.</strong> ר״ל מנהיג:

### פסוק ג
 <strong>העתודים.</strong> הם הזכרים מן העזים ויאמר על השרים בדרך שאלה: 
 <strong>אפקוד.</strong> ענין זכרון: 
 <strong>הודו.</strong> ענין הדר ואמצות הלב:

### פסוק ד
 <strong>פנה.</strong> זויות: 
 <strong>יתד.</strong> מסמר: 
 <strong>נוגש.</strong> דוחק ולוחץ:

### פסוק ה
 <strong>בוסים.</strong> ענין רמיסה ברגל כמו יבוס צרינו (תהלים ס׳): 
 <strong>והובישו.</strong> מלשון בושה:

### פסוק ו
 <strong>והושבותים.</strong> היא מלה מורכבת מן הושבה ומן יושבת ההשקט מל׳ בשובה ונחת (ישעיה ל): 
 <strong>זנחתים.</strong> ענין עזיבה כמו למה זנחתנו (תהלים מ״ג): 
 <strong>ואענם.</strong> מל׳ עניה ותשובה:

### פסוק ח
 <strong>אשרקה.</strong> ענין צפצוף קול הבאה בקבוץ השפתים וכן ושרק לו מקצה הארץ (ישעיהו ה׳:כ״ו) (ט) ואזרעם. מל׳ זריעה והוא ענין פזור והפצה:

### פסוק י
 <strong>ולבנון.</strong> שם יער בא״י לבנון וע״ש זה נקרא כל א״י בשם לבנון כמ״ש ההר הטוב הזה והלבנון (דברים ב׳:ג׳): 
 <strong>ימצא.</strong> ענין די הספוק כמו לא ימצא לנו ההר (יהו שע יז):

### פסוק יא
 <strong>והובישו.</strong> מל׳ יובש: 
 <strong>מצולות.</strong> עומק המים כמו ירדו במצולות (שמות טו): 
 <strong>יאור.</strong> כן נקרא נחל מצרים: 
 <strong>והורד.</strong> מל׳ ירידה והשפלה: 
 <strong>גאון.</strong> ענין רוממות והתנשאות: 
 <strong>ושבט.</strong> ענין ממשלה כמו לא יסור שבט מיהודה (בראשית מט):


## פרק יא
### פסוק ב
 <strong>הילל.</strong> מל׳ יללה: 
 <strong>אדירים.</strong> חזקים: 
 <strong>שדדו.</strong> נעשקו: 
 <strong>בשן.</strong> שם מקום מרעה: 
 <strong>ירד.</strong> מל׳ ירידה והשפלה: 
 <strong>הבציר.</strong> מבצור וחוזק וכן ערים בצורוח (מ״ב י״ט):

### פסוק ג
 <strong>אדרתם.</strong> חזקה ומעוזם והוא מל׳ אדיר: 
 <strong>כפירים.</strong> כן יקראו האריות הקטנים גאון. ענין גבהות ורוממות ור״ל ככר המעולה הסמוך לירדן:

### פסוק ו
 <strong>ממציא.</strong> מל׳ מציאה והוא כענין הזמנה כמו וימציאו בני אהרן (ויקרא ט׳:י״ב): 
 <strong>וכתתו.</strong> ענין שבירה ונתיצה:

### פסוק ז
 <strong>לכן.</strong> בעבור: 
 <strong>עניי.</strong> ענין שפלות והכנעה: 
 <strong>מקלות.</strong> מטות: 
 <strong>נועם.</strong> מלשון נעימות ומתוק ואהוב: 
 <strong>חובלים.</strong> מל׳ חבלה והשחתה:

### פסוק ח
 <strong>ואכחיד.</strong> ענין מניעה והסרה כמו ולא כחדו מאבותם (איוב ט״ו:י״ח): 
 <strong>בירח.</strong> בחדש: 
 <strong>ותקצר נפשי.</strong> כן יאמר על דבר הקשה לסבול וכן ותקצר נפשו למות (שופטים ט״ז:ט״ז): 
 <strong>בחלה.</strong> ענין מיאוס ותעוב ואין לו דומה:

### פסוק ט
 <strong>והנכחדת.</strong> הסרה מן העדר: 
 <strong>אשה.</strong> ר״ל אחת וכן אשה אל אחותה (שמות כ״ו): 
 <strong>רעותה.</strong> חברתה:

### פסוק י
 <strong>ואגדע.</strong> ענין כריתה כמו שקמים גדעו (ישעיה ט׳): 
 <strong>להפר.</strong> ענין בטול ומניעה:

### פסוק יא
 <strong>כן.</strong> ענינו אמיתת הדבר כמו שהיא וכן כן בנות צלפחד דוברות (במדבר כ״ז:ז׳): 
 <strong>עניי.</strong> ענוים ומוכנעים: 
 <strong>אותי.</strong> ר״ל את דברי:

### פסוק יב
 <strong>הבו.</strong> תנו כמו הבו מקניכם (בראשית מז): 
 <strong>חדלו.</strong> מנעו:

### פסוק יג
 <strong>היוצר.</strong> כמו האוצר ובא היו״ד במקום האל״ף כי אהו״י מתחלף: 
 <strong>אדר.</strong> ענין מעוז וחוזק כמו לגפן אדרת (יחזקאל י״ז): 
 <strong>היקר.</strong> יקרתי מל׳ יקר ומכובד וחשוב:

### פסוק טו
 <strong>כלי.</strong> ר״ל מקל: 
 <strong>אוילי.</strong> שוטה מבלי דעת:

### פסוק טז
 <strong>לא יפקוד.</strong> לא יזכור: 
 <strong>הנער.</strong> ר״ל הטלה הרך: 
 <strong>הנצבה.</strong> ענין עמידה: 
 <strong>יכלכל.</strong> ענין ספוק הצורך כמו ויכלכל יוסף (בראשית מז): 
 <strong>הבריאה.</strong> השמנה כמו ועגלון איש בריא (שופטים ג׳:י״ז): 
 <strong>ופרסיהן.</strong> הם כעין מנעלים שברגלי הבהמות כמו פרסות סוסיו (ישעיה ה׳): 
 <strong>יפרק.</strong> ענין שבירה כמו פרק מלאה (נחום ג׳):

### פסוק יז
 <strong>הוי.</strong> כמו אוי: 
 <strong>רועי.</strong> כמו רועה בה״א: 
 <strong>האליל.</strong> ענין דבר שאין בו תועלת כמו רועי אליל (איוב יג): 
 <strong>עוזבי.</strong> היו״ד יתירה: 
 <strong>זרועו.</strong> ענין חוזק כי הוא נתון בזרוע: 
 <strong>יבוש תיבש.</strong> מל׳ יבשות: 
 <strong>כהה תכהה.</strong> ענין עכירות ושחרות כמו כהה הנגע (ויקרא יג):


## פרק יב
### פסוק א
 <strong>משא.</strong> נבואה ולתוספות ביאור אמר דבר ה׳:

### פסוק ב
 <strong>סף.</strong> ספל וכן בדם אשר בסף (שמות י״ב:כ״ב): 
 <strong>רעל.</strong> ענינו סם הממית והוא מל׳ יין תרעלה (תהילים ס׳:ה׳) המטמטם את הלב מרוע תכונתו: 
 <strong>במצור.</strong> ענין הקפת גייסות סביב לעיר לכבשה:

### פסוק ג
 <strong>מעמסה.</strong> ענין טעינת משא כבדה כמו אבי העמיס עליכם (מ״א יב): 
 <strong>שרוט ישרטו.</strong> ענין תלישת הבשר כמו ובבשרם לא ישרטו שרטת (ויקרא כ״א:ה׳): 
 <strong>ונאספו.</strong> ענין כליון ומיתה כמו כל הדור ההוא נאספו (שופטים ב׳:י׳): 
 <strong>עליה.</strong> אצלה בסמוך:

### פסוק ד
 <strong>אפקח.</strong> עניין פתיחה כמו פקח עיניך (משלי כ): 
 <strong>בעורון.</strong> מל׳ עור:

### פסוק ה
 <strong>אלופי יהודה.</strong> שרי יהודה כמו אל תבטחו באלוף (מיכה ז׳:ה׳): 
 <strong>אמצה.</strong> מל׳ אומץ וחוזק:

### פסוק ו
 <strong>ככיור.</strong> ענין לפיד ושלהבת וכן תנור וכירים (ויקרא י״א:ל״ה) הנקרא כן בעבור שמונח עליו תדיר לפידי אש: 
 <strong>בעמיר.</strong> כן יקרא אגודת השבלים כמו ושכחת עומר בשדה (דברים כ״ד:י״ט): 
 <strong>תחתיה.</strong> במקומה:

### פסוק ז
 <strong>תפארת.</strong> מל׳ פאר והדר:

### פסוק ח
 <strong>הנכשל.</strong> ענין נפילת ההתגברות ותשות הכח:

### פסוק י
 <strong>רוח.</strong> רצון: 
 <strong>דקרו.</strong> ענין נעיצת חרב בגוף כמו כל הנמצא ידקר (ישעיהו י״ג:ט״ו): 
 <strong>והמר.</strong> כהמר מל׳ מרירות:


## פרק יג
### פסוק א
 <strong>מקור.</strong> מעין הנובע הנובע: 
 <strong>לחטאת.</strong> מי אפר פרה קרוי מי חטאת על כי הוא מטהר הטומאה וכמ״ש הוא יתחטא בו (במדבר י״ט:ט׳):

### פסוק ב
 <strong>העצבים.</strong> כן יקראו העכו״ם כי מעצבין לב עובדיהן צועקים אליהן ואינם נענין:

### פסוק ג
 <strong>ודקרהו.</strong> ענין נעיצת חרב בגוף:

### פסוק ד
 <strong>מחזיונו.</strong> מל׳ חזון ונבואה: 
 <strong>אדרת.</strong> מלשון אדיר ר״ל מלבוש חשוב עשוי משער: 
 <strong>כחש.</strong> ענין שקר:

### פסוק ה
 <strong>הקנני.</strong> מל׳ קנין:

### פסוק ז
 <strong>עורי.</strong> מלשון התעוררות: 
 <strong>גבר.</strong> איש: 
 <strong>עמיתי.</strong> ענין חבר כמו וכחש בעמיתו (ויקרא ה): 
 <strong>ותפוצין.</strong> ענין פזור: 
 <strong>הצוערים.</strong> הקטנים כמו צעיר אנכי (תהלים קיט):

### פסוק ח
 <strong>פי שנים.</strong> שני חלקים כמו לתת לו פי שנים (דברים כ״א:י״ז): 
 <strong>יגועו.</strong> ענין מיתה כמו כי גוע אהרן (במדבר כ׳:כ״ט):

### פסוק ט
 <strong>וצרפתים.</strong> ענין זקוק להסיר הסיג: 
 <strong>בחנתים.</strong> מל׳ בחינה ונסיון: 
 <strong>אענה.</strong> אשיב:


## פרק יד
### פסוק א
 <strong>שללך.</strong> ענין ביזה:

### פסוק ב
 <strong>ונשסו.</strong> ענין רמיסה כמו והיו שאסיך למשסה (ירמיהו ל׳:ט״ז): 
 <strong>תשגלנה.</strong> מל׳ משגל ומשכב:

### פסוק ג
 <strong>קרב.</strong> ענין מלחמה כמו המלמד ידי לקרב (תהילים קמ״ד:א׳):

### פסוק ד
 <strong>ונבקע.</strong> מל׳ בקיעה וסדק: 
 <strong>גיא.</strong> עמק: 
 <strong>ומש.</strong> ענין הסרה כמו לא ימושו מפיך (ישעיהו נ״ט:כ״א):

### פסוק ה
 <strong>ונסתם.</strong> מל׳ ניסה ובריחה: 
 <strong>הרי.</strong> כמו הרים: 
 <strong>יגיע.</strong> מל׳ הגעה וקרוב: 
 <strong>אצל.</strong> שם מקום: 
 <strong>הרעש.</strong> ענין נדנוד ותנועה:

### פסוק ו
 <strong>אור יקרות.</strong> אור בהיר וכן וירח יקר הולך (איוב לא): 
 <strong>וקפאון.</strong> ר״ל חשך כדבר הנקפה והוא דבר צלול הנהפך להיות עב וכן קפאו תהומות (שמות טז):

### פסוק ח
 <strong>חיים.</strong> נובעים כמו אל מים חיים (ויקרא יד): 
 <strong>הקדמוני.</strong> המזרחי: 
 <strong>האחרון.</strong> המערבי וכן ועד הים האחרון (דברים י״א:כ״ד):

### פסוק י
 <strong>יסוב.</strong> יהפוך: 
 <strong>כערבה.</strong> כמדבר שהוא ארץ מישור: 
 <strong>מגבע.</strong> מל׳ גבעה והר וראמה. מל׳ הרמה: 
 <strong>תחתיה.</strong> במקימה: 
 <strong>שער הפינים.</strong> שער העומד בפינה ובזוית: 
 <strong>יקבי.</strong> בורות שלפני הגת והיין יורד בהן כמו וגם יקב חצב בו (ישעיהו ה׳:ב׳):

### פסוק יא
 <strong>וחרם.</strong> ענין אבדון וכריתה כמו כל הנשמה החרים (יהושע י׳:מ׳):

### פסוק יב
 <strong>המגפה.</strong> ענין הכאה: 
 <strong>צבאו.</strong> ענין קבוץ חיל עם: 
 <strong>המק.</strong> תמקנה ענין המסה כמו ונמקתם בעונותיכם (יחזקאל כד): 
 <strong>בחוריהן.</strong> מל׳ חור ובקיעה:

### פסוק יג
 <strong>מהומת.</strong> ענין בלבול הדעת: 
 <strong>רבה.</strong> גדולה: 
 <strong>והחזיקו.</strong> ענין אחיזה:

### פסוק יד
 <strong>חיל.</strong> ענין עושר:

### פסוק טו
 <strong>הפרד.</strong> הוא הבא מן הסוס ומן החמור:

### פסוק טז
 <strong>מדי שנה.</strong> בכל זמן שנה וכן מדי עלותה (ש״א א): 
 <strong>ולחוג.</strong> הקרבנות קרויים בל׳ חג על כי רובם יבואו בחג וכן אסרו חג בעבותים (תהילים קי״ח:כ״ז):

### פסוק יז
 <strong>ולא עליהם.</strong> הוי״ו הוא במקום אז וכן אם בחקותי תלכו ונתתי גשמיכם (ויקרא כו) ור״ל אז נתתי וגומר:

### פסוק יח
 <strong>ולא עליהם.</strong> הוי״ו ההיא באה במקום השי״ן וכן דבר אל בני ישראל ויקחו לי תרומה (שמות כה) ור״ל שיקחו וגומר:

### פסוק יט
 <strong>חטאת.</strong> ר״ל גמול חטאת:

### פסוק כ
 <strong>מצילות.</strong> כן יקרא הזגים שבצוארי הסוסים על כי מקשקשים ומשמיעים קול והוא מל׳ בצלצלי שמע (תהלים ק״ן): 
 <strong>הסירות.</strong> הקדרות כמו בשבתנו על סיר הבשר (שמות ט״ז:ג׳): 
 <strong>כמזרקים.</strong> הם הספלים שמקבלין בהם הדם לזריקה:

### פסוק כא
 <strong>כנעני.</strong> הם הגבעונים מבני כנען:

