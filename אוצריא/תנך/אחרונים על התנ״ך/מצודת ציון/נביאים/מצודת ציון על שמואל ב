# מצודת ציון על שמואל ב
רבי דוד אלטשולר
## פרק א
### פסוק ב
 <b>ואדמה.</b> עפר:
### פסוק ג
 <b>אי מזה.</b> איה המקום שתאמר מזה אני בא:
 <b>נמלטתי.</b> ענין השמטה והצלה:
### פסוק ו
 <b>נקרא נקריתי.</b> מלשון מקרה:
 <b>נשען.</b> נסמך:
 <b>ובעלי הפרשים.</b> הם הרגילים הרבה ברכיבה:
 <b>הדביקוהו.</b> רצה לומר באו קרוב לו:
### פסוק ט
 <b>השבץ.</b> חולי הרתת, כן תרגם יונתן:
### פסוק י
 <b>הנזר.</b> העטרה:
 <b>ואצעדה.</b> שם העדי שעל הזרוע, וכן (במדבר לא נ): אצעדה וצמיד:
### פסוק טו
 <b>פגע.</b> ענין מכת מות, כמו (שמואל א כב יח): ופגע בכהנים:
### פסוק טז
 <b>ענה.</b> העיד כמו (שמות כ יג): לא תענה:
### פסוק יט
 <b>הצבי.</b> ארץ ישראל קרויה ארץ צבי, כמו שכתוב (יחזקאל כ ו): צבי היא לכל הארצות, והוא ענין פאר וחמוד, כמו (ישעיהו כח ה) <b>לעטרת צבי.</b> והה״א של הצבי, היא ה״א הקריאה, כמו (ירמיהו ב לא): הדור אתם ראו: 
 <b>במותיך.</b> ענינו מקומות גבוהים והרים, כמו (דברים לב יג): ירכיבהו על במתי ארץ: 
### פסוק כ
 <b>תעלזנה.</b> אף הוא ענין שמחה, כמו (תהלים צו ב): <b>יעלוז שדי.</b> וכפל הדבר במלות שונות כדרך המקונן:
### פסוק כא
 <b>הרי בגלבוע.</b> כמו הרים בגלבוע:
 <b>נגעל.</b> ענין מאוס ותעוב, כמו (ויקרא כו ל): וגעלה נפשי: 
 <b>מגן.</b> הוא כעין מלבוש עשוי מעור שלוק, ומשוח בשמן להחליק מעליו מכת חרב וחנית, ולובשים אותו במלחמה להגן:
### פסוק כב
 <b>נשוג.</b> כמו נסוג בסמ״ך, וענינו החזרה לאחור, כמו (ישעיהו נט יג): ונסוג מאחר אלהינו:
### פסוק כג
 <b>והנעימים.</b> ענין אהוב וחביב וערב, כמו (משלי ב י): ודעת לנפשך ינעם: 
 <b>נפרדו.</b> מלשון פרוד ופרישה:
### פסוק כד
 <b>אל שאול בכינה.</b> מלשון בכי:
 <b>שני.</b> תולעת שני, והוא צמר צבוע אדום: 
 <b>עדנים.</b> כל דבר המפנק, בין מאכלים טובים, בין מלבושי פאר וכדומה, יקראו עדן, וכן (משלי כט יז): ויתן מעדנים לנפשך: 
 <b>עדי.</b> ענין קשוט, כמו (ירמיהו ד ל): תעדי עדי זהב:
### פסוק כו
 <b>צר.</b> מלשון צרה ודאגה: 
 <b>אחי.</b> חביב כאח: 
 <b>נפלאתה.</b> ענינו דבר אשר תקשה השגתו ותמוה, כמו (שמות טו יא): עשה פלא:


## פרק ב
### פסוק א
 <b>אנה.</b> לאיזה מקום, כמו (דברים א כח): אנה אנחנו עולים: 
### פסוק ו
 <b>ואמת.</b> ענינו כמו חסד, וכן (לקמן טו כ): והשב וגו׳ חסד ואמת:

### פסוק יג
 <b>ויפגשום.</b> פגעו אלה באלה: 
 <b>ברכת.</b> הוא מקום הבנוי באבנים ובסיד, ושם מתכנסים המים, וכן (ישעיהו לו ב): הברכה העליונה:

### פסוק טז
 <b>ויחזיקו.</b> אחזו בכח: 
 <b>חלקת הצורים.</b> רוצה לומר מישור שנלחמו בה בחדודי חרב, כי חלקת הוא ענין מישור, כמו (בראשית לג יט): חלקת השדה, והצורים הוא ענין חדוד, כמו (תהלים פט מד): אף תשיב צור חרבו: 
### פסוק יח
 <b>הצבים.</b> מלשון צב, בלשון רבים:

### פסוק כא
 <b>חלצתו.</b> כן יקרא המלבוש, וכן (שופטים יד יט): ויקח את חליצותם: 
 <b>ולא אבה.</b> ולא רצה:

### פסוק כג
 <b>תחתיו.</b> במקומו:

### פסוק כד
 <b>באה.</b> שקעה, כמו (בראשית כח יא): כי בא השמש:

### פסוק כה
 <b>לאגודה אחת.</b> רוצה לומר לקבוצה אחת, כמו (עמוס ט ו): ואגודתו על ארץ יסדה: 
 <b>גבעה.</b> הר:

### פסוק כו
 <b>הלנצח.</b> הלעולם: 
 <b>ועד מתי.</b> עד איזה זמן:

### פסוק כז
 <b>לולא.</b> אם לא: 
 <b>נעלה.</b> ענין סלוק, כמו (במדבר ט כא): ונעלה הענן:

### פסוק כט
 <b>בערבה.</b> במישור: 
 <b>הבתרון.</b> שם מחוז:

### פסוק ל
 <b>ויפקדו.</b> נחסרו, כמו (שם לא מט): ולא נפקד ממנו איש:

### פסוק לא
 <b>מתו.</b> כמו ומתו, ומוסב על הכו וגו׳, לומר הכו מבנימין וגו׳ ומתו:

### פסוק לב
 <b>בית לחם.</b> בבית לחם: 
 <b>ויאור.</b> מלשון אור:


## פרק ג
### פסוק א
 <b>ודלים.</b> חלושים, כמו (בראשית מא יט): דלות ורעות:

### פסוק ג
 <b>ומשנהו.</b> מלשון שנים:

### פסוק ז
 <b>באתה.</b> מלשון ביאה ובעילה:

### פסוק ח
 <b>אחיו.</b> קרוביו: 
 <b>מרעהו.</b> אוהביו: 
 <b>המציתיך.</b> ענין הזמנה ומסירה, כמו (ויקרא ט יג): ואת העולה המציאו אליו: 
 <b>ותפקוד.</b> ענין זכרון:

### פסוק י
 <b>ולהקים.</b> להעמיד:

### פסוק יב
 <b>תחתיו.</b> במקומו: 
 <b>להסב.</b> לסבב:

### פסוק יד
 <b>ארשתי.</b> מלשון ארוסה, וכן (דברים כ ז): אשר ארש אשה:

### פסוק יח
 <b>הושיע.</b> כמו אושיע, ה״א במקום אל״ף, כמו (יחזקאל יא ז): ואתכם הוציא, ומשפטו: אוציא:

### פסוק כ
 <b>משתה.</b> כל סעודה קרויה על שם המשתה, כמו (אסתר ז ח): אל בית משתה היין:

### פסוק כא
 <b>תאוה.</b> ענין חפץ ורצון:

### פסוק כו
 <b>הסרה.</b> מין קוצים, כמו (קהלת ז ו): כקול הסירים:

### פסוק כז
 <b>בשלי.</b> ענין שגגה ושכחה, כמו (לקמן ו ז): על השל, וכן (רות ב טז): גם של תשלו:

### פסוק כט
 <b>יחולו.</b> יחנו וישכנו, כמו (ירמיהו ל כג): על ראש רשעים יחול: 
 <b>זב.</b> חולי שנוטף מאמתו כעין זרע: 
 <b>בפלך.</b> ענין משענת ומטה, ודומה לו (משלי לא יט): וכפיה תמכו פלך, והוא המטה שטוות בו הנשים:

### פסוק ל
 <b>לאבנר.</b> את אבנר, כמו (שמות כז ג): לכל כליו, ומשפטו: את כל כליו:

### פסוק לב
 <b>אל קבר.</b> כמו על קבר:

### פסוק לג
 <b>נבל.</b> אדם פחות המעלה:

### פסוק לד
 <b>אסורות.</b> קשורות: 
 <b>לנחשתים.</b> שלשלאות נחושת, אוסרים בהם רגלי השבוים:

### פסוק לה
 <b>להברות.</b> להאכילו סעודה מועטת, כמו (לקמן יג ו): ואברה מידה: 
 <b>מאומה.</b> שום דבר:

### פסוק לט
 <b>רך.</b> רצה לומר רך הלבב מלהתגרות עם מי: 
 <b>קשים.</b> הוא חלוף הרך:


## פרק ד
### פסוק א
 <b>וירפו.</b> מלשון רפיון, והוא ענין יאוש:

### פסוק ב
 <b>בן שאול.</b> כמו לבן שאול, ותחסר הלמ״ד:

### פסוק ד
 <b>נכה רגלים.</b> שבור רגלים, כמו (מלכים ב כג כט): פרעה נכה: 
 <b>אמנתו.</b> המגדלת אותו, כמו (אסתר ב ז): ויהי אומן את הדסה: 
 <b>ותנוס.</b> וברחה: 
 <b>בחפזה.</b> ענין מהירות, כמו (שמואל א כג כו): ויהי דוד נחפז ללכת: 
 <b>ויפסח.</b> נעשה חגר:

### פסוק ה
 <b>כחם היום.</b> כאשר נתחמם השמש, והוא בחצות היום: 
 <b>הצהרים.</b> עת התחזק מאור היום, והוא מלשון (בראשית ו טז): צוהר תעשה לתיבה:

### פסוק ו
 <b>והנה.</b> כמו והמה:

### פסוק יא
 <b>ובערתי.</b> ענין הפנוי והסרה, כמו (דברים כו יג): בערתי הקדש:

### פסוק יב
 <b>ויקצצו.</b> כרתו, כמו (תהלים מו י): וקצץ חנית: 
 <b>על הברכה.</b> אצל מקום כניסת המים, כמו (לעיל ב יג): ברכת גבעון:


## פרק ה
### פסוק א
 <b>עצמך.</b> מלשון עצם:

### פסוק ב
 <b>לך.</b> עליך:

### פסוק ו
 <b>היבוסי.</b> שם אומה, ישבו במחוז בפני עצמו בירושלים: 
 <b>הנה.</b> להמקום הזה:

### פסוק ז
 <b>מצודת.</b> ענינו מבצר חזק, כמו (ירמיהו מח מא): והמצודות נתפשה:

### פסוק ח
 <b>בצנור.</b> שם המגדל:

### פסוק ט
 <b>וביתה.</b> מבפנים:

### פסוק יא
 <b>וחרשי.</b> אומנים, כמו (שמות לה לה): חרש וחושב: 
 <b>קיר.</b> כותל:

### פסוק יב
 <b>נשא.</b> ענין הרמה:

### פסוק יח
 <b>וינטשו.</b> והתפשטו, כמו (שופטים טו ט): וינטשו בלחי:

### פסוק כ
 <b>בבעל.</b> במישור, כמו (יהושע יג ה): מבעל גד: 
 <b>פרץ.</b> מלשון פרצה ושבר:

### פסוק כא
 <b>וישאם.</b> ושרפם, כמו (נחום א ה): ותשא הארץ מפניו, ובמשנה (ראש השנה פרק ב משנה ב): משיאין משואות:

### פסוק כג
 <b>הסב.</b> מלשון סבוב: 
 <b>בכאים.</b> אילנות שגדלים בהם תותים וכן (תהלים פד ז): בעמק הבכא:

### פסוק כד
 <b>צעדה.</b> מלשון צעד ופסיעה: 
 <b>תחרץ.</b> תנענע ממקומך להלחם, כמו (שמות יא ז): לא יחרץ כלב לשונו, ופירושו: לא נעה לשונו לנבוח:


## פרק ו
### פסוק ב
 <b>מבעלי.</b> היא קרית יערים, וכמו שכתוב (יהושע טו ט): בעלה היא קרית יערים:

### פסוק ג
 <b>אל עגלה.</b> על עגלה:

### פסוק ה
 <b>משחקים.</b> שמחים: 
 <b>ובכנרות ובנבלים ובתפים.</b> שמות כלי שיר: 
 <b>ובמנענעים.</b> הוא מכלי הנגון, יעורר האדם להניע גופו ולרקד: 
 <b>ובצלצלים.</b> הם שני כלי נחושת, ומקישין זה בזה ומשמיעים קול גדול, ובמשנה (תמיד פרק ז משנה ג): הקיש בן ארזא בצלצל, וכן (תהלים קנ ה): בצלצלי שמע:

### פסוק ו
 <b>נכון.</b> שם מקום ובדברי הימים (יג ט) אמר: כידון, והיא היא, ובשתי השמות נקראה (ראה סוטה לה ב): 
 <b>שמטו.</b> ענין הזזה מן המקום, כמו (מלכים ב ט לג): ויאמר שמטוה:

### פסוק ז
 <b>השל.</b> ענין שכחה ושגגה, וכן (לעיל ג כז): לדבר אתו בשלי:

### פסוק ח
 <b>פרץ.</b> ענין שבר:

### פסוק י
 <b>על עיר דוד.</b> אל עיר דוד: 
 <b>הגתי.</b> היה מתגורר בגת, אבל היה לוי ומן השוערים, כמו שנאמר בדברי הימים (טו כד):

### פסוק יא
 <b>וישב.</b> ענין עכבה:

### פסוק יג
 <b>צעדו.</b> פסעו והלכו: 
 <b>ומריא.</b> שור פטם, וכן (מלכים א א ט): צאן ובקר ומריא:

### פסוק יד
 <b>מכרכר.</b> ענין רקידה של שמחה, ודוגמתו (ישעיהו סו כ): בפרדים ובכרכרות: 
 <b>בכל עוז.</b> בכל כח:

### פסוק טז
 <b>נשקפה.</b> ענין הבטה, כמו (בראשית כו ח): וישקף אבימלך: 
 <b>בעד החלון.</b> דרך החלון וכן (מלכים ב א ב): בעד השבכה: 
 <b>מפזז.</b> גם הוא ענין רקוד, ומשונה ממנה קצת, ויתכן שהוא ענין מהירות הרקוד, ודוגמתו (שבת פח א): עמא פזיזא:

### פסוק יז
 <b>ויציגו.</b> העמידו, כמו (בראשית ל לח): ויצג את המקלות: 
 <b>אשר נטה.</b> אשר פרש:

### פסוק יט
 <b>המון.</b> עם רב: 
 <b>חלת.</b> לחם השלם תקרא חלה: 
 <b>ואשפר.</b> רוצה לומר מנה יפה בשר, והוא מלשון (בראשית מט כא): הנותן אמרי שפר: 
 <b>ואשישה.</b> שם כלי ישימו בה היין, כמו (שיר השירים ב ה) סמכוני באשישות ורוצה לומר הכלי עם היין: 
### פסוק כ
 <b>אמהות.</b> שפחות: 
 <b>הרקים.</b> אנשים הרקים מכל מעלה:

### פסוק כא
 <b>נגיד.</b> שליט ומושל: 
 <b>ושחקתי.</b> ושמחתי:

### פסוק כב
 <b>ונקלותי.</b> מלשון קלות:


## פרק ז
### פסוק א
 <b>הניח.</b> מלשון מנוחה:

### פסוק ב
 <b>היריעה.</b> וילון:

### פסוק ח
 <b>הנוה.</b> גדרות הצאן, כמו (ישעיהו סה י): והיה השרון לנוה צאן:

### פסוק י
 <b>ירגז.</b> ענין תנועה ממקום המונח, וכן (שמואל א כח טו): למה הרגזתני: 
 <b>לענותו.</b> מלשון עינוי:

### פסוק יד
 <b>בהעותו.</b> מלשון עון: 
 <b>והוכחתיו.</b> ענין מוסר ההכאה, כמו (חבקוק א יב): וצור להוכיח יסדתו: 
 <b>בשבט.</b> בשרביט: 
 <b>ובנגעי.</b> רצה לומר בהכאה, וכפל הדבר במלות שונות:

### פסוק טז
 <b>ונאמן.</b> ענין קיום, כמו (ישעיהו כב כג): יתד במקום נאמן:

### פסוק יז
 <b>החזיון.</b> ענין ראיה, כמו (שמות יח כא): ואתה תחזה, ורוצה לומר ראיית הנבואה:

### פסוק יח
 <b>הלום.</b> הנה, כמו (שם ג ה): אל תקרב הלום:

### פסוק יט
 <b>תורת.</b> ענין תואר ותכונה, וכן אמר כזה בדברי הימים (א יז יז) וראיתני כתור האדם המעלה, וקרוב לענין זה (שיר השירים א י): נאוו לחייך בתורים, ורוצה לומר הפנינים המסודרים בתואר ובתכונה יפה: 
 <b>האדם.</b> רצה לומר האדם המיוחד והמעולה:

### פסוק כ
 <b>ידעת.</b> ענין אהבה ורחמים, כמו (עמוס ג ב): רק אתכם ידעתי:

### פסוק כג
 <b>הלכו אלהים.</b> לפי שבכל מקום נאמר אלהים בלשון רבים, אמר גם הלכו בלשון רבים, לזווג המלות, וכן (שמואל א ד ח): האלהים האדירים האלה, וכמוהו רבים: 
 <b>ממצרים גוים ואלהיו.</b> המ״ם של ממצרים תשמש על גוים ועל ואלהיו, וכאלו אמר ממצרים מגוים ומאלהיו:

### פסוק כז
 <b>מצא.</b> ענין הזמנה, וכן (ויקרא ט יג): ואת העולה המציאו:

### פסוק כט
 <b>הואיל.</b> רצה וחפץ, כמו (שמות ב כא): ויואל משה:


## פרק ח
### פסוק א
 <b>מתג.</b> הוא כעין רסן עשויה להנהיג בה הבהמה, כמו (משלי כו ג) מתג לחמור:
 <b>האמה</b> אמת הזרוע, וכן (דברים ג יא): באמת איש: 
### פסוק ב
 <b>ומלא ההבל.</b> מדת חבל שלם:

### פסוק ג
 <b>להשיב.</b> מלשון השבה: 
 <b>ידו.</b> מקומו:

### פסוק ד
 <b>פרשים.</b> הם רוכבי הסוסים הרגילים בזה: 
 <b>ויעקר.</b> הסיר העיקר, והם הרגלים, שהם העיקר בבהמה, וכן (יהושע יא ו): סוסיהם תעקר: 
 <b>רכב.</b> הם מארבעה סוסים:

### פסוק ו
 <b>נציבים.</b> פקידים וממונים:

### פסוק ז
 <b>שלטי.</b> כעין מגן: 
 <b>אל עבדי.</b> על עבדי: 
 <b>כבש.</b> ענין לכידה:

### פסוק יז
 <b>ושריה.</b> ובדברי הימים (א יח טז) קראו שושא, ולמטה (לעיל כ כה) קראו שוא, ובשלש השמות היה נקרא, והוא כלל גדול בנביאים בכל מקום שנאמר פעם כן ופעם כן:

### פסוק יח
 <b>כהנים.</b> רוצה לומר ראשים ושרים:


## פרק ט
### פסוק א
 <b>הכי.</b> כי משמש במקום אם:

### פסוק ג
 <b>האפס.</b> האין, וכן (בראשית מז טו): אפס כסף: 
 <b>נכה.</b> ענין שבירה, וכן (מלכים ב כג כט): פרעה נכה:

### פסוק ד
 <b>איפה.</b> איה פה: 
 <b>בית מכיר.</b> בבית מכיר, ותחסר בי״ת השמוש, וכמוהו הרבה: 
 <b>בלו דבר.</b> שם מקום, ׳לו דבר׳:

### פסוק ט
 <b>נער.</b> המשרת נקרא נער, על שם שדרך הנער לשרת את הזקן:

### פסוק יג
 <b>פסח.</b> חגר:


## פרק י
### פסוק ג
 <b>ולרגלה.</b> מלשון מרגל ומחפש: 
 <b>ולהפכה.</b> תרגם יונתן: ולבדקה, כי הבודק דבר מה, מהפכה מצד אל צד:

### פסוק ד
 <b>מדויהם.</b> מלבושיהם, כמו (שמואל א יז לח): וילבש שאול וגו׳ מדיו: 
 <b>שתותיהם.</b> הם העגבות, שהיא בחצי המלבוש, ודוגמתו (ישעיהו כ ד): חשופי שת:

### פסוק ה
 <b>יצמח.</b> יגדל:

### פסוק ו
 <b>נבאשו.</b> נמאסו כדבר הנבאש: 
 <b>ואיש טוב.</b> אנשי איש טוב, והוא שם אדון הארץ, וכן (שופטים יא ג): וישב בארץ טוב:

### פסוק ז
 <b>הגבורים.</b> כמו והגבורים:

### פסוק טז
 <b>חילם.</b> שם מקום:

### פסוק יז
 <b>חלאמה.</b> לחילם:

### פסוק יט
 <b>וישלימו.</b> עשו שלום:


## פרק יא
### פסוק א
 <b>לתשובת.</b> מלשון השבה: 
 <b>ויצורו.</b> מלשון מצור:

### פסוק ד
 <b>מתקדשת.</b> רוצה לומר מטהרת:

### פסוק ח
 <b>משאת.</b> מנת ארוחה וסעודה, וכן (בראשית מג לד): וישא משאות מאת פניו:

### פסוק יב
 <b>בזה.</b> במקום הזה:

### פסוק טו
 <b>הבו.</b> הזמינו ותנו, כמו (רות ג טו): הבי המטפחת:

### פסוק טז
 <b>אל העיר.</b> את העיר:

### פסוק כ
 <b>יורו.</b> ישליכו, כמו (שמות טו ד): ירה בים:

### פסוק כא
 <b>ירובשת.</b> הוא ירובעל, וכאשר ׳בעל׳ גם ׳בושת׳ המה כנויי עבודה זרה: 
 <b>פלח.</b> כן נקרא אבן הרחים, כמו (איוב מא טז): כפלח תחתית: 
 <b>רכב.</b> הוא האבן העליונה מהרחים, כמו (דברים כד ו): לא יחבול רחים ורכב: 
 <b>בתבץ.</b> שם מקום:

### פסוק כב
 <b>המלאך.</b> השליח (כד) ויורו המורים. ענין השלכה:

### פסוק כה
 <b>כזה.</b> כמו זה המספר: 
 <b>והרסה.</b> ענין נתיצה ושבירה:

### פסוק כו
 <b>ויאספה.</b> הכניסה, כמו (שופטים יט טו): ואין איש מאסף אותם:


## פרק יב
### פסוק א
 <b>ראש.</b> עני ודל, כמו (משלי י ד): ראש עשה כף רמיה:

### פסוק ג
 <b>אין כל.</b> לא כלום: 
 <b>ויחיה.</b> ענין הספקת הצורך, כמו (בראשית מה ה): למחיה שלחני:

### פסוק ד
 <b>הלך.</b> ההולך בדרך: 
 <b>לאורח.</b> הוא ההלך שאמר, והוא האיש הבא אליו אשר יאמר, וליופי המליצה אמר במלות שונות:

### פסוק ו
 <b>עקב.</b> בעבור, כמו (דברים ז יב): עקב תשמעון:

### פסוק ח
 <b>כהנה.</b> כמו שיש לך:

### פסוק יא
 <b>מקים.</b> מעמיד:

### פסוק יג
 <b>העביר.</b> הסיר ומחל:

### פסוק יד
 <b>אפס.</b> הוא כענין רק, כמו (במדבר כג יג): אפס קצהו: 
 <b>נאץ נאצת.</b> ענין כעס ובזיון, כמו (נחמיה ט יח): ויעשו נאצות גדולות:

### פסוק טו
 <b>ויגוף.</b> היא מכת החולי: 
 <b>ויאנש.</b> ענין כבדות החולי, כמו (מיכה א ט): אנושה מכותיה:

### פסוק יז
 <b>ברה.</b> היא אכילה מועטת, כמו (לעיל ג לה): להברות את דוד:

### פסוק יט
 <b>מתלחשים.</b> מדברים בלחש ובחשאי: 
 <b>ויבן.</b> מלשון הבנה:

### פסוק כ
 <b>ויסך.</b> משח בשמן: 
 <b>ויחלף.</b> ענין תמורה:

### פסוק כג
 <b>האוכל.</b> מלשון יכולת:

### פסוק כה
 <b>ידידיה.</b> רוצה לומר אהוב לה׳, כי ידיד הוא ענין אהבה:

### פסוק כח
 <b>וחנה.</b> מלשון חניה:

### פסוק לא
 <b>במגרה.</b> כלי מלא פגימות עשויה לכרות העצים, ועל כי דרכה לכרות בגרירה, קרויה מגרה, וכן (מלכים א ז ט): מגוררות במגרה: 
 <b>ובחריצי הברזל.</b> כלי ברזל מלאה חריצים עשויה לדוש בה, כמו שכתוב (ישעיהו כח כז): כי לא בחרוץ יודש קצח: 
 <b>ובמגזרות.</b> הם הגרזנים שמבקעים בהם העצים, והוא מתהפך, כמו כבש כשב: 
 <b>במלבן.</b> מלשון לבנים:


## פרק יג
### פסוק ב
 <b>ויצר.</b> מלשון צרה ודאוה: 
 <b>להתחלות.</b> מלשון חולי: 
 <b>ויפלא.</b> ענין מכוסה ומניעה, וכן (דברים יז ח): כי יפלא ממך דבר: 
 <b>מאומה.</b> שום דבר:

### פסוק ג
 <b>רע.</b> חבר ואוהב:

### פסוק ד
 <b>דל.</b> כחוש ורזה, כמו (בראשית מא יט): דלות ורעות:

### פסוק ה
 <b>והתחל.</b> מלשון חולי: 
 <b>לראותך.</b> לבקר אותך, כמו (שמואל א יט טו): לראות את דוד: 
 <b>ותברני הבריה.</b> ענין אכילה מועטת, כמו (לעיל יב יז): ולא ברה אתם:

### פסוק ו
 <b>ותלבב לביבות.</b> תרגם יונתן: 
 <b>ותחלוט חליטתא.</b> בדברי רבותינו ז״ל (פסחים ו): חלוט של בעלי בתים והמה נקראים על שם המעשה ששולקין אותם ברותחין: 
 <b>ואברה.</b> ואוכל מעט:

### פסוק ח
 <b>הבצק.</b> העיסה, ואמר כן על שם סופו, כי אחר הלישה נקרא בצק, וכן (ישעיהו מד יט): אפיתי על גחליו לחם: 
 <b>ותלבב.</b> וחלטה:

### פסוק ט
 <b>המשרת.</b> תרגום של מחבת, היא מסריתא: 
 <b>ותצוק.</b> מלשון יציקה: 
 <b>מעלי.</b> מאצלי:

### פסוק יב
 <b>תענני.</b> מלשון עינוי: 
 <b>הנבלה.</b> דבר גנאי וכעור:

### פסוק יג
 <b>אנה.</b> להיכן: 
 <b>הנבלים.</b> הפחותים ושפלים:

### פסוק טז
 <b>אודות.</b> עסק:

### פסוק יז
 <b>ונעול.</b> סגור במנעול:

### פסוק יח
 <b>פסים.</b> מרוקמת ברוחב פס יד, וכן (בראשית לז ג): ועשה לו כתונת פסים:

### פסוק כ
 <b>האמינון.</b> דרך המדברים להוסיף אותיות להקטין הדבר, וכן (דברים לב י): יצרנהו כאישון עינו, הנקרא כן על שם האיש הקטן הנראה בעין: 
 <b>החרישי.</b> ענין שתיקה: 
 <b>תשיתי.</b> תשימי: 
 <b>ושוממה.</b> הוי״ו יתירה, וכן (תהלים עו ז): ורכב וסוס:

### פסוק כג
 <b>לשנתים ימים.</b> לשתי שנים: 
 <b>גוזזים.</b> את הצאן: 
 <b>עם אפרים.</b> סמוך לנחלת אפרים, כמו (בראשית כה יא): עם באר לחי ראי:

### פסוק כה
 <b>ויפרץ.</b> ענין הפתוי ברבוי דברים, והוא הפוך מן (שם יט ג): ויפצר בם:

### פסוק כט
 <b>פרדו.</b> הוא הבא מן הסוס והחמור:

### פסוק לד
 <b>הצופה.</b> הוא העומד במקום גבוה להביט למרחוק:

### פסוק לט
 <b>ותכל דוד.</b> תחסר מלת נפש, ולזה אמר בלשון נקבה, שעל הנפש ידבר, כאלו אמר ותכל נפש דוד:


## פרק יד
### פסוק ב
 <b>תסוכי.</b> תמשחי:

### פסוק ה
 <b>אבל.</b> באמת, כמו (שם מב כא): אבל אשמים אנחנו:

### פסוק ו
 <b>וינצו.</b> ענין מריבה, כמו (שמות ב יג): שני אנשים עברים נצים:

### פסוק ט
 <b>וכסאו.</b> רוצה לומר המלכות:

### פסוק יא
 <b>מהרבת.</b> ענין גדולה וחשיבות, כמו (אסתר א ח): על כל רב ביתו: 
 <b>גואל הדם.</b> קרוב הנרצח הרוצה לנקום נקמת דמו, נקרא גואל הדם, שהוא כאלו נחשב לדם לגאולה: 
 <b>משערת בנך.</b> אמר דרך הפלגה, כדרך שאומרים הבריות:

### פסוק יג
 <b>כאשם.</b> ענין שגגה:

### פסוק יד
 <b>הנגרים.</b> ענין הזלה ונטיפה, כמו (מיכה א ד): כמים מוגרים במורד:

### פסוק יח
 <b>תכחדי.</b> ענין העלמה, כמו (תהלים סט ו): ואשמותי ממך לא נכחדו:

### פסוק יט
 <b>אש.</b> הוא כמו יש, וכן (מיכה ו י): עוד האש בית רשע: 
 <b>להמין ולהשמיל.</b> מלשון ימין ושמאל:

### פסוק כ
 <b>פני הדבר.</b> תחילת הדבר:

### פסוק כו
 <b>ימים.</b> שנה: 
 <b>באבן המלך.</b> במשקל המלך, כמו (דברים כה יג): לא יהיה לך בכיסך אבן ואבן על שם שדרכה להיות מאבן:

### פסוק ל
 <b>חלקת.</b> אחוזת שדה, כמו (בראשית לג יט): ויקן את חלקת השדה: 
 <b>אל ידי.</b> אל מקומי: 
 <b>והציתוה.</b> מלשון הצתה והבערה:


## פרק טו
### פסוק א
 <b>ויעש.</b> ענין אסיפה וקנין, כמו (שם יב ה): הנפש אשר עשו בחרן: 
 <b>מרכבה.</b> עגלה לרכוב בו:

### פסוק ב
 <b>ריב.</b> משפט: 
 <b>אי מזה.</b> איזה העיר שתאמר מזה אני:

### פסוק ג
 <b>ונכוחים.</b> צודקים שראוי להתוכח בהם, כמו (משלי כד כו): משיב דברים נכוחים:

### פסוק ד
 <b>ועלי.</b> כמו ואלי:

### פסוק יא
 <b>קרואים.</b> מזומנים, וכן (שמואל א ט יג): ואחרי כן יאכלו הקרואים:

### פסוק יב
 <b>הקשר.</b> המרד, על שם שבעלי המרד יתקשרו באגודה אחת, וכן (שם כב ח): כי קשרתם כולכם: 
 <b>אמיץ.</b> חזק:

### פסוק יד
 <b>פליטה.</b> הצלה, כמו (לקמן כב ב): ומפלטי לי: 
 <b>והדיח.</b> מלשון דחיה:

### פסוק יז
 <b>ברגליו.</b> עם מהלכו ואחריו, כמו (שופטים ח ה): לעם אשר ברגלי:

### פסוק יח
 <b>הכרתי והפלתי.</b> תרגם יונתן: קשתיא וקלעיא: 
 <b>הגתים.</b> האנשים שהתגוררו בגת בעוד שהיה דוד שם: 
 <b>ברגלו.</b> עם מהלכו: 
 <b>על פני.</b> לפני: 
### פסוק יט
 <b>גולה.</b> ענין טלטול ונוע, ואם הוא בלא שבי, וכן (דברי הימים א ח ו): ויגלום אל מנחת:

### פסוק כ
 <b>אחיך.</b> רעיך הבאים אתך: 
 <b>ואמת.</b> הוא כענין חסד:

### פסוק כד
 <b>ויציקו.</b> ענין העמדה, כמו (שמואל א ב ח): כי לה׳ מצוקי ארץ, ורוצה לומר היסודות והעמודים שהארץ עומדת עליהם, והוא כמו ויציגו, כי אותיות גיכ״ק מתחלף:

### פסוק כה
 <b>נוהו.</b> מדורו:

### פסוק כח
 <b>מתמהמה.</b> מתעכב, כמו (תהלים קיט ס): חשתי ולא התמהמהתי: 
 <b>בערבות.</b> מלשון ערבה ומישור:

### פסוק ל
 <b>חפוי.</b> מכוסה: 
 <b>יחף.</b> בלי מנעלים:

### פסוק לא
 <b>בקושרים.</b> בין אגודת המורדים: 
 <b>סכל.</b> ענץ טפשות:

### פסוק לב
 <b>הארכי.</b> שם מקום (לד) ואני ואני. הווי״ן נוספות בשניהם:

### פסוק לז
 <b>רעה.</b> חבר, ועל כי ישב עמו בתמידות, קראו רעה:


## פרק טז
### פסוק א
 <b>וצמד.</b> זוג, על שם שהולכים צמודים וחבורים יחד, והוא מלשון (במדבר יט טו): צמיד פתיל: 
 <b>חבושים.</b> חגורים באוכף לרכוב בהם, כמו (בראשית כב ג): ויחבוש את חמורו: 
 <b>מאה צמוקים.</b> מאה אשכלות ענבים יבשים: 
 <b>ומאה קיץ.</b> מאה לטרין תאנים יבשים: 
 <b>ונבל.</b> ונאד:

### פסוק ה
 <b>ומקלל.</b> ענין דברי קלון וחרפה, וכן (שמואל א ג יג): כי מקללים להם בניו:

### פסוק יב
 <b>אולי.</b> הלואי, כמו (ישעיהו לז ד): אולי ישמע:

### פסוק יג
 <b>בצלע.</b> בעבר ובצד, כמו (שמות כז כו): צלע המשכן: 
 <b>לעומתו.</b> נגדו: 
 <b>ועפר.</b> זרק עפר, ולתוספת ביאור אמר בעפר, וכן (תהלים פ י): ותשרש שדשיה:

### פסוק יד
 <b>וינפש.</b> ענין מנוחה ומרגוע המשיב את הנפש, כמו (שמות לא יז): שבת וינפש:

### פסוק כ
 <b>הבו.</b> הזמינו, כמו (בראשית יא ז): הבה נרדה:

### פסוק כא
 <b>נבאשת.</b> ענין תיעוב ומאוס, כדבר הנבאש:


## פרק יז
### פסוק ב
 <b>ורפה ידים.</b> ענין מורך לב ויאוש:

### פסוק ד
 <b>ויישר.</b> מלשון יושר, רוצה לומר הוטב בעיניו:

### פסוק ו
 <b>אם אין.</b> אם לאו:

### פסוק ח
 <b>שכול.</b> מי שבניו אבודים קרוי שכול, כמו (שם מג יד): כאשר שכלתי שכלתי:

### פסוק ט
 <b>הפחתים.</b> בורות וחפירות, כמו (לקמן יח יז): אל הפחת הגדול: 
 <b>מגפה.</b> רצה לומר מכת חרב:

### פסוק יא
 <b>ופניך.</b> אתה בעצמך: 
 <b>בקרב.</b> במלחמה, כמו (תהלים קמד א): המלמד ידי לקרב:

### פסוק יב
 <b>ונחנו.</b> מלשון חניה:

### פסוק יג
 <b>יאסף.</b> יכנס: 
 <b>והשיאו.</b> והגביהו: 
 <b>וסחבנו.</b> ענין גרירה והמשכה, כמו (ירמיהו כב יח): סחוב והשלך: 
 <b>הנחל.</b> העמק: 
 <b>צרור.</b> חתיכת עפר גסה, כמו (עמוס ט ט): ולא יפול צרור ארץ:

### פסוק יד
 <b>להפר.</b> לבטל:

### פסוק טז
 <b>יבולע.</b> ענין השחתה, כמו (לקמן כ יט): למה תבלע נחלת ה׳:

### פסוק יט
 <b>המסך.</b> וילון, כמו (שמות כו לו): ועשית מסך: 
 <b>ותשטח.</b> ופרשה, כמו (יחזקאל כו יד): משטח חרמים: 
 <b>הרפות.</b> חטים כתושים ונקלפים, כמו (משלי כז כב): בתוך הרפות בעלי, והוא מלשון רפיון, כי נרפו ונקלפו מקליפותיהם:

### פסוק כ
 <b>מיכל המים.</b> ענינו פלג המים, ואין לו חבר:

### פסוק כב
 <b>נעדר.</b> נחסר, כמו (ישעיהו מ כו): איש לא נעדר:

### פסוק כג
 <b>ויחבוש.</b> חגר האוכף:

### פסוק כח
 <b>משכב.</b> מצעות לשכב עליהם: 
 <b>וספות.</b> מזרקים, כמו (שמות יב כב): בדם אשר בסף: 
 <b>וכלי יוצר.</b> כלים מיוצר חרס: 
 <b>וקלי.</b> קמח משבלים צלוים: 
 <b>ופול ועדשים.</b> הם מיני קטניות: 
 <b>וקלי.</b> הוא קמח מקטניות צלוים:

### פסוק כט
 <b>ושפות בקר.</b> גבינות העשויות מחלב הבקר, ועל כי נעשית על ידי עשוי וכתישה, נקראו שפות, והוא מלשון (איוב לב כא): ושופו עצמותיו:


## פרק יח
### פסוק א
 <b>ויפקוד.</b> מנה אותם:

### פסוק ג
 <b>נס ננוס.</b> נברח:

### פסוק ד
 <b>אל יד.</b> אל מקום:

### פסוק ה
 <b>לאט.</b> ענין נחת, כמו (בראשית לג יד): אתנהלה לאטי:

### פסוק ח
 <b>וירב.</b> מלשון רבוי:

### פסוק ט
 <b>ויקרא.</b> מלשון מקרה: 
 <b>שובך.</b> כמו סובך בסמ״ך, והוא ענין ענף, כמו (שם כב יג): בסבך בקרניו ויקרא כן על שם שנאחזים ומסובכים זה בזה: 
 <b>האלה.</b> שם אילן מה:

### פסוק יא
 <b>עשרה כסף.</b> תרגם יונתן: עסר סלעין דכסף:

### פסוק יב
 <b>ולו אנכי.</b> ואם אנכי, וכן (שופטים ח יט): לו החייתם אותם:

### פסוק יג
 <b>או עשיתי.</b> אם עשיתי: 
 <b>יכחד.</b> ענין העלמה: 
 <b>מנגד.</b> מרחוק:

### פסוק יד
 <b>כן.</b> ענין טוב ונכון, כמו (שם יב ו): ולא יכין לדבר כן: 
 <b>אוחילה.</b> אבקש, כמו (מלכים ב ה ג): אחלי אדוני: 
 <b>שבטים.</b> שרביטים: 
 <b>ויתקעם.</b> ותחבם: 
 <b>בלב האלה.</b> באמצעית האלה, ועל כי הלב הוא באמצע הגוף, הושאל המלה ההיא לכל מצוע, וכן (דברים ד יא): עד לב השמים:

### פסוק טו
 <b>כלי יואב.</b> כלי זיינו:

### פסוק טז
 <b>חשך.</b> מנע, כמו (בראשית כב טז): ולא חשכת:

### פסוק יז
 <b>הפחת.</b> בור וחפירה: 
 <b>גל.</b> תל גדול:

### פסוק יח
 <b>מצבת.</b> מלשון מצבה, רוצה לומר בנין גבוה: 
 <b>יד אבשלום.</b> מקום אבשלום:

### פסוק יט
 <b>ארוצה.</b> ענין מהירות ההליכה:

### פסוק כב
 <b>ויהי מה.</b> רצה לומר יהיה מה שיהיה, ודוגמתו (איוב יג יג): ויעבור עלי מה, ופירושו יעבור מה שיעבור:

### פסוק כג
 <b>הככר.</b> המישור, והוא ככר הירדן:

### פסוק כח
 <b>סגר.</b> מסר, כמו (עמוס א ו): להסגיר לאדום:

### פסוק כט
 <b>ההמון.</b> העם הרב:

### פסוק ל
 <b>סוב.</b> מלשון סבוב והפנה: 
 <b>כה.</b> הנה:


## פרק יט
### פסוק א
 <b>וירגז.</b> ויחרד: 
 <b>עלית.</b> מלשון עלה: 
 <b>וכה.</b> וכן:

### פסוק ה
 <b>לאט.</b> עטף וכסה, כמו (מלכים א יט יג): וילט פניו באדרתו:

### פסוק ז
 <b>לו אבשלום.</b> אם אבשלום, כמו (שופטים ח יט): לוא החייתם:

### פסוק ט
 <b>ילין.</b> מלשון לינה:

### פסוק י
 <b>נדון.</b> מלשון דין וויכוח:

### פסוק יא
 <b>מחרישים.</b> שותקים:

### פסוק יד
 <b>תמרו.</b> כמו תאמרו באל״ף:

### פסוק יח
 <b>וצלחו.</b> ועברו, ודוגמתו (שם יד ו): ותצלח עליו רוח ה׳:

### פסוק יט
 <b>העברה.</b> רוצה לומר ספינה שעוברים בה רוחב המים: 
 <b>לעביר.</b> כמו להעביר:

### פסוק כ
 <b>העוה.</b> מלשון עון:

### פסוק כב
 <b>התחת.</b> האם במקום: 
 <b>קלל.</b> מלשון קלות ובזיון:

### פסוק כג
 <b>לשטן.</b> למקטרג:

### פסוק כה
 <b>בן שאול.</b> אף בן הבן יקרא בן: 
 <b>עשה.</b> תקן, וכן (בראשית יח ז): וימהר לעשות אותו: 
 <b>שפמו.</b> שער שעל השפה, וכן (ויקרא יג מה): ועל שפם יעטה:

### פסוק כז
 <b>רמני.</b> מלשון רמאות: 
 <b>אחבשה.</b> ענין תקון האוכף: 
 <b>לי.</b> לצרכי: 
 <b>פסח.</b> חגר:

### פסוק כח
 <b>וירגל.</b> ענין רכילות ולשון הרע, כמו (תהלים טו ג): לא רגל על לשונו:

### פסוק כט
 <b>אנשי מות.</b> רצה לומר חייבי מיתה: 
 <b>ותשת.</b> ותשם:

### פסוק ל
 <b>השדה.</b> הוא כולל כל הנחלה:

### פסוק לא
 <b>אחרי.</b> הוא כענין הואיל, כמו (יחזקאל כ לט): ואחר אם אינכם שומעים:

### פסוק לב
 <b>את המלך.</b> עם המלך: 
 <b>לשלחו.</b> ענין לויה:

### פסוק לג
 <b>כלכל.</b> ענין ספוק המזון, כמו (בראשית מה יא): וכלכלתי אותך:

### פסוק לה
 <b>כמה.</b> מהו המספר:

### פסוק לו
 <b>שרים ושרות.</b> משוררים ומשוררות:

### פסוק לז
 <b>יגמלני.</b> ענין השבת הטובה:

### פסוק מג
 <b>על איש ישראל.</b> אל איש ישראל: 
 <b>נשאת נשא.</b> ענין תשורה ומתן, כמו (אסתר ב י): ויתן משאת כיד המלך:

### פסוק מד
 <b>ידות.</b> חלקים: 
 <b>הקלתני.</b> מלשון קלות ובזיון: 
 <b>ויקש.</b> מלשון קשה:


## פרק כ
### פסוק א
 <b>נקרא.</b> מלשון מקרה: 
 <b>בליעל.</b> בלי עול שמים, רוצה לומר רשע: 
 <b>נחלה.</b> הוא חלק, וכפל הדבר במלות שונות:

### פסוק ב
 <b>ויעל.</b> ענין סלוק, כמו (במדבר ט כא): ונעלה הענן:

### פסוק ג
 <b>ויכלכלם.</b> הספיק מזונם: 
 <b>צרורות.</b> קשורות, כמו (בראשית מב לה): צרורות כספיהם:

### פסוק ד
 <b>הזעק.</b> אסוף בקול זעקה:

### פסוק ה
 <b>ויחר.</b> מלשון איחור ועכוב: 
 <b>המועד.</b> הזמן: 
 <b>יעדו.</b> ענין קביעות, כמו (מיכה ו ט): שמעו מטה ומי יעדה:

### פסוק ו
 <b>והציל.</b> מלשון הצלה או הוא מענין הפרשה, כמו (בראשית לא טז): אשר הציל אלהים:

### פסוק ז
 <b>והכרתי והפלתי.</b> תרגם יונתן: קשתיא וקלעיא:

### פסוק ח
 <b>עם האבן.</b> סמוך להאבן: 
 <b>מדו לבושו.</b> היא היא, וכפל המלה בשמות נרדפים, כמו (דניאל יב ב): אדמת עפר: 
 <b>מצומדת.</b> מחוברת, כמו (במדבר יט ט): צמיד פתיל: 
 <b>בתערה.</b> היא תיק החרב:

### פסוק ט
 <b>ותוחז.</b> מלשון אחוזה:

### פסוק יב
 <b>המסלה.</b> דרך הכבושה:

### פסוק יג
 <b>הוגה.</b> הוסר, כמו (ישעיהו כז ח): הגה ברוחו הקשה:

### פסוק טו
 <b>ויצורו.</b> מלשון מצור:

### פסוק יח
 <b>התמו.</b> מלשון תם והשלמה:

### פסוק יט
 <b>תבלע.</b> תשחית, כמו (שם כה ז): ובלע בהר הזה:

### פסוק כ
 <b>חלילה.</b> חולין וגנאי, וכפל המלה לרוב הזרות אצלו:

### פסוק כב
 <b>ויפצו.</b> ענין פזור:


## פרק כא
### פסוק ב
 <b>בקנאתו.</b> ענין כעס, כמו (דברים לב כא): הם קנאני בלא אל:

### פסוק ג
 <b>אכפר.</b> ענין בטול הרוגז, כמו (בראשית לב כא): אכפרה פניו: 
### פסוק ה
 <b>דמה.</b> חשב, כמו (שופטים כ ה): אותי דמו להרוג: 
 <b>נשמדנו.</b> מלשון השמדה וכליון:

### פסוק ו
 <b>והוקענום.</b> ענין תליה, כמו (במדבר כה ד): והוקע אותם לה׳:

### פסוק ז
 <b>בינותם.</b> כמו ביניהם:

### פסוק ט
 <b>ויוקיעום.</b> ותלאום: 
 <b>שבעתים.</b> מלשון שבע:

### פסוק י
 <b>השק.</b> יריעה עבה: 
 <b>הצור.</b> הסלע: 
 <b>נתך.</b> נשפך, כמו (שמות ט לג): ומטר לא נתך ארצה: 
 <b>לנוח.</b> רוצה לומר להתעכב:

### פסוק יב
 <b>בעלי.</b> אדוני:

### פסוק יג
 <b>המוקעים.</b> התלואים:

### פסוק יד
 <b>בצלע.</b> שם מקום: 
 <b>ויעתר.</b> ענין רצוי, כמו (בראשית כה כא): ויעתר לו ה׳:

### פסוק טז
 <b>וישבי בנוב.</b> כן היה שמו: 
 <b>הרפה.</b> הענקה, כמו (שם יד ה): ויכו את רפאים: 
 <b>קינו.</b> שם כלי זיין, ואין לו חבר:

### פסוק יח
 <b>בגוב.</b> הוא גזר האמור בדברי הימים (א כ ד): 
 <b>סף.</b> ובדברי הימים (שם) נאמר ספי, והוא הוא:

### פסוק יט
 <b>יערי אורגים.</b> כן שם אביו, ובדברי הימים (שם פסוק ה) נאמר בן יעיר, והוא הוא: 
 <b>בית הלחמי.</b> רוצה לומר הכה את בית הלחמי, והוא לחמי האמור בדברי הימים (שם): 
 <b>את גלית.</b> עם גלית, ורוצה לומר אף שהיה מלחמה עם גלית, לא יוכל לעזור לו, ובדברי הימים (שם) נאמר שהיה אחי גלית: 
 <b>כמנור אורגים.</b> תרגם יונתן: כאכסן דגרדאין, וכמו כן תרגם (שופטים טז יד): על יתד הארג, והוא העץ העגול שלפני האורג, יכרוך עליו חוטי השתי, ובמשנה יקראו כובד (שבת קיג א):

### פסוק כ
 <b>מדון.</b> מלשון מדה, ורוצה לומר בעל מדה גדולה, וכן (במדבר יג לב): אנשי מדות:

### פסוק כא
 <b>ויחרף.</b> ענין בזיון:


## פרק כב
### פסוק א
 <b>מכף.</b> מיד:

### פסוק ב
 <b>ומצודתי.</b> מבצר חזק: 
 <b>ומפלטי.</b> מצילי, ואמר ׳לי׳, לתוספת ביאור:

### פסוק ג
 <b>צורי.</b> מלשון צור וסלע, וכפל דבריו במלות שונות כדרך השיר: 
 <b>ומנוסי.</b> מלשון ניסה ובריחה: 
 <b>מחמס.</b> הוא כענין גזל:

### פסוק ה
 <b>אפפוני.</b> סבבוני, כמו (תהלים מ יג): כי אפפו עלי: 
 <b>משברי.</b> מלשון שבר: 
 <b>נחלי.</b> מלשון חולי, כמו (נחום ג יט): נחלה מכתך: 
 <b>יבעתוני.</b> מלשון בעתה וחרדה:

### פסוק ו
 <b>חבלי.</b> מכאובי, כמו (הושע יג יג): חבלי יולדה: 
 <b>קדמוני.</b> באו לפני, כמו (מיכה ו ו): במה אקדם ה׳: 
### פסוק ח
 <b>ויתגעש.</b> ענין התנודה והתנועה החזקה, כמו (ירמיהו מו ז): כנהרות יתגעשו מימיו: 
 <b>ירגזו.</b> יחרדו:

### פסוק י
 <b>וערפל.</b> כעין עב הענן:

### פסוק יא
 <b>כרוב.</b> מלאך ורבותינו ז״ל אמרו (חגיגה יג ב): כרביא, והוא התרגום של נער, כי דמות אדם להנה: 
 <b>ויעף.</b> ענין פריחה:

### פסוק יב
 <b>וישת.</b> ענין שימה, כמו (תהלים עג ט): שתו בשמים פיהם: 
 <b>חשרת.</b> ענין קשור, כמו (מלכים א ז לג): וחשוקיהם וחשוריהם:

### פסוק יג
 <b>מנגה.</b> ענין הארה וזריחה:

### פסוק טו
 <b>ויהם.</b> מלשון מהומה:

### פסוק טז
 <b>אפיקי.</b> כן יקרא המים הנגרים בחוזק ורודפים, וכן (איוב ו טו): כאפיק נחלים: 
 <b>מנשמת.</b> מלשון נשימה ונשיבת הפה:

### פסוק יז
 <b>ימשני.</b> ענין הוצאה, כמו (שמות ב י): מן המים משיתהו:

### פסוק יח
 <b>אמצו.</b> ענין חוזק:

### פסוק יט
 <b>אידי.</b> ענין מקרה רע, כמו (איוב לא ג): הלא איד לעול: 
 <b>משען.</b> ענין סעד:

### פסוק כ
 <b>יחלצני.</b> ענין הוצאה ושליפה, כמו (תהלים פא ח): בצרה קראת ואחלצך:

### פסוק כא
 <b>יגמלני.</b> מלשון גמול ותשלום שכר: 
 <b>כבור.</b> מלשון ברור ונקי:

### פסוק כו
 <b>גבור.</b> ענינו כמו גבר, וכן נאמר בתהלים (יח כו), והוא תרגום של איש:

### פסוק כז
 <b>נבר תתבר.</b> מלשון ברור ונקי: 
 <b>עקש תתפל.</b> ענין שניהם עקמימות, כמו (דברים לב ה): דור עקש ופתלתול, והוא בדרך ההופך:

### פסוק כט
 <b>יגיה.</b> מלשון נוגה ואורה: 
 <b>חשכי.</b> מלשון חושך:

### פסוק ל
 <b>גדוד.</b> צבאות עם: 
 <b>אדלג.</b> ענין קפיצה: 
 <b>שור.</b> ענין חומה, כמו (בראשית מט כב): בנות צעדה עלי שור:

### פסוק לא
 <b>צרופה.</b> מלשון צרוף וזקוק:

### פסוק לב
 <b>מבלעדי.</b> ענינו כמו זולת: 
 <b>צור.</b> ענין חוזק:

### פסוק לג
 <b>מעוזי.</b> מחזקי: 
 <b>חיל.</b> כח: 
 <b>ויתר.</b> ענין דלוג וקפיצה, כמו (חבקוק ג ו): ראה ויתר גוים:

### פסוק לד
 <b>משוה.</b> משים, כי ׳וישם׳ (בראשית ד טו), תרגם אונקלוס ושוי: 
 <b>במתי.</b> ענין גבהות:

### פסוק לה
 <b>ונחת.</b> מלשון חתת ושבירה:

### פסוק לו
 <b>וענתך.</b> מלשון ענוה: 
 <b>תרבני.</b> מלשון רבוי:

### פסוק לז
 <b>צעדי.</b> פסיעותי, כמו (לעיל ו יג): ויהי כי צעדו: 
 <b>מעדו.</b> ענין החלקה והשמטה מן המקום, כמו (תהלים לז לא): לא תמעד אשוריו: 
 <b>קרסולי.</b> תרגום של ׳כרעים׳ (ויקרא יא כא), הוא קרסולין: 
### פסוק לח
 <b>כלותם.</b> מלשון כליון:

### פסוק לט
 <b>ואמחצם.</b> ענין הכאה ופציעה, כמו (תהלים קי ו): מחץ ראש:

### פסוק מ
 <b>ותזרני.</b> מלשון אזור וחגורה: 
 <b>תכריע.</b> ענין הנפילה על הכרעים: 
 <b>קמי.</b> האויבים הקמים עלי:

### פסוק מא
 <b>תתה.</b> נתת: 
 <b>עורף.</b> הוא אחורי הפנים: 
 <b>ואצמיתם.</b> ענין כריתה, כמו (שם קא ה): אותו אצמית:

### פסוק מב
 <b>ישעו.</b> ענין הפנה, כמו (ישעיהו וז ח): ולא ישעה אל המזבחות: 
 <b>ענם.</b> מלשון עניה ותשובה:

### פסוק מג
 <b>ואשחקם.</b> ענין כתישה, כמו (שמות ל לו): ושחקת ממנה הדק: 
 <b>אדקם.</b> מלשון דק: 
 <b>ארקעם.</b> ענין רדוד ושטיחה, כמו (שם לט ג): וירקעו את פחי הזהב:

### פסוק מד
 <b>ותפלטני.</b> ענין הצלה:

### פסוק מה
 <b>יתכחשו.</b> מלשון כחש ושקר:

### פסוק מו
 <b>יבולו.</b> ענין כמישה, כמו (ירמיהו ח יג): והעלה נבל: 
 <b>ויחגרו.</b> מלשון חגר ופסח:

### פסוק מז
 <b>צורי.</b> חזקי:

### פסוק מח
 <b>ומוריד.</b> מלשון ירידה:

### פסוק מט
 <b>ומקמי.</b> האויבים הקמים עלי:

### פסוק נא
 <b>מגדול.</b> מלשון גדול:


## פרק כג
### פסוק א
 <b>נאם.</b> מענין אמירה ודבור: 
 <b>הגבר.</b> האיש: 
 <b>על.</b> למעלה, וכן (איוב לו לג): מקנה אף על עולה: 
 <b>ונעים.</b> ענין עריבות ומתיקות:

### פסוק ב
 <b>ומלתו.</b> ענין דבור, כמו (תהלים קלט ד): כי אין מלה בלשוני:

### פסוק ד
 <b>עבות.</b> עננים: 
 <b>מנוגה.</b> ענין הארה וזריחה: 
 <b>דשא.</b> חציר:

### פסוק ה
 <b>ערוכה.</b> ענין סדור: 
 <b>חפץ.</b> רצון:

### פסוק ו
 <b>מנד.</b> מלשון נדידה: 
 <b>כלהם.</b> מלשון כל:

### פסוק ז
 <b>בשבת.</b> ענין בטול, כמו (ישעיהו יד ד): שבת נוגש:

### פסוק ח
 <b>השלשי.</b> ענין גבורים ונכבדים, כמו (שמות יד ז): ושלשים על כלו, ונפלה מ״ם הרבים, וכן (מלכים ב יא ד): לכרי ולרצים ומשפטו: לכרים:

### פסוק ט
 <b>בחרפם.</b> מלשון חרפה ובזיון: 
 <b>ויעלו.</b> נסתלקו, כמו (איוב ה כו): כעלות גדיש:

### פסוק י
 <b>יגעה.</b> מלשון יגיעה ועייפות: 
 <b>לפשט.</b> ענין הסרת המלבוש:

### פסוק יא
 <b>לחיה.</b> רוצה לומר לעדה, וכן (תהלים סח יא): חיתך ישבו בה: 
 <b>חלקת.</b> אחוזת שדה:

### פסוק טו
 <b>ויתאוה.</b> מלשון תאוה וחשק:

### פסוק טז
 <b>ויסך.</b> מלשון נסך:

### פסוק יז
 <b>ה׳.</b> כמו מה׳:

### פסוק יח
 <b>עורר.</b> מלשון התעוררות ותנועה:

### פסוק יט
 <b>הכי.</b> המלה ההיא עם הה״א התימה, מורה על אמתת הדבר:

### פסוק כ
 <b>איש חי.</b> איש מזורז, וכאשר יאמרו הבריות:

### פסוק כא
 <b>בשבט.</b> בשרביט:

### פסוק כד
 <b>בית לחם.</b> מבית לחם:


## פרק כד
### פסוק א
 <b>לחרות.</b> מלשון חרון אף: 
 <b>ויסת.</b> מלשון הסתה:

### פסוק ב
 <b>שוט.</b> ענין ההליכה אנה ואנה, וכן (איוב א ז): משוט בארץ: 
 <b>ופקדו.</b> ענין מנין ומספר:

### פסוק ד
 <b>לפני המלך.</b> כמו מלפני המלך:

### פסוק ה
 <b>הנחל.</b> העמק:

### פסוק ח
 <b>וישוטו.</b> הלכו אנה ואנה:

### פסוק י
 <b>אחרי כן.</b> אחרי אשר, וכן (בראשית יט ח): כי על כן באו, ורוצה לומר על אשר באו: 
 <b>נסכלתי.</b> מלשון סכלות ושטות:

### פסוק יב
 <b>נוטל עליך.</b> משא עליך, וכן (משלי כז ג): ונטל החול:

### פסוק יג
 <b>התבוא.</b> בה״א השאלה: 
 <b>נסך.</b> תהיה נס ובורח:

### פסוק יד
 <b>צר.</b> מלשון צרה ודחק:

### פסוק טו
 <b>מועד.</b> זמן:

### פסוק טז
 <b>וינחם.</b> ענין הפוך מחשבה: 
 <b>רב.</b> ענינו כמו די, וכן (דברים ג כו): רב לך: 
 <b>הרף.</b> מלשון רפיון:

### פסוק יז
 <b>העויתי.</b> מלשון עון:

### פסוק כ
 <b>וישקף.</b> ענין הבטה וראיה: 
 <b>עליו.</b> סמוך לו: 
 <b>אפיו.</b> על פניו:

### פסוק כא
 <b>ותעצר.</b> ענין מניעה, וכן (שם יא יז): ועצר את השמים:

### פסוק כב
 <b>והמרגים.</b> הוא לוח עץ ובתחתיתו תחובים אבנים דקים, ובו דשים התבואה, וכן (ישעיהו מא טו): למורג חרוץ:

### פסוק כד
 <b>מאותך.</b> מאתך, וכן (יחזקאל ג כב): ושם אדבר אותך: 
 <b>במחיר.</b> ענין דמי הדבר וערכו, כמו (ישעיהו נה א): ובלא מהיר יין וחלב:

### פסוק כה
 <b>ויעתר.</b> נתרצה, כמו (בראשית כה כא): ויעתר לו ה׳:

