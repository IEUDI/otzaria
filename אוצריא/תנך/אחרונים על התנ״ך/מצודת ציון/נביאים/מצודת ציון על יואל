<h1>מצודת ציון על יואל</h1>
רבי דוד אלטשולר
<h1>פרק א</h1>
<h2>פסוק ב</h2>
<b>והאזינו.</b> הטו אוזן לשמוע:
<h2>פסוק ג</h2>
<b>עליה.</b> בעבורה:
<h2>פסוק ד</h2>
<b>יתר.</b> מל׳ נותר: 
<b>הגזם.</b> הארבה הילק החסיל כולם שמות מיני חגבים:
<h2>פסוק ה</h2>
<b>הקיצו.</b> ענין הערה מן השינה: 
<b>והילילו.</b> מל׳ יללה: 
<b>עסיס.</b> כן נקרא היין והן וכעסיס דמם ישכרון (ישעיהו מ״ט:כ״ו):
<h2>פסוק ו</h2>
<b>עצום.</b> חזק בכח: 
<b>ומתלעות.</b> הם השינים הגסות כמו מתלעות עול (איוב כ״ט:י״ז):
<h2>פסוק ז</h2>
<b>לקצפה.</b> מל׳ קצף ור״ל למארה: 
<b>חשף חשפה.</b> קלף קליפת׳ והוא מל׳ מחשף הלבן (בראשית ל׳:ל״ז) שהוא ענין גלוי כי בהקלף קליפות העץ נעשה מגולה: 
<b>הלבינו.</b> מל׳ לבן: 
<b>שריגיה.</b> ענביה כמו ובגפן ג׳ שריגים (שם מ):
<h2>פסוק ח</h2>
<b>אלי.</b> ענין קינה כי שא קינה (יחזק׳ יט) ת״י אליא:
<h2>פסוק י</h2>
<b>שדד.</b> ענין עושק: 
<b>אבלה.</b> ענין השחתה כמו אבל תירוש (ישעי׳ כד): 
<b>הוביש.</b> מל׳ יבשות: 
<b>תירוש.</b> יין: 
<b>אמלל.</b> ענין כריתה כמו כי אמלל אני (תהילים ו׳:ג׳): 
<b>יצהר.</b> שמן:
<h2>פסוק יא</h2>
<b>הובישו.</b> מל׳ בושה: 
<b>אכרים.</b> כן יקראו עובדי אדמה כמו וקראו אכר אל אבל (עמוס ה׳:ט״ז):
<h2>פסוק יב</h2>
<b>הובישה.</b> מל׳ יבשות: 
<b>אמללה.</b> נכרתה: 
<b>הוביש.</b> מל׳ יבשות ר״ל נפסק:
<h2>פסוק יד</h2>
<b>קדשו.</b> ענין הזמנה כמו קדשו מלחמה (לקמן ד): 
<b>צום.</b> תענית: 
<b>עצרה.</b> ואסיפה וכן עצרת בוגדים (ירמי׳ ט):
<h2>פסוק טו</h2>
<b>אהה.</b> ענין לשון צעקת יללה:
<h2>פסוק יז</h2>
<b>עבשו.</b> כמו עפשו בפ״א ולשון עפוש ידוע בדרז״ל ובא הבי״ת במקום הפ״א וכן בזר עמים (תהלים סח): 
<b>פרודות.</b> ת״י גרבי דחמרא: 
<b>מגרפתיהם.</b> ת״י מגופתהון ושם מגופה ידוע בדרז״ל שהוא כסוי החביות: 
<b>נהרסו.</b> מלשון הריסה ונתיצה: 
<b>ממגורות.</b> כן יקראו אוצרות התבואה וכן העוד הזרע במגורה (חגי ב׳:י״ט): 
<b>הוביש.</b> מלשון יבשות:
<h2>פסוק יח</h2>
<b>מה.</b> המלה ההוא הונחה על ההפלגה וכן מה רב טובך (תהלים ל״א): 
<b>נבכו.</b> ענין בלבול וכן נבוכים הם בארץ (שמות י״ד:ג׳):
<h2>פסוק יט</h2>
<b>אכלה.</b> שרפה: 
<b>נאות.</b> ענין מדור כמו נאות השלום (ירמיה כ״ה): 
<b>מדבר.</b> מקום המרעה רחוק מהישוב יקרא גם הוא מדבר וכן מעט הצאן ההנה במדבר (ש״א י״ז): 
<b>ולהבה.</b> שלהבת: 
<b>להטה.</b> ענין שרפה כמו אש לוהט (תהלים ק״ד):
<h2>פסוק כ</h2>
<b>בהמות שדי.</b> ועל החיות יאמר וכן ושן בהמות (דברים ל״ב) ות״א חיות ברא תערוג. הוא ענין צעקה כמו כאיל תערוג על אפיקי מים (תהלים מ״ב): 
<b>אפיקי מים.</b> כן יקראו המקומות שהמים נגרים שם בחוזק ושוטפים:
<h1>פרק ב</h1>
<h2>פסוק א</h2>
<b>והריעו.</b> מלשון תרועה: 
<b>ירגזו.</b> ענין תנועת חרדה כמו רגשו ואל תחטאו (שם ד):
<h2>פסוק ב</h2>
<b>וערפל.</b> הוא עב הענן: 
<b>כשחר.</b> האור הבוקר: 
<b>פרש.</b> מלשון פרישה ושטיחה:
<h2>פסוק ג</h2>
<b>תלהט.</b> ענין שריפה: 
<b>להבה.</b> שלהבת: 
<b>פליטה.</b> ענין שארית כמו פליט ושריד (איכה ב׳):
<h2>פסוק ד</h2>
<b>וכפרשים.</b> הם הרגילים לרכוב על סוסים: 
<b>ירוצון.</b> מלשון ריצה ורדיפת ההליכה:
<h2>פסוק ה</h2>
<b>ירקדון.</b> מלשון רקוד וקפיצה: 
<b>קש.</b> תבן דק: 
<b>ערוך.</b> מסודר:
<h2>פסוק ו</h2>
<b>יחילו.</b> מלשון חיל וחלחלה: 
<b>פארור.</b> כעין קדרה כמו ובשלו בפרור (במדבר י״א:ח׳) והאל״ף נוספת:
<h2>פסוק ז</h2>
<b>יעבטון.</b> אין לו דמיון ופתרונו לפי ענין עקום ומעוקל: 
<b>אורחותם.</b> מלשון אורח ודרך:
<h2>פסוק ח</h2>
<b>ידחקון.</b> מלשון דחק: 
<b>גבר.</b> איש יאמר בלשון שאלה על הארבה: 
<b>במסלתו.</b> מלשון ודרך: 
<b>ובעד.</b> ענינו כמו על וכן וכפר בעדו (ויקרא ט״ז): 
<b>השלח.</b> כן יקרא החרב וכן ואיש שלחו בידו (דברי הימים ב׳ כ״ג): 
<b>יפלו.</b> ישכנו כמו על פני כל אחיו נפל (בראשית כ״ה:י״ח): 
<b>יבצעו.</b> ענין חתוך כי פתות אותה פתים (ויקרא ב׳:ו׳) ת״א בצע יתיה בצועין:
<h2>פסוק ט</h2>
<b>ישוקו.</b> ענין השמעת קול כמו כמשק גבים (ישעיה ל״ג): 
<b>בעד.</b> בדרך וכן בעד החלון (שופטים ה׳):
<h2>פסוק י</h2>
<b>רגזה.</b> ענין תנועת החרדה: 
<b>רעשו.</b> ענין רעדה: 
<b>קדרו.</b> ענין שחרות כמו קודר שחותי (תהלים לה): 
<b>אספו.</b> ענין הכנסה וכן ואין איש מאסף אותם (שופטים י״ט:ט״ו): 
<b>נגהם.</b> ענין הארה וזריחה כמו מנוגה נגדו (תהלים י״ח):
<h2>פסוק יא</h2>
<b>נתן.</b> ר״ל השמיע: 
<b>חילו.</b> מלשון חיל וצבאות עם: 
<b>יכילנו.</b> ענין הסבלה והחזקה כמו מרבה להכיל (יחזקאל כ״ו):
<h2>פסוק יב</h2>
<b>עדי.</b> אלי כמו האזינה עדי (במדבר כ״ג):
<h2>פסוק יג</h2>
<b>וקרעו.</b> ר״ל פתחו והסירו ערלת לבבכם להראות הכנעה: 
<b>ונחם.</b> ענין חרטה:
<h2>פסוק טו</h2>
<b>קדשו.</b> הזמינו: 
<b>קראו.</b> הכריזו: 
<b>עצרה.</b> ענין קבוץ ואסיפה:
<h2>פסוק טז</h2>
<b>קהל.</b> אסיפת עם: 
<b>עוללים.</b> קטנים: 
<b>מחפתה.</b> מל׳ חפוי ומכוסה:
<h2>פסוק יז</h2>
<b>חוסה.</b> מל׳ חוס וחמלה:
<h2>פסוק יח</h2>
<b>ויקנא.</b> מל׳ קנאה:
<h2>פסוק כ</h2>
<b>והדחתיו.</b> מל׳ דחיה: 
<b>פניו.</b> ר״ל ראשו ותחלתו: 
<b>האחרון.</b> המערב קרוי אחור וכן עד הים האחרון (דברים לד): 
<b>באשו.</b> ענין סרחון: 
<b>צחנתו.</b> עניינו כמו באשו ואין לו דמיון, ובפייט כל נדרי צחן הסר:
<h2>פסוק כב</h2>
<b>דשאו.</b> מלשון דשא ועשב: 
<b>נאות.</b> מדור: 
<b>נשא.</b> טען וגדל: 
<b>חילם.</b> מל׳ חיל וכח, ור״ל פריים:
<h2>פסוק כג</h2>
<b>המורה.</b> כן יקרא הגשם היורד אחר הזריעה כי מרוה ומשביע הארץ והזרעים וכן יורה ומלקוש (דברים י״א): 
<b>לצדקה.</b> כמו בצדקה ובא הלמ״ד במקום הבי״ת כמו ישבת לכסא (תהילים ט׳:ה׳) ומשפטו בכסא: 
<b>ומלקוש.</b> הוא מטר המאוחר היורד על הקשין ועל המלילות:
<h2>פסוק כד</h2>
<b>הגרנות.</b> מקום שאוצרים שם התבואה: 
<b>בר.</b> תבואה כמו לשבר בר (ראשית מ״ב): 
<b>והשיקו.</b> ענין השמעת קול כמו כמשק גבים (ישעיה ל״ג): 
<b>היקבים.</b> הם הבורות שהיין והשמן יורד בהם:
<h2>פסוק כו</h2>
<b>והללתם.</b> מלשון הלול ושבח: 
<b>להפליא.</b> מלשון פלא ותמהון:
<h1>פרק ג</h1>
<h2>פסוק א</h2>
<b>אשפוך.</b> ר״ל אתן בשיעור מרובה כשופך דבר מה: 
<b>כל בשר.</b> ר״ל כל אדם כמו לכל בשר (שם סו): 
<b>חזיונות.</b> מל׳ חזון ומראה נבואה:
<h2>פסוק ג</h2>
<b>ונתתי.</b> כמו ואתן: 
<b>מופתים.</b> מל׳ מופת ואות: 
<b>ותמרות.</b> מל׳ אילן תמר:
<h2>פסוק ה</h2>
<b>פליטה.</b> ענין הצלה כמו ומפלט לי (ש״ב כב): 
<b>ובשרידים.</b> ענין שארית כמו עם שרידי חרב (ירמיה לא):
<h1>פרק ד</h1>
<h2>פסוק א</h2>
<b>שבות.</b> מלשון שבי:
<h2>פסוק ב</h2>
<b>ונשפטתי.</b> ענין ויכוח:
<h2>פסוק ג</h2>
<b>ואל עמי.</b> כמו ועל עמי: 
<b>ידו.</b> ישליכו כמו ידו אליה (שם ג):
<h2>פסוק ד</h2>
<b>גלילות.</b> מחוזות: 
<b>ואם גומלים.</b> גם תחילת המעשה יקרא בלשון גמול וכן שגמלת לנו (תהלים קלז): 
<b>קל.</b> ענין מהירות כי דבר קל מהר בלכתו:
<h2>פסוק ז</h2>
<b>מעירם.</b> מל׳ התעוררות:
<h2>פסוק ח</h2>
<b>ומכרתי.</b> ענין מסירה כמו כי צורם מכרם (דברים ל״ב:ל׳):
<h2>פסוק ט</h2>
<b>קדשו.</b> הזמינו: 
<b>העירו.</b> מל׳ התעוררות:
<h2>פסוק י</h2>
<b>כותו.</b> מל׳ כתישה וטחינה: 
<b>אתיכם.</b> שם כלי עשוי לחפור בו כמו ואת אתו (ש״א יג): 
<b>לחרבות.</b> מל׳ חרב: 
<b>ומזמרותיכם.</b> שם הכלי שכורתים בו הזמורות וכן וחניתותיהם למזמרות (ישעיה ב): 
<b>לרמחים.</b> הוא מכלי מלחמה: 
<b>החלש.</b> תש הכח:
<h2>פסוק יא</h2>
<b>עושו.</b> התקבצו וכן ת״י ויתכנשון ויתכן שהוא בדרך שאלה מן ועיש על בניה תנחם (איוב ל״ח:ל״ב) שהם קבוצת כוכבים: 
<b>הנחת.</b> ענין ירידה כמו מי יחת עלינו (ירמיהו כ״א:י״ג):
<h2>פסוק יב</h2>
<b>יעורו.</b> מל׳ התעוררות:
<h2>פסוק יג</h2>
<b>מגל.</b> הוא החרמש והוא כלי עשוי לקצור בו וכן ותופש מגל (שם ג): 
<b>בשל.</b> ענין גמר הגידול: 
<b>גת.</b> הוא המקום שדורכים בו הענבים: 
<b>השיקו.</b> ענין השמעת קול:
<h2>פסוק יד</h2>
<b>החרוץ.</b> ענין חתוך וגזור וכן אתה חרצת (מ״א כ):
<h2>פסוק טו</h2>
<b>קדרו.</b> ענין חשך ושחרות: 
<b>אספו.</b> הכניסו: 
<b>נגהם.</b> ענין אורה וזריחה:
<h2>פסוק טז</h2>
<b>מחסה.</b> מל׳ חסיון: 
<b>ומעוז.</b> ענין חוזק:
<h2>פסוק יח</h2>
<b>יטפו.</b> מל׳ הטפה והזלה: 
<b>עסיס.</b> כן נקרא היין וכן על עסיס כי נכרת (לעיל א): 
<b>אפיקי.</b> כן יקראו המקומות שנגרים שם המים בחוזק: 
<b>נחל.</b> עמק: 
<b>השטים.</b> שם מקום:
<h2>פסוק יט</h2>
<b>מחמס.</b> ענין עושק וגזל:
<h2>פסוק כ</h2>
<b>תשב.</b> ענין עכבה וקיים:
<h2>פסוק כא</h2>
<b>ונקיתי.</b> מל׳ נקי וברור:
