# מצודת ציון על מלכים א
רבי דוד אלטשולר
## פרק א
### פסוק א
 <strong>יחם.</strong> מלשון חמימות:

### פסוק ב
 <strong>סכנת.</strong> מחממת, כמו (קהלת י ט) בוקע עצים יסכן בה:

### פסוק ד
 <strong>ידעה.</strong> הוא כינוי למשכב:

### פסוק ט
 <strong>ומריא.</strong> שור פטם: 
 <strong>אבן הזוחלת.</strong> נקרא כן על שם שהיו המים זוחלין ונגרים סמוך לה:

### פסוק יד
 <strong>ומלאתי.</strong> ענין השלמה:

### פסוק טז
 <strong>ותקד.</strong> כפפה הקדקוד:

### פסוק כא
 <strong>חטאים.</strong> הוא מענין חסרון, וכן (שופטים כ טז) קולע אל השערה ולא יחטיא:

### פסוק כב
 <strong>עודנה.</strong> מלשון עדיין:

### פסוק ל
 <strong>תחתי.</strong> במקומי:

### פסוק לג
 <strong>הפרדה.</strong> הוא הבא מן הסוס והחמור: 
 <strong>גיחון.</strong> שם נחל, והוא השלוח, כן תרגם יונתן:

### פסוק לו
 <strong>אמן.</strong> הוא ענין בקשה על קיום הדבר:

### פסוק לח
 <strong>והכרתי והפלתי.</strong> תרגם יונתן: וקשתיא וקלעיא: 
 <strong>על גיחון.</strong> אל גיחון:

### פסוק לט
 <strong>קרן.</strong> כלי עשוי דמות קרן:

### פסוק מא
 <strong>הקרואים.</strong> המזומנים להסעודה, כמו (שמואל א ט יג) אחרי כן יאכלו הקרואים: 
 <strong>הקריה.</strong> העיר:

### פסוק מב
 <strong>איש חיל.</strong> אדם מעולה ומזורז:

### פסוק מה
 <strong>ותהם.</strong> מלשון המיה:

### פסוק נא
 <strong>כיום.</strong> כעת, כי יום הוא כמו עת, והכ״ף באה לאמתת הדבר, כמו (בראשית כה לא) מכרה כיום:

### פסוק נב
 <strong>משערתו.</strong> משער ראשו:


## פרק ב
### פסוק ז
 <strong>קרבו אלי.</strong> קרבו אותי:

### פסוק ח
 <strong>קללני.</strong> מלשון קלות ובזיון: 
 <strong>נמרצת.</strong> חזקה, כמו (מיכה ב י) וחבל נמרץ:

### פסוק טו
 <strong>שאלה.</strong> ענין בקשה:

### פסוק כד
 <strong>הכינני.</strong> הכין אותי:

### פסוק כה
 <strong>ויפגע.</strong> ענין מכת מות, כמו (שמואל ב א טו) גש פגע בו:

### פסוק כו
 <strong>התענית.</strong> מלשון עינוי וצער:

### פסוק כז
 <strong>למלא.</strong> ענין השלמה:

### פסוק ל
 <strong>ענני.</strong> מלשון עניה ותשובה:

### פסוק לו
 <strong>אנה ואנה.</strong> לכאן ולכאן:

### פסוק מ
 <strong>ויחבוש.</strong> ענין תקון האוכף, כמו (שם יז כג) ויחבוש את החמור:

### פסוק מה
 <strong>נכון.</strong> מתוקן:


## פרק ג
### פסוק ט
 <strong>שומע.</strong> רצה לומר: מבין: 
 <strong>הכבד.</strong> הרבה, כמו (שמות יב לח) מקנה כבד מאוד:

### פסוק יא
 <strong>יען.</strong> בעבור:

### פסוק טו
 <strong>ויקץ.</strong> ענין הערה משינה:

### פסוק יז
 <strong>בי.</strong> הוא ענין בקשה:

### פסוק כא
 <strong>ואתבונן.</strong> ענין הסתכלות בעיון רב, וכן (ישעיהו יד טז) עליך יתבוננו:

### פסוק כה
 <strong>גזרו.</strong> חתכו:

### פסוק כו
 <strong>נכמרו.</strong> נתחממו, כמו (איכה ה י) עורנו כתנור נכמרו, והוא ענין חמלה וכן (בראשית מג ל) נכמרו רחמיו:


## פרק ד
### פסוק ה
 <strong>הנצבים.</strong> הממונים, כמו (שמואל א יג ג) נציב פלשתים:

### פסוק ז
 <strong>וכלכלו.</strong> ענין הספקת הצורך, כמו (שמואל ב יט לג) והוא כלכל את המלך:

### פסוק יא
 <strong>דאר.</strong> מחוז דאר, וכן (יהושע וז יא) שלשת הנפת:

### פסוק יב
 <strong>מעבר.</strong> מצד:

### פסוק יג
 <strong>חבל.</strong> המחוז תקרא חבל, כי בחבל תחלק נחלה, וכן (שם יט ט) מחבל בני יהודה: 
 <strong>ארגוב.</strong> שם האדם, אשר משל בה מאז, וכן (דברים ג ד) כל חבל ארגוב:


## פרק ה
### פסוק ג
 <strong>בריאים.</strong> שמנים, כמו (שופטים ג׳:י״ז וז) ועגלון איש בריא: 
 <strong>רעי.</strong> רועים במרעה: 
 <strong>מאיל צבי ויחמור.</strong> הם שמות מיני חיות טהורות: 
 <strong>וברברים אבוסים.</strong> עופות הבאים מארץ ברבריא, והיו מפוטמות על האבוס, והוא המקום המיוחד להאכילם, ודוגמתו (ישעיהו א ג) וחמור אבוס בעליו:

### פסוק ד
 <strong>רדה.</strong> מושל, כמו (תהלים קי ב) רדה בקרב אויביך: 
 <strong>מכל עבריו.</strong> מכל צדדיו:

### פסוק ו
 <strong>ארות.</strong> אבוס בעליו (ישעיהו א ג), תרגומו: אורויא דמרוהי: 
 <strong>פרשים.</strong> הם הרגילים מאד ברכיבה:

### פסוק ז
 <strong>יעדרו.</strong> יחסרו, כמו (שם מ כו) איש לא נעדר:

### פסוק ח
 <strong>ולרכש.</strong> שם מין בהמה ממהרת לרוץ, וכן (אסתר ח יד) רוכבי הרכש:

### פסוק י
 <strong>ותרב.</strong> מלשון רבוי:

### פסוק יג
 <strong>האזוב.</strong> שם עשב מה: 
 <strong>בקיר.</strong> בכותל: 
 <strong>הרמש.</strong> הם השרצים הנמוכים קצרי הרגל הרוחשים בארץ, כמו (בראשית א כו) הרמש הרומש על הארץ:

### פסוק יח
 <strong>הניח.</strong> מלשון מנוחה: 
 <strong>אין שטן.</strong> אין מקטרג: 
 <strong>פגע.</strong> ענין פגישה, וכן (שם כח יא) ויפגע במקום:

### פסוק כ
 <strong>הלבנון.</strong> שם יער:

### פסוק כג
 <strong>דברות.</strong> ענינו קורות קשורות יחד להנהיג אותם דרך המים, כי וינהג את הצאן (שמות ג א), תרגומו: ודבר, וכן (ישעיהו ה יז) ורעו כבשים כדברים:

### פסוק כה
 <strong>כתית.</strong> עשוי מזיתים כתושים, שהוא יותר טוב מהעשוי מזיתים טחונים: 
 <strong>כה יתן.</strong> כן היה נותן:

### פסוק כט
 <strong>סבל.</strong> ענין משא, כמו (שם י כז) יסור סבלו מעל שכמך: 
 <strong>חוצב.</strong> כן נקרא כריתות האבנים ממקום גדולם, כמו (שם ה ב) וגם יקב חצב בו:

### פסוק ל
 <strong>משרי הנצבים.</strong> כמו משרים הנצבים: 
 <strong>הרדים.</strong> המושלים ונוגשים:

### פסוק לא
 <strong>יקרות.</strong> כבדות ומקשיות: 
 <strong>גזית.</strong> מלשון גזיזה, ורוצה לומר: מסותתות ביושר:

### פסוק לב
 <strong>ויפסלו.</strong> ענין השואת והחלקת פני האבנים, כמו (שמות לד א) פסל לך: 
 <strong>בוני.</strong> אומני בנין: 
 <strong>והגבלים.</strong> אנשי גבל, שהיו אומנים בקיאים, כמו שכתוב (יחזקאל כז ט) זקני גבל וגו׳ מחזיקי בדקך:


## פרק ו
### פסוק א
 <strong>זיו.</strong> ענין זוהר ונוגה, כי מנוגה נגדו (שמואל ב כב יג), תרגומו: מזיו יקריה, וחודש אייר נקרא זיו, על שם זוהר הפרחים והנצנים הנראים אז בארץ:

### פסוק ג
 <strong>והאולם.</strong> הוא כמו בית שער:

### פסוק ד
 <strong>חלוני.</strong> כמו חלונות: 
 <strong>שקופים.</strong> ענין הבטה, כמו (בראשית כו ח) וישקף אבימלך: 
 <strong>אטומים.</strong> סתומים, כמו (ישעיהו לג טו) אוטם אזנו:

### פסוק ה
 <strong>קיר.</strong> כותל: 
 <strong>יציע.</strong> שם חדר מה, ונקרא יציע וצלע, יציע היה נקרא, על שם שהוא מקום צנוע, וצלע היה נקרא, על שם שהוא בצלע בצד, הבית: 
 <strong>ולדביר.</strong> בית קדש הקדשים קרויה דביר, על שם שהדבור יוצא משם, ואף המחיצה המפסקת בינה לההיכל קרויה דביר, כמו בית קדש הקדשים עצמה:

### פסוק ו
 <strong>והתיכונה.</strong> האמצעית: 
 <strong>מגרעות.</strong> מלשון גרעון:

### פסוק ז
 <strong>מסע.</strong> מלשון הסעה ועקירה: 
 <strong>ומקבות.</strong> הוא הפטיש החד בראשו האחד, ובו פוסלין את האבנים:

### פסוק ח
 <strong>ובלולים.</strong> הם עמודים חלולים, ובהחלל עשוי מעלות סביב סביב, והעולה בו מקיפו סביב, והוא מלשון (פסחים לד א) לול קטן היה בין הכבש למזבח:

### פסוק ט
 <strong>ויכלהו.</strong> השלימו: 
 <strong>ויספון.</strong> ענין כסוי התקרה, וכן (חגי א ד) לשבת בבתיכם ספונים: 
 <strong>גבים.</strong> כענין גומות ובורות, כמו (מלכים ב ג טז) עשה הנחל הזה גבים גבים: 
 <strong>ושדרות.</strong> כמו וסדרות, בסמ״ך:

### פסוק י
 <strong>על כל הבית.</strong> סמוך ונשען לכל הבית: 
 <strong>את הבית.</strong> עם הבית:

### פסוק טו
 <strong>מביתה.</strong> מבפנים: 
 <strong>בצלעות.</strong> ענינו נסרים ולוחות: 
 <strong>קירות הספון.</strong> תקרה המכסה:

### פסוק טז
 <strong>מירכתי.</strong> בסוף: 
 <strong>לדביר.</strong> היא המחיצה המפסקת בין ההיכל לבית קדש הקדשים:

### פסוק יח
 <strong>מקלעת.</strong> ענין ציורים, וכן תרגום יונתן: וגלף, וכן (שמות כח יא) תפתח את שתי האבנים, תרגומו: תגלוף: 
 <strong>פקעים.</strong> ציור פרי מה, וכן (מלכים ב ד לט) פקועות שדה: 
 <strong>ופטורי.</strong> ענין פתיחה, כמו (שמות יג יב) פטר רחם: 
 <strong>צצים.</strong> פרחים, ורוצה לומר: ציורי פתיחת הפרחים:

### פסוק יט
 <strong>לתתן.</strong> כמו לתת, והנו״ן נוספת:

### פסוק כ
 <strong>סגור.</strong> רוצה לומר: הנסגר בכור הצורף לטהרו מסיג:

### פסוק כא
 <strong>ויעבר.</strong> הוא התרגום של בריחים: 
 <strong>ברתוקות.</strong> בשלשלאות, כמו (ישעיהו מ יט) ורתוקות כסף:

### פסוק כב
 <strong>תום.</strong> נשלם:

### פסוק כג
 <strong>כרובים.</strong> צורת תינוק להם, כי תנוק הוא ׳רביא׳ בלשון ארמי (סוכה ה ב) עצי שמן תרגם יונתן: דאעי זיתא:

### פסוק כה
 <strong>וקצב.</strong> ענין חתוך וכריתה, כמו (מלכים ב ו ו) ויקצב עץ, ורוצה לומר: שוים כאלו נחתכו כאחת:

### פסוק כט
 <strong>פתוחי.</strong> ענין חקיקה, כמו (שמות כח יא) פתוחי חותם: 
 <strong>ותמרות.</strong> ציורי אילני תמר:

### פסוק לא
 <strong>ואת פתח.</strong> כמו ולפתח, וכן (ויקרא טז טו) ועשה את דמו, ומשפטו: לדמו: 
 <strong>האיל.</strong> עמודי המזוזות נקראים אילים, כמו (יחזקאל מ ט) ואיליו שתים אמות, ואמר מזוזות, לתוספת ביאור בשמות נרדפים, כמו (דניאל יב ב) אדמת עפר:

### פסוק לב
 <strong>וירד.</strong> ענין רקוע ושטיחה, כמו (תהלים קמד ב) הרודד עמי תחתי:

### פסוק לד
 <strong>צלעים.</strong> ענין צד ועבר, כמו (שמות כו כ) ולצלע המשכן: 
 <strong>גלילים.</strong> מלשון גלגל ואופן, כמו (אסתר א ו) על גלילי כסף: 
 <strong>קלעים.</strong> ציורים, או הוא כמו צלעים בחלוף הקו״ף בצד״י, וכן ההיפוך (תהלים סח יז) למה תרצדון, ורוצה לומר: תרקדון:

### פסוק לה
 <strong>המחקה.</strong> מלשון חקיקה:

### פסוק לו
 <strong>טורי.</strong> שורות, כמו (שמות כח יז) ארבעה טורים: 
 <strong>גזית.</strong> מסותתות ביושר:

### פסוק לז
 <strong>בירח.</strong> בחודש:

### פסוק לח
 <strong>בול.</strong> הוא חשוון, שבו נובלין וכומשץ עלי האילנות: 
 <strong>כלה.</strong> נשלם:


## פרק ז
### פסוק ב
 <strong>הלבנון.</strong> שם היער:

### פסוק ג
 <strong>הצלעות.</strong> הנסרים:

### פסוק ד
 <strong>ושקפים.</strong> חלונות אשר ישקיפו ויביטו דרך שם: 
 <strong>ומחזה.</strong> אף הוא ענין חלון, אשר יחזו ויראו דרך בה:

### פסוק ה
 <strong>שקף.</strong> חלון:

### פסוק ט
 <strong>יקרות.</strong> כבדות ומקשיות או מכובדוח וחשובות: 
 <strong>מגוררות במגרה.</strong> מגרה היא כלי ברזל מלאה פגימות, ועל כי יחתכו בו העצים דרך גרירה, נקרא מגרה, וכן (שמואל ב יב לא) וישם במגרה:

### פסוק יד
 <strong>חורש.</strong> אומן:

### פסוק טו
 <strong>ויצר.</strong> מלשון צורה: 
 <strong>וחוט.</strong> חבל וקו:

### פסוק יז
 <strong>שבכים.</strong> כעין ענפים, כמו (שם יח ט) שובך האלה: 
 <strong>שבכה.</strong> כעין מעשה רשת: 
 <strong>גדלים.</strong> קלועים ושזורים, כמו (דברים כב יב) גדילים תעשה לך: 
 <strong>שרשרות.</strong> שלשלאות: 
 <strong>על ראש הרמונים.</strong> סמוך לראש הרמונים:

### פסוק יט
 <strong>שושן.</strong> שם צמח, ועל שהוא תמיד בת ששת עלין, קרויה שושן: 
 <strong>באולם.</strong> עיקר שם אולם הונח על כיפת התקרה, כן אמרו רבותינו ז״ל (עירובין קב א, רש״י ד״ה כיפי דארבא) (כ) הבטן אמר דרך שאלה על חלל העמוד, וכן (יונה ב ג) מבטן שאול, ורוצה לומר: חלל עומק השאול:

### פסוק כב
 <strong>ותתום.</strong> ענין השלמה:

### פסוק כד
 <strong>ופקעים.</strong> דמות פקועות שדה, והוא שם פרי מה, ובדברי הימים (ב ד ג) נאמר: ובקרים, כי עשו בהם צורות ראשי בקרים:

### פסוק כו
 <strong>בת.</strong> שם מדת הלח, ובה שלש סאין: 
 <strong>יכיל.</strong> יחזיק, כמו (לקמן ח סד) קטן מהכיל:

### פסוק כז
 <strong>המכונות.</strong> רוצה לומר: בסיס ומקום מושב:

### פסוק כח
 <strong>השלבים.</strong> כעין יתדות, וכן (שמות כו יז) שתי ידות לקרש האחד משלבות:

### פסוק כט
 <strong>כן.</strong> בסיס: 
 <strong>ליות.</strong> ענין חיבור, כמו (בראשית כט לד) ילוה אישי: 
 <strong>מורד.</strong> מלשון רדידה ושטיחה:

### פסוק ל
 <strong>וסרני.</strong> לוחות, והוא הפוך מן נסרי, וכמו כבש כשב: 
 <strong>פעמותיו.</strong> זויותיו, כמו (שמות כה יב) על ארבע פעמותיו: 
 <strong>כתפת.</strong> יקראו כן על כי יסבלו הכיור, ככתף הסובל משא: 
 <strong>לכיור.</strong> עשוי כעין דוד גדול:

### פסוק לב
 <strong>וידות.</strong> הם הנתחבים בנקבי האופנים, ובהם יתגלגלו:

### פסוק לג
 <strong>וגביהם.</strong> הם אמצעית האופנים, אשר בהם הנקבים, וקרוי גב, כי כששוכב האופן בארץ, המקום הזה הוא הגבוה מכל האופן: 
 <strong>וחשוקיהם.</strong> הם העגולים הגדולים סביבות האופנים, החוגרים זרועות האופן, כמו (שם כז יא) וחשוקיהם כסף, שהוא ענין חגורה: 
 <strong>וחשוריהם.</strong> הם זרועות האופן, הקושרים העיגול הגדול לאמצעית האופן שבו הנקב, כמו (שמואל ב כב יב) חשרת מים, שהוא ענין קשירה:

### פסוק לד
 <strong>פנות.</strong> זויות:

### פסוק לו
 <strong>ויפתח.</strong> וחקק: 
 <strong>כמער.</strong> ענין חבור ודבוק, כמו (תהלים לז לה) ומתערה כאזרח רענן:

### פסוק לז
 <strong>לכלהנה.</strong> כמו לכלהן (לכולן) (מ) הכירות הסירות, כמו (שמואל א ב יד) והכה בכיור: 
 <strong>היעים.</strong> המכבדות, לגרף בהם הדשן, וכן (ישעיהו כח יז) ויעה ברד: 
 <strong>המזרקות.</strong> הספלים המקבלים בו הדם לזריקה:

### פסוק מא
 <strong>וגלת.</strong> כן יקרא חלק התחתון מהכתר, כי מעשהו כספל, כמו (זכריה ד ב) וגלה על ראשה:

### פסוק מב
 <strong>על פני.</strong> רוצה לומר: בגובה, על שם שהפנים הוא בגובה האדם:

### פסוק מה
 <strong>הסירות.</strong> הם הכיורות שזכר, וכן (שם יד כ) והיו הסירות בבית ה׳: 
 <strong>ממורט.</strong> צחה ובהירה, כמו (יחזקאל כא יד) הוחדה וגם מורטה:

### פסוק מו
 <strong>בככר.</strong> במישור:

### פסוק מט
 <strong>והפרח.</strong> קבוצת פרחי המנורה: 
 <strong>והנרות.</strong> עשוים כעין בזיכין, ובהם משימין השמן והפתילות: 
 <strong>והמלקחים.</strong> הצבתים ילקחו בהם הפתילות למושכם ולהניחם על מקום הראוי:

### פסוק נ
 <strong>והספות.</strong> כלים כעין כדים, כי תרגם יונתן: קולין, וכן (בראשית כד טו) וכדה על שכמה, תרגם אונקלוס: וקולתה: 
 <strong>והמזמרות.</strong> כלי זמר: 
 <strong>והכפות.</strong> הבזיכין שבהם הלבונה: 
 <strong>והמחתות.</strong> כלים לחתות בהם האש על הקטורת: 
 <strong>והפותות.</strong> הם העשויות להציב בהן צירי הדלתות, לסבב אילך ואילך, ובמשנה (כלים פרק יא משנה ב) והפותה שתחת הציר:


## פרק ח
### פסוק ב
 <strong>האתנים.</strong> ענין חוזק, כמו (במדבר כד כא) איתן מושבך:

### פסוק ה
 <strong>הנועדים.</strong> ענין וועד ואסיפה, וכן (שם טז יא) הנועדים על ה׳: 
 <strong>עליו.</strong> כמו אליו: 
 <strong>ויסכו.</strong> מלשון סכך: 
 <strong>בדיו.</strong> מוטות, לשאת בהם הארון:

### פסוק יב
 <strong>בערפל.</strong> עב הענן:

### פסוק יג
 <strong>זבול.</strong> מדור, כמו (ישעיהו סג טו) מזבול קדשך:

### פסוק יט
 <strong>מחלציך.</strong> הם המתנים, והוא כינוי לאבר המשגל על היותו סמוך להם:

### פסוק כו
 <strong>יאמן.</strong> מלשון אמונה:

### פסוק כז
 <strong>האמנם.</strong> בה״א התימה, רצה לומר: האמת: 
 <strong>יכלכלוך.</strong> ענין החזקה, כמו (לעיל ז כו) אלפים בת יכיל: 
 <strong>אף כי.</strong> הוא כענין כל שכן וקל וחומר, וכן (יחזקאל טו ה) אף כי אש אכלתהו:

### פסוק לא
 <strong>ונשא.</strong> ענין חוב, כמו (ישעיהו כד ב) כאשר נושא בו: 
 <strong>אלה.</strong> ענין קללת השבועה, כמו (במדבר ה כא) בשבועת האלה:

### פסוק לה
 <strong>בהעצר.</strong> בהמנע: 
 <strong>תענם.</strong> מלשון עניה ותשובה:

### פסוק לו
 <strong>תורם.</strong> תלמדם, כמו (ישעיהו כח ט) יורה דעה:

### פסוק לז
 <strong>שדפון.</strong> ענין לקות הזרע עד לא נגמר הבשול: 
 <strong>ירקון.</strong> היא הכספת פני התבואה, ונהפך לירקון: 
 <strong>חסיל.</strong> מין ארבה: 
 <strong>יצר.</strong> מלשון מצור: 
 <strong>מחלה.</strong> מלשון חולי:

### פסוק לח
 <strong>נגע לבבו.</strong> רצה לומר: עון וחטא:

### פסוק מב
 <strong>הנטויה.</strong> מלשון הטיה:

### פסוק מו
 <strong>ואנפת.</strong> ענין כעס, כמו (שם יב א) אודך כי אנפת בי: 
 <strong>ושבום.</strong> מלשון שביה:

### פסוק מז
 <strong>ושבו.</strong> מלשון תשובה:

### פסוק מח
 <strong>אשר שבו.</strong> מלשון שביה:

### פסוק נא
 <strong>כור.</strong> שם כלי, יתיכו בה זהב וכסף, כמו (משלי יז ג) וכור לזהב:

### פסוק נז
 <strong>יטשנו.</strong> ענין עזיבה, וכפל הדבר במלות שונות:

### פסוק נט
 <strong>משפט.</strong> ענין צורך, וכן (שמות כא ט) כמשפט הבנות יעשה לה:

### פסוק סג
 <strong>ויחנכו.</strong> התחלת הדבר ושיעמוד בה משם ואילך, קרויה החנכה בלשון מקרא:

### פסוק סד
 <strong>מהכיל.</strong> מהחזיק, כמו (לעיל ז כו) אלפים בת יכיל:


## פרק ט
### פסוק א
 <strong>חשק.</strong> ענין תאוה:

### פסוק ז
 <strong>ולשנינה.</strong> ענין דבור, כמו (דברים ו ז) ושננתם לבניך ורצה לומר: יספרו מהם:

### פסוק ח
 <strong>ישום.</strong> ענין תמהון, כמו (איוב וז ח) ישומו ישרים: 
 <strong>ושרק.</strong> קול הבא בקבוץ השפתים, קרויה שריקה, והדרך לעשותה בעת יראו חורבן דבר חשוב, וכן (מיכה ו טז) ויושביה לשרקה:

### פסוק יא
 <strong>נשא.</strong> סבל המשא ההיא:

### פסוק יג
 <strong>אחי.</strong> אוהבי ורעי: 
 <strong>כבול.</strong> מלשון (תהלים קמט ח) בכבלי ברזל: 
 <strong>דבר המס.</strong> צורך המס:

### פסוק יט
 <strong>המסכנות.</strong> האוצרות, כמו (שמות א יא) ויבן ערי מסכנת: 
 <strong>ערי הרכב.</strong> להניח בהן מרכבות:

### פסוק כא
 <strong>להחרימם.</strong> להכריתם:

### פסוק כב
 <strong>ושלישיו.</strong> גבוריו ונכבדיו, כמו (שם טו ד) ומבחר שלישיו:

### פסוק כג
 <strong>הרודים.</strong> המושלים ונוגשים:

### פסוק כה
 <strong>אתו.</strong> עם המזבח, רוצה לומר: עליו:

### פסוק כו
 <strong>ואני.</strong> ספינה:


## פרק י
### פסוק ב
 <strong>בחיל.</strong> עושר וקנינים, כמו (ירמיהו יז ג) חילך וכל אוצרותיך: 
 <strong>כבד.</strong> ענין רבוי: 
 <strong>יקרה.</strong> חשובה:

### פסוק יא
 <strong>אלמוגים.</strong> הוא מין עץ יקר וחשוב:

### פסוק יב
 <strong>מסעד.</strong> משען:

### פסוק טו
 <strong>התרים.</strong> הם הסוחרים הקטנים המחפשים ומרגלים אחר סחורה לקנות במקום הזול, והוא מלשון (במדבר יג טו) לתור את הארץ: 
 <strong>ומסחר הרוכלים.</strong> רוצה לומר: ומן סוחרי הרוכלים, והם מוכרי הבושם, כמו (שיר השירים ג ו) מכל אבקת רוכל: 
 <strong>מלכי הערב.</strong> הם הערביים: 
 <strong>ופחות.</strong> שלטונים, כמו (חגי א יד) פחת יהודה:

### פסוק טז
 <strong>צנה.</strong> מלבוש ממתכת, יקיף כל הגוף להציל ממכת חרב, כמו (תהלים ה יג) כצנה רצון תעטרנו: 
 <strong>שחוט.</strong> נמשך, כמו (ירמיהו ט ז) חץ שחוט לשונם, ורוצה לומר: זהב טוב נמשך כשעוה:

### פסוק יז
 <strong>מגנים.</strong> הוא שם כלי, עשוי לאחוז ביד בעת המלחמה להגן בו, וגם יש מגן עשוי מעור שלוק, האמור בתחילת שמואל ב (א כא) (יח) שן שן הפיל: 
 <strong>מופז.</strong> טוב ומזוקק ומבהיק, וכן (שיר השירים ה יא) כתם פז:

### פסוק יט
 <strong>מעלות.</strong> מדרגות:

### פסוק כא
 <strong>סגור.</strong> הנסגר בכור, לצרפו להסיר הסיג: 
 <strong>למאומה.</strong> לכלום:

### פסוק כב
 <strong>שנהבים.</strong> הוא שן הפיל: 
 <strong>וקפים.</strong> הוא הקוף הנזכר בדברי רבותינו ז״ל (יומא כט ב), ודומים הם בצורותיהם לבני אדם: 
 <strong>ותוכיים.</strong> הם העופות היפות מאוד בנוצותיהם בחלוף המראות, והוא הטווס:

### פסוק כה
 <strong>ושלמות.</strong> ומלבושים: 
 <strong>ונשק.</strong> כלי זיין, כמו (ישעיהו כב ח) נשק בית היער:

### פסוק כו
 <strong>וינחם.</strong> מלשון הנחה:

### פסוק כז
 <strong>כשקמים.</strong> שם אילן גרוע ושפל, כמו (שם ט ט) שקמים גדעו: 
 <strong>בשפלה.</strong> בעמק:

### פסוק כח
 <strong>במחיר.</strong> ענין ערך הדבר ושוויו כמו (שמואל ב כד כד) אקנה מאותך במחיר:


## פרק יא
### פסוק ב
 <strong>אכן.</strong> באמת:

### פסוק ה
 <strong>מלכום.</strong> הוא מולך: 
 <strong>שקץ.</strong> כנהו בלשון גנאי, והוא ענין תעוב:

### פסוק ט
 <strong>ויתאנף.</strong> מלשון אף וכעס:

### פסוק יא
 <strong>יען.</strong> בעבור:

### פסוק יד
 <strong>שטן.</strong> מקטרג, להסית אנשיו ללחום בו:

### פסוק יט
 <strong>הגבירה.</strong> המלכה:

### פסוק כ
 <strong>ותגמלהו.</strong> ענין הפרדת היונק משדי אמו, כמו (בראשית כא ח) ביום הגמל:

### פסוק כד
 <strong>גדוד.</strong> חיל אנשים:

### פסוק כה
 <strong>ויקץ.</strong> מאס, כמו (שם כז מו) קצתי בחיי:

### פסוק כח
 <strong>ויפקד.</strong> ענין מנוי וגזברות, כמו (שם לט ה) מאז הפקיד אותו: 
 <strong>סבל.</strong> משא המס:

### פסוק ל
 <strong>ויתפוש.</strong> ואחז:

### פסוק לד
 <strong>אשיתנו.</strong> אשימנו, כמו (תהלים יב ו) אשית בישע:

### פסוק לו
 <strong>ניר.</strong> כמו נר:

### פסוק לח
 <strong>נאמן.</strong> מתקיים, כמו (שמואל ב ז טז) ונאמן ביתך:

### פסוק לט
 <strong>ואענה.</strong> מלשון עינוי ויסורין:


## פרק יב
### פסוק ד
 <strong>עולנו.</strong> אמר במשל, מעול ההושם בצואר הבהמה:

### פסוק ו
 <strong>את פני.</strong> לפני:

### פסוק ז
 <strong>ועניתם.</strong> מלשון עניה ותשובה:

### פסוק יא
 <strong>העמיס.</strong> ענין הטענת משא, כמו (בראשית מד יג) ויעמוס איש על חמורו: 
 <strong>יסר.</strong> מלשון יסורין והכאה: 
 <strong>בשוטים.</strong> הוא כעין שבט, כמו (משלי כו ג) שוט לסוס: 
 <strong>בעקרבים.</strong> מין קוצים, כמו (יחזקאל ב ו) ואל עקרבים אתה יושב:

### פסוק טו
 <strong>סבה.</strong> ענין הקפת הדבר והגורם לה:

### פסוק יח
 <strong>וירגמו.</strong> השלכת האבנים נקראת רגימה: 
 <strong>התאמץ.</strong> מלשון אומץ, רוצה לומר: התחזק:

### פסוק יט
 <strong>ויפשעו.</strong> מרדו, כמו (מלכים ב ח כב) ויפשע אדום:

### פסוק לג
 <strong>בדא.</strong> ענין המצאת הכזב, כמו (נחמיה ו ח) מלבך אתה בודאם:


## פרק יג
### פסוק ג
 <strong>מופת.</strong> אות:

### פסוק ו
 <strong>חל.</strong> ענין בקשה, כמו (שמות לב יא) ויחל משה:

### פסוק ז
 <strong>וסעדה.</strong> אכול סעודה: 
 <strong>מתת.</strong> מתנה, כמו (קהלת ה יח) מתת אלהים היא:

### פסוק יג
 <strong>חבשו.</strong> ענין תקון האוכף:

### פסוק יד
 <strong>האלה.</strong> שם אילן מה: 
 <strong>האתה.</strong> בה״א השאלה:

### פסוק כא
 <strong>מרית.</strong> מלשון מרי ומרד:

### פסוק כב
 <strong>נבלתך.</strong> אף גוף מת צדיק נקרא נבלה, וכן (ישעיהו כו יט) נבלתי יקומון:

### פסוק כט
 <strong>אל החמור.</strong> על החמור:

### פסוק ל
 <strong>הוי.</strong> הוא ענין לשון יללה:

### פסוק לא
 <strong>עצמותיו.</strong> זכר העצמות במקום הגוף, כי הם מוסדי הגוף:

### פסוק לג
 <strong>ימלא את ידו.</strong> הוא ענין חנוך, כמו (שמות כט ט) ומלאת יד אהרן:

### פסוק לד
 <strong>לחטאת.</strong> ענין חסרון, כמו (לעיל א כא) והייתי אני ובני שלמה חטאים: 
 <strong>ולהכחיד.</strong> להכרית, כמו (שמות ט טו) ותכחד מן הארץ: 
 <strong>ולהשמיד.</strong> ענין כליון:


## פרק יד
### פסוק ב
 <strong>והשתנית.</strong> מלשון שנוי:

### פסוק ג
 <strong>בידך.</strong> עמך וברשותך: 
 <strong>ונקודים.</strong> פת יבש מתובל בתבלין, על כי המה מנוקדים ומנומרים ממראה התבלין: 
 <strong>ובקבוק.</strong> כלי שפיו צר, וכן (ירמיהו יט א) וקנית בקבוק:

### פסוק ז
 <strong>הרמותיך.</strong> מלשון תרומה, ורצה לומר: הפרשתיך:

### פסוק ט
 <strong>ומסכות.</strong> עבודות זרות העשויים בהתכת המתכת, וכן (שמות לד וז) אלהי מסכה: 
 <strong>גוך.</strong> גופך, כמו (משלי כו ג) ושבט לגו כסילים:

### פסוק י
 <strong>ובערתי.</strong> ענין הפנוי מהמקום, כמו (דברים כו יג) בערתי הקדש: 
 <strong>הגלל.</strong> הצואה, כמו (יחזקאל ד טו) גללי האדם: 
 <strong>תמו.</strong> מלשון תם והשלמה:

### פסוק יד
 <strong>עתה.</strong> כמו מעתה:

### פסוק טו
 <strong>ונתש.</strong> ענין עקירה, כמו (ירמיהו א י) לנתוש ולנתוץ: 
 <strong>וזרם.</strong> יפזרם, כמו (שם טו ז) ואזרם במזרה: 
 <strong>אשריהם.</strong> הוא אילן הנעבד:

### פסוק טז
 <strong>בגלל.</strong> בעבור, כמו (בראשית לט ה) בגלל יוסף:

### פסוק יז
 <strong>בסף.</strong> האסקופה נקראה גם היא סף, כמו המזוזות, וכן (שופטים יט כז) וידיה על הסף:

### פסוק יט
 <strong>הנם.</strong> הנה הם:

### פסוק כב
 <strong>ויקנאו.</strong> הרגיזו, כמו (דברים לב טז) יקניאהו בזרים:

### פסוק כג
 <strong>במות.</strong> בנין גבוה לעבודה זרה, מקום יעמדו בו המזבחות: 
 <strong>ומצבות.</strong> מזבחות מאבן אחת: 
 <strong>רענן.</strong> ענין לחות ורטיבות, כמו (תהלים צב יא) בשמן רענן, כי על ידי זה הוא מרבה בענפים:

### פסוק כד
 <strong>קדש.</strong> ניאוף, כמו (בראשית לח כא) איה הקדשה: 
 <strong>הוריש.</strong> גירש, כמו (שופטים יא כג) הוריש את האמורי: 
 <strong>והפקיד.</strong> מלשון פקדון והנחה: 
 <strong>על יד.</strong> כמו ביד:

### פסוק כח
 <strong>מדי.</strong> מתי, רוצה לומר: בכל זמן, כמו (שמואל א א ז) מדי עלותה: 
 <strong>תא.</strong> ענין חדר מה, כמו (יחזקאל מ יג) מגג התא:


## פרק טו
### פסוק ד
 <strong>ניר.</strong> כמו נר, ורוצה לומר: מלכות:

### פסוק יב
 <strong>ויעבר.</strong> הסיר: 
 <strong>הקדשים.</strong> הניאוף: 
 <strong>הגלולים.</strong> העבודת גלולים המאוסים כגלל וצואה:

### פסוק יז
 <strong>הרמה.</strong> בנין רם:

### פסוק יט
 <strong>הפרה.</strong> ענין בטול:

### פסוק כג
 <strong>את רגליו.</strong> מרגליו, כמו (בראשית מד ד) יצאו את העיר, ומשפטו: מהעיר:

### פסוק כז
 <strong>ויקשור.</strong> ענין מרד הנעשה על ידי בני אדם קשורים באגודה אחת: 
 <strong>צרים.</strong> מלשון מצור, רוצה לומר: חנו לצור ולסבב:


## פרק טז
### פסוק ב
 <strong>הרימותיך.</strong> מלשון תרומה והפרשה:

### פסוק ג
 <strong>מבעיר.</strong> ענין הפנוי מהמקום:

### פסוק יח
 <strong>ארמון.</strong> היכל (כד) שמר. שם איש:

### פסוק לד
 <strong>צעירו.</strong> קטן בניו:


## פרק יז
### פסוק א
 <strong>התשבי.</strong> מעיר ששמה תושב: 
 <strong>מתושבי.</strong> מלשון ישב, ורוצה לומר: שישב בגלעד זמן רב: 
 <strong>לפי.</strong> לשעור, כמו (בראשית מז יב) לחם לפי הטף:

### פסוק ג
 <strong>ופנית.</strong> תפנה ותסבב עצמך:

### פסוק ד
 <strong>העורבים.</strong> הם העופות השחורות: 
 <strong>לכלכלך.</strong> ענין סיפוק המזון:

### פסוק י
 <strong>מקששת.</strong> לקיטת דברים הדקים קרוי קושש, וכן (שמות ה יב) לקושש קש:

### פסוק יא
 <strong>פת.</strong> חתיכה, כמו (ויקרא ב ו) פתות אותה:

### פסוק יב
 <strong>מעוג.</strong> עוגה, וכן (תהלים לה טז) בחנפי לעגי מעוג: 
 <strong>כף.</strong> פס היד: 
 <strong>בכד.</strong> שם כלי: 
 <strong>בצפחת.</strong> צלוחית, וכן (שמואל א כו יא) צפחת המים:

### פסוק יד
 <strong>תכלה.</strong> מלשון כליון:

### פסוק טו
 <strong>ימים.</strong> אמרו רבותינו ז״ל: שנה:

### פסוק יז
 <strong>בעלת הבית.</strong> אדונת הבית:

### פסוק כ
 <strong>מתגורר.</strong> מלשון גרות ומדור, וכן (בראשית לב ד) עם לבן גרתי:

### פסוק כא
 <strong>ויתמודד.</strong> מלשון מדידה: 
 <strong>קרבו.</strong> תוך גופו:


## פרק יח
### פסוק ד
 <strong>ויחביאם.</strong> הטמינם במחבואה:

### פסוק ה
 <strong>חציר.</strong> דשא: 
 <strong>ונחיה.</strong> ונזון, וכן (שם מה ה) למחיה שלחני:

### פסוק י
 <strong>אין.</strong> איננו פה:

### פסוק יז
 <strong>עוכר.</strong> משחית ומחבל, וכן (שם לד ל) עכרתם אותי:

### פסוק כא
 <strong>פוסחים.</strong> מדלגים, ויקרא כן החגר, כי בעת הלוכו נראה כדולג: 
 <strong>הסעיפים.</strong> המחשבות, כמו (תהלים קיט קיג) סעפים שנאתי והוא לשון מושאל מסעיף אילן, כי המחשבות המה ללב כסעיף לאילן:

### פסוק כג
 <strong>וינתחוהו.</strong> יחתכוהו לאברים, כמו (ויקרא א ו) ונתח אותה:

### פסוק כו
 <strong>ויפסחו.</strong> ודלגו:

### פסוק כז
 <strong>ויהתל.</strong> ולעג, כמו (בראשית לא ז) ואביכן התל בי: 
 <strong>שיח.</strong> ענין דבור, כמו (תהלים סט יג) ישיחו בי: 
 <strong>שיג.</strong> רצה לומר: השגת דבר חכמה:

### פסוק כח
 <strong>ויתגודדו.</strong> ענין שריטת הבשר, כמו (דברים יד א) לא תתגודדו: 
 <strong>כמשפטם.</strong> כמנהגם: 
 <strong>בחרבות.</strong> מלשון חרב:

### פסוק כט
 <strong>ויתנבאו.</strong> עשו עצמם כמתנבאים: 
 <strong>קשב.</strong> האזנה, כמו (ישעיהו כא ז) והקשיב קשב:

### פסוק ל
 <strong>ההרוס.</strong> ענין שבירה ונתיצה:

### פסוק לב
 <strong>תעלה.</strong> חפירה, וכן (שם ז ג) תעלת הבריכה:

### פסוק לג
 <strong>ויערוך.</strong> ענין סדור:

### פסוק לח
 <strong>לחכה.</strong> ענין לקיקה, כמו (שם מט כג) ועפר רגליך ילחכו, ורוצה לומר: שרפה הכל, כהלוקק בלשון:

### פסוק מ
 <strong>תפשו.</strong> אחזו לבל יברחו:

### פסוק מב
 <strong>ויגהר.</strong> ענין השתטחות, כמו (מלכים ב ד לד) ויגהר עליו:

### פסוק מג
 <strong>אין מאומה.</strong> אין כלום:

### פסוק מד
 <strong>אסור.</strong> קשור הסוסים להמרכבה: 
 <strong>יעצרכה.</strong> יעכב אותך, כמו (שופטים יג טז) אם תעצרני לא אוכל:

### פסוק מה
 <strong>התקדרו.</strong> נחשכו, כמו (יואל ב י) שמש וירח קדרו:

### פסוק מו
 <strong>וישנס.</strong> ענין חגורה, ואין לו דומה: 
 <strong>עד באכה.</strong> עד אשר תבוא, וכאילו ידבר למול היודע המקום:


## פרק יט
### פסוק ב
 <strong>כעת.</strong> הכ״ף באה לאמתת הדבר:

### פסוק ד
 <strong>רתם.</strong> שם אילן, שגחליו תמיד חמים מאוד, וכן (תהלים קכ ד) גחלי רתמים:

### פסוק ו
 <strong>מראשותיו.</strong> סמוך לראשו: 
 <strong>עוגת.</strong> חררה: 
 <strong>רצפים.</strong> אפויה על גבי גחלים, כמו (ישעיה ו ו) ובידו רצפה:

### פסוק ט
 <strong>פה.</strong> הנה:

### פסוק י
 <strong>קנא קנאתי.</strong> נקם נקמתי, וכן (במדבר כה יא) בקנאו את קנאתי:

### פסוק יא
 <strong>מפרק.</strong> משבר, כמו (זכריה יא טז) ופרסיהן יפרק:

### פסוק יב
 <strong>דממה.</strong> ענין שתיקה, כמו (תהלים קז כט) יקם סערה לדממה:

### פסוק יג
 <strong>וילט.</strong> ענין כריכה, כמו (שמואל א כא י) לוטה בשמלה: 
 <strong>באדרתו.</strong> מלבוש חשוב מיוחד לנביאים, וכן (זכריה יג ד) ולא ילבשו אדרת שער:

### פסוק יט
 <strong>צמדים.</strong> כן יקרא זוג הבקר, כי הולכים מחוברים יחד, והוא מלשון (במדבר יט טו) צמיד פתיל:

### פסוק כ
 <strong>אשקה.</strong> מלשון נשיקה:

### פסוק כא
 <strong>מאחריו.</strong> מאחרי אליהו: 
 <strong>בשלם.</strong> בשל להם, רוצה לומר: להעם, וכן (יהושע טו יט) ארץ הנגב נתתני, ומשפטו: נתת לי:


## פרק כ
### פסוק ו
 <strong>וחפשו.</strong> ענין דרישה וביקור:

### פסוק ח
 <strong>ולא תאבה.</strong> ולא תרצה:

### פסוק י
 <strong>ישפוק.</strong> כמו יספוק בסמ״ך, והוא מלשון ספוק ודי: 
 <strong>לשעלים.</strong> הוא ענין אגרוף, וכן (ישעיהו מ יב) מי מדד בשעלו מים: 
 <strong>אשר ברגלי.</strong> ההולכים עמי ואחרי, וכן (שופטים ד י) ויעל ברגליו:

### פסוק יא
 <strong>יתהלל.</strong> יתפאר: 
 <strong>כמפתח.</strong> ענין התרה:

### פסוק יג
 <strong>ההמון.</strong> ענין רבוי:

### פסוק כד
 <strong>פחות.</strong> שלטונים, וכן (חגי א א) פחת יהודה:

### פסוק כו
 <strong>ויפקוד.</strong> ענין מנין:

### פסוק כז
 <strong>וכלכלו.</strong> מלשון כל: 
 <strong>חשפי.</strong> הוא ענין עדר, ואין לו דומה:

### פסוק כט
 <strong>נוכח.</strong> מול: 
 <strong>המלחמה.</strong> עם המלחמה:

### פסוק לג
 <strong>ינחשו.</strong> מלשון נחוש וסימן טוב, וכן (בראשית ל כז) נחשתי ויברכני ה׳, ורוצה לומר: ביאתך לי לסימן טוב, ויברכני ה׳: 
 <strong>ויחלטו.</strong> התרגום של לצמיתות (ויקרא כה כג), הוא לחלוטין, וענינו דבר המתקיים מבלי השתנות:

### פסוק לה
 <strong>וימאן.</strong> לא רצה:

### פסוק לז
 <strong>ופצוע.</strong> מכה המוציאה דם:

### פסוק לח
 <strong>ויתחפש.</strong> ענין השתנות המלבוש, וכן (לקמן כב ל) התחפש ובוא: 
 <strong>באפר.</strong> בצעיף, והוא הפך מן פארי המגבעות (שמות לט כח), שהוא מענין היופי והשבח שיש להאדם כשהצעיף בראשו:

### פסוק מ
 <strong>חרצת.</strong> גזרת וחתכת, כמו (ישעיהו י כב) כליון חרוץ:

### פסוק מב
 <strong>חרמי.</strong> ענין רשת, כמו (מיכה ז ב) יצודו חרם:

### פסוק מג
 <strong>סר.</strong> רוצה לומר: סרה מעמו הרצון והדבור, וכמו שכתוב (לקמן כא ה) מה זה רוחך סרה: 
 <strong>וזעף.</strong> ענין כעס, כמו (מיכה ז ט) זעף ה׳ אשא:


## פרק כא
### פסוק ב
 <strong>מחיר.</strong> דמיו, ערך שויו:

### פסוק ו
 <strong>אדבר.</strong> כמו דברתי, עתיד במקום עבר:

### פסוק ח
 <strong>ספרים.</strong> אגרות, על שם שבהן יסופר דברים: 
 <strong>החורים.</strong> השרים, וכן (נחמיה ה ז) ואריבה את החורים:

### פסוק טו
 <strong>רש.</strong> מלשון ירושה: 
 <strong>מאן.</strong> לא רצה:

### פסוק יט
 <strong>לקקו.</strong> ענץ לחיכה, כמו (שופטים ז ה) אשר ילק בלשונו:

### פסוק כג
 <strong>בחל.</strong> היא חומה נמוכה, כמו (שמואל ב כ טו) ותעמוד בחל:

### פסוק כה
 <strong>הסתה.</strong> ענין פתוי:

### פסוק כו
 <strong>הוריש.</strong> גירש:

### פסוק כז
 <strong>אט.</strong> בנחת, וכן (שם יח ה) לאט לי לנער:


## פרק כב
### פסוק ג
 <strong>מחשים.</strong> שותקים, כמו (קהלת ג ז) עת לחשות:

### פסוק ט
 <strong>סריס.</strong> שר, וכן (אסתר א י) שבעת הסריסים:

### פסוק יא
 <strong>תנגח.</strong> מלשון נגיחה והכאה:

### פסוק יז
 <strong>נפוצים.</strong> מפוזרים: 
 <strong>אל ההרים.</strong> על ההרים:

### פסוק יט
 <strong>עליו.</strong> סמוך לו:

### פסוק כב
 <strong>תוכל.</strong> מלשון יכולת:

### פסוק כד
 <strong>הלחי.</strong> הוא המקום שאצל העין:

### פסוק כה
 <strong>הנך.</strong> הנה אתה: 
 <strong>להחבה.</strong> מלשון מחבואה ומסתור:

### פסוק כז
 <strong>לחץ.</strong> ענין דוחק, רוצה לומר: בצמצום:

### פסוק ל
 <strong>התחפש.</strong> ענין השתנות המלבוש:

### פסוק לו
 <strong>הרנה.</strong> קול הכרוז, כן תרגם יונתן:

### פסוק לח
 <strong>ברכת.</strong> מקום הבנוי באבנים ובסיד, ושם מתכנסים המים, כמו (שמואל ב ב יג) על ברכת גבעון: 
 <strong>וילוקו.</strong> ענין לחיכה, כמו (שופטים ז ה) כל אשר ילק בלשונו (לט) השן. שן של פיל:

### פסוק מה
 <strong>וישלם.</strong> עשה שלום:

### פסוק מז
 <strong>הקדש.</strong> הניאוף, וכן (דברים כג יח) לא יהיה קדש: 
 <strong>בער.</strong> פנה מן העולם:

### פסוק נ
 <strong>ולא אבה.</strong> לא רצה:

