# מצודת ציון על מלכים א
רבי דוד אלטשולר
## פרק א
### פסוק א
 <b>יחם.</b> מלשון חמימות:

### פסוק ב
 <b>סכנת.</b> מחממת, כמו (קהלת י ט) בוקע עצים יסכן בה:

### פסוק ד
 <b>ידעה.</b> הוא כינוי למשכב:

### פסוק ט
 <b>ומריא.</b> שור פטם: 
 <b>אבן הזוחלת.</b> נקרא כן על שם שהיו המים זוחלין ונגרים סמוך לה:

### פסוק יד
 <b>ומלאתי.</b> ענין השלמה:

### פסוק טז
 <b>ותקד.</b> כפפה הקדקוד:

### פסוק כא
 <b>חטאים.</b> הוא מענין חסרון, וכן (שופטים כ טז) קולע אל השערה ולא יחטיא:

### פסוק כב
 <b>עודנה.</b> מלשון עדיין:

### פסוק ל
 <b>תחתי.</b> במקומי:

### פסוק לג
 <b>הפרדה.</b> הוא הבא מן הסוס והחמור: 
 <b>גיחון.</b> שם נחל, והוא השלוח, כן תרגם יונתן:

### פסוק לו
 <b>אמן.</b> הוא ענין בקשה על קיום הדבר:

### פסוק לח
 <b>והכרתי והפלתי.</b> תרגם יונתן: וקשתיא וקלעיא: 
 <b>על גיחון.</b> אל גיחון:

### פסוק לט
 <b>קרן.</b> כלי עשוי דמות קרן:

### פסוק מא
 <b>הקרואים.</b> המזומנים להסעודה, כמו (שמואל א ט יג) אחרי כן יאכלו הקרואים: 
 <b>הקריה.</b> העיר:

### פסוק מב
 <b>איש חיל.</b> אדם מעולה ומזורז:

### פסוק מה
 <b>ותהם.</b> מלשון המיה:

### פסוק נא
 <b>כיום.</b> כעת, כי יום הוא כמו עת, והכ״ף באה לאמתת הדבר, כמו (בראשית כה לא) מכרה כיום:

### פסוק נב
 <b>משערתו.</b> משער ראשו:


## פרק ב
### פסוק ז
 <b>קרבו אלי.</b> קרבו אותי:

### פסוק ח
 <b>קללני.</b> מלשון קלות ובזיון: 
 <b>נמרצת.</b> חזקה, כמו (מיכה ב י) וחבל נמרץ:

### פסוק טו
 <b>שאלה.</b> ענין בקשה:

### פסוק כד
 <b>הכינני.</b> הכין אותי:

### פסוק כה
 <b>ויפגע.</b> ענין מכת מות, כמו (שמואל ב א טו) גש פגע בו:

### פסוק כו
 <b>התענית.</b> מלשון עינוי וצער:

### פסוק כז
 <b>למלא.</b> ענין השלמה:

### פסוק ל
 <b>ענני.</b> מלשון עניה ותשובה:

### פסוק לו
 <b>אנה ואנה.</b> לכאן ולכאן:

### פסוק מ
 <b>ויחבוש.</b> ענין תקון האוכף, כמו (שם יז כג) ויחבוש את החמור:

### פסוק מה
 <b>נכון.</b> מתוקן:


## פרק ג
### פסוק ט
 <b>שומע.</b> רצה לומר: מבין: 
 <b>הכבד.</b> הרבה, כמו (שמות יב לח) מקנה כבד מאוד:

### פסוק יא
 <b>יען.</b> בעבור:

### פסוק טו
 <b>ויקץ.</b> ענין הערה משינה:

### פסוק יז
 <b>בי.</b> הוא ענין בקשה:

### פסוק כא
 <b>ואתבונן.</b> ענין הסתכלות בעיון רב, וכן (ישעיהו יד טז) עליך יתבוננו:

### פסוק כה
 <b>גזרו.</b> חתכו:

### פסוק כו
 <b>נכמרו.</b> נתחממו, כמו (איכה ה י) עורנו כתנור נכמרו, והוא ענין חמלה וכן (בראשית מג ל) נכמרו רחמיו:


## פרק ד
### פסוק ה
 <b>הנצבים.</b> הממונים, כמו (שמואל א יג ג) נציב פלשתים:

### פסוק ז
 <b>וכלכלו.</b> ענין הספקת הצורך, כמו (שמואל ב יט לג) והוא כלכל את המלך:

### פסוק יא
 <b>דאר.</b> מחוז דאר, וכן (יהושע וז יא) שלשת הנפת:

### פסוק יב
 <b>מעבר.</b> מצד:

### פסוק יג
 <b>חבל.</b> המחוז תקרא חבל, כי בחבל תחלק נחלה, וכן (שם יט ט) מחבל בני יהודה: 
 <b>ארגוב.</b> שם האדם, אשר משל בה מאז, וכן (דברים ג ד) כל חבל ארגוב:


## פרק ה
### פסוק ג
 <b>בריאים.</b> שמנים, כמו (שופטים ג׳:י״ז וז) ועגלון איש בריא: 
 <b>רעי.</b> רועים במרעה: 
 <b>מאיל צבי ויחמור.</b> הם שמות מיני חיות טהורות: 
 <b>וברברים אבוסים.</b> עופות הבאים מארץ ברבריא, והיו מפוטמות על האבוס, והוא המקום המיוחד להאכילם, ודוגמתו (ישעיהו א ג) וחמור אבוס בעליו:

### פסוק ד
 <b>רדה.</b> מושל, כמו (תהלים קי ב) רדה בקרב אויביך: 
 <b>מכל עבריו.</b> מכל צדדיו:

### פסוק ו
 <b>ארות.</b> אבוס בעליו (ישעיהו א ג), תרגומו: אורויא דמרוהי: 
 <b>פרשים.</b> הם הרגילים מאד ברכיבה:

### פסוק ז
 <b>יעדרו.</b> יחסרו, כמו (שם מ כו) איש לא נעדר:

### פסוק ח
 <b>ולרכש.</b> שם מין בהמה ממהרת לרוץ, וכן (אסתר ח יד) רוכבי הרכש:

### פסוק י
 <b>ותרב.</b> מלשון רבוי:

### פסוק יג
 <b>האזוב.</b> שם עשב מה: 
 <b>בקיר.</b> בכותל: 
 <b>הרמש.</b> הם השרצים הנמוכים קצרי הרגל הרוחשים בארץ, כמו (בראשית א כו) הרמש הרומש על הארץ:

### פסוק יח
 <b>הניח.</b> מלשון מנוחה: 
 <b>אין שטן.</b> אין מקטרג: 
 <b>פגע.</b> ענין פגישה, וכן (שם כח יא) ויפגע במקום:

### פסוק כ
 <b>הלבנון.</b> שם יער:

### פסוק כג
 <b>דברות.</b> ענינו קורות קשורות יחד להנהיג אותם דרך המים, כי וינהג את הצאן (שמות ג א), תרגומו: ודבר, וכן (ישעיהו ה יז) ורעו כבשים כדברים:

### פסוק כה
 <b>כתית.</b> עשוי מזיתים כתושים, שהוא יותר טוב מהעשוי מזיתים טחונים: 
 <b>כה יתן.</b> כן היה נותן:

### פסוק כט
 <b>סבל.</b> ענין משא, כמו (שם י כז) יסור סבלו מעל שכמך: 
 <b>חוצב.</b> כן נקרא כריתות האבנים ממקום גדולם, כמו (שם ה ב) וגם יקב חצב בו:

### פסוק ל
 <b>משרי הנצבים.</b> כמו משרים הנצבים: 
 <b>הרדים.</b> המושלים ונוגשים:

### פסוק לא
 <b>יקרות.</b> כבדות ומקשיות: 
 <b>גזית.</b> מלשון גזיזה, ורוצה לומר: מסותתות ביושר:

### פסוק לב
 <b>ויפסלו.</b> ענין השואת והחלקת פני האבנים, כמו (שמות לד א) פסל לך: 
 <b>בוני.</b> אומני בנין: 
 <b>והגבלים.</b> אנשי גבל, שהיו אומנים בקיאים, כמו שכתוב (יחזקאל כז ט) זקני גבל וגו׳ מחזיקי בדקך:


## פרק ו
### פסוק א
 <b>זיו.</b> ענין זוהר ונוגה, כי מנוגה נגדו (שמואל ב כב יג), תרגומו: מזיו יקריה, וחודש אייר נקרא זיו, על שם זוהר הפרחים והנצנים הנראים אז בארץ:

### פסוק ג
 <b>והאולם.</b> הוא כמו בית שער:

### פסוק ד
 <b>חלוני.</b> כמו חלונות: 
 <b>שקופים.</b> ענין הבטה, כמו (בראשית כו ח) וישקף אבימלך: 
 <b>אטומים.</b> סתומים, כמו (ישעיהו לג טו) אוטם אזנו:

### פסוק ה
 <b>קיר.</b> כותל: 
 <b>יציע.</b> שם חדר מה, ונקרא יציע וצלע, יציע היה נקרא, על שם שהוא מקום צנוע, וצלע היה נקרא, על שם שהוא בצלע בצד, הבית: 
 <b>ולדביר.</b> בית קדש הקדשים קרויה דביר, על שם שהדבור יוצא משם, ואף המחיצה המפסקת בינה לההיכל קרויה דביר, כמו בית קדש הקדשים עצמה:

### פסוק ו
 <b>והתיכונה.</b> האמצעית: 
 <b>מגרעות.</b> מלשון גרעון:

### פסוק ז
 <b>מסע.</b> מלשון הסעה ועקירה: 
 <b>ומקבות.</b> הוא הפטיש החד בראשו האחד, ובו פוסלין את האבנים:

### פסוק ח
 <b>ובלולים.</b> הם עמודים חלולים, ובהחלל עשוי מעלות סביב סביב, והעולה בו מקיפו סביב, והוא מלשון (פסחים לד א) לול קטן היה בין הכבש למזבח:

### פסוק ט
 <b>ויכלהו.</b> השלימו: 
 <b>ויספון.</b> ענין כסוי התקרה, וכן (חגי א ד) לשבת בבתיכם ספונים: 
 <b>גבים.</b> כענין גומות ובורות, כמו (מלכים ב ג טז) עשה הנחל הזה גבים גבים: 
 <b>ושדרות.</b> כמו וסדרות, בסמ״ך:

### פסוק י
 <b>על כל הבית.</b> סמוך ונשען לכל הבית: 
 <b>את הבית.</b> עם הבית:

### פסוק טו
 <b>מביתה.</b> מבפנים: 
 <b>בצלעות.</b> ענינו נסרים ולוחות: 
 <b>קירות הספון.</b> תקרה המכסה:

### פסוק טז
 <b>מירכתי.</b> בסוף: 
 <b>לדביר.</b> היא המחיצה המפסקת בין ההיכל לבית קדש הקדשים:

### פסוק יח
 <b>מקלעת.</b> ענין ציורים, וכן תרגום יונתן: וגלף, וכן (שמות כח יא) תפתח את שתי האבנים, תרגומו: תגלוף: 
 <b>פקעים.</b> ציור פרי מה, וכן (מלכים ב ד לט) פקועות שדה: 
 <b>ופטורי.</b> ענין פתיחה, כמו (שמות יג יב) פטר רחם: 
 <b>צצים.</b> פרחים, ורוצה לומר: ציורי פתיחת הפרחים:

### פסוק יט
 <b>לתתן.</b> כמו לתת, והנו״ן נוספת:

### פסוק כ
 <b>סגור.</b> רוצה לומר: הנסגר בכור הצורף לטהרו מסיג:

### פסוק כא
 <b>ויעבר.</b> הוא התרגום של בריחים: 
 <b>ברתוקות.</b> בשלשלאות, כמו (ישעיהו מ יט) ורתוקות כסף:

### פסוק כב
 <b>תום.</b> נשלם:

### פסוק כג
 <b>כרובים.</b> צורת תינוק להם, כי תנוק הוא ׳רביא׳ בלשון ארמי (סוכה ה ב) עצי שמן תרגם יונתן: דאעי זיתא:

### פסוק כה
 <b>וקצב.</b> ענין חתוך וכריתה, כמו (מלכים ב ו ו) ויקצב עץ, ורוצה לומר: שוים כאלו נחתכו כאחת:

### פסוק כט
 <b>פתוחי.</b> ענין חקיקה, כמו (שמות כח יא) פתוחי חותם: 
 <b>ותמרות.</b> ציורי אילני תמר:

### פסוק לא
 <b>ואת פתח.</b> כמו ולפתח, וכן (ויקרא טז טו) ועשה את דמו, ומשפטו: לדמו: 
 <b>האיל.</b> עמודי המזוזות נקראים אילים, כמו (יחזקאל מ ט) ואיליו שתים אמות, ואמר מזוזות, לתוספת ביאור בשמות נרדפים, כמו (דניאל יב ב) אדמת עפר:

### פסוק לב
 <b>וירד.</b> ענין רקוע ושטיחה, כמו (תהלים קמד ב) הרודד עמי תחתי:

### פסוק לד
 <b>צלעים.</b> ענין צד ועבר, כמו (שמות כו כ) ולצלע המשכן: 
 <b>גלילים.</b> מלשון גלגל ואופן, כמו (אסתר א ו) על גלילי כסף: 
 <b>קלעים.</b> ציורים, או הוא כמו צלעים בחלוף הקו״ף בצד״י, וכן ההיפוך (תהלים סח יז) למה תרצדון, ורוצה לומר: תרקדון:

### פסוק לה
 <b>המחקה.</b> מלשון חקיקה:

### פסוק לו
 <b>טורי.</b> שורות, כמו (שמות כח יז) ארבעה טורים: 
 <b>גזית.</b> מסותתות ביושר:

### פסוק לז
 <b>בירח.</b> בחודש:

### פסוק לח
 <b>בול.</b> הוא חשוון, שבו נובלין וכומשץ עלי האילנות: 
 <b>כלה.</b> נשלם:


## פרק ז
### פסוק ב
 <b>הלבנון.</b> שם היער:

### פסוק ג
 <b>הצלעות.</b> הנסרים:

### פסוק ד
 <b>ושקפים.</b> חלונות אשר ישקיפו ויביטו דרך שם: 
 <b>ומחזה.</b> אף הוא ענין חלון, אשר יחזו ויראו דרך בה:

### פסוק ה
 <b>שקף.</b> חלון:

### פסוק ט
 <b>יקרות.</b> כבדות ומקשיות או מכובדוח וחשובות: 
 <b>מגוררות במגרה.</b> מגרה היא כלי ברזל מלאה פגימות, ועל כי יחתכו בו העצים דרך גרירה, נקרא מגרה, וכן (שמואל ב יב לא) וישם במגרה:

### פסוק יד
 <b>חורש.</b> אומן:

### פסוק טו
 <b>ויצר.</b> מלשון צורה: 
 <b>וחוט.</b> חבל וקו:

### פסוק יז
 <b>שבכים.</b> כעין ענפים, כמו (שם יח ט) שובך האלה: 
 <b>שבכה.</b> כעין מעשה רשת: 
 <b>גדלים.</b> קלועים ושזורים, כמו (דברים כב יב) גדילים תעשה לך: 
 <b>שרשרות.</b> שלשלאות: 
 <b>על ראש הרמונים.</b> סמוך לראש הרמונים:

### פסוק יט
 <b>שושן.</b> שם צמח, ועל שהוא תמיד בת ששת עלין, קרויה שושן: 
 <b>באולם.</b> עיקר שם אולם הונח על כיפת התקרה, כן אמרו רבותינו ז״ל (עירובין קב א, רש״י ד״ה כיפי דארבא) (כ) הבטן אמר דרך שאלה על חלל העמוד, וכן (יונה ב ג) מבטן שאול, ורוצה לומר: חלל עומק השאול:

### פסוק כב
 <b>ותתום.</b> ענין השלמה:

### פסוק כד
 <b>ופקעים.</b> דמות פקועות שדה, והוא שם פרי מה, ובדברי הימים (ב ד ג) נאמר: ובקרים, כי עשו בהם צורות ראשי בקרים:

### פסוק כו
 <b>בת.</b> שם מדת הלח, ובה שלש סאין: 
 <b>יכיל.</b> יחזיק, כמו (לקמן ח סד) קטן מהכיל:

### פסוק כז
 <b>המכונות.</b> רוצה לומר: בסיס ומקום מושב:

### פסוק כח
 <b>השלבים.</b> כעין יתדות, וכן (שמות כו יז) שתי ידות לקרש האחד משלבות:

### פסוק כט
 <b>כן.</b> בסיס: 
 <b>ליות.</b> ענין חיבור, כמו (בראשית כט לד) ילוה אישי: 
 <b>מורד.</b> מלשון רדידה ושטיחה:

### פסוק ל
 <b>וסרני.</b> לוחות, והוא הפוך מן נסרי, וכמו כבש כשב: 
 <b>פעמותיו.</b> זויותיו, כמו (שמות כה יב) על ארבע פעמותיו: 
 <b>כתפת.</b> יקראו כן על כי יסבלו הכיור, ככתף הסובל משא: 
 <b>לכיור.</b> עשוי כעין דוד גדול:

### פסוק לב
 <b>וידות.</b> הם הנתחבים בנקבי האופנים, ובהם יתגלגלו:

### פסוק לג
 <b>וגביהם.</b> הם אמצעית האופנים, אשר בהם הנקבים, וקרוי גב, כי כששוכב האופן בארץ, המקום הזה הוא הגבוה מכל האופן: 
 <b>וחשוקיהם.</b> הם העגולים הגדולים סביבות האופנים, החוגרים זרועות האופן, כמו (שם כז יא) וחשוקיהם כסף, שהוא ענין חגורה: 
 <b>וחשוריהם.</b> הם זרועות האופן, הקושרים העיגול הגדול לאמצעית האופן שבו הנקב, כמו (שמואל ב כב יב) חשרת מים, שהוא ענין קשירה:

### פסוק לד
 <b>פנות.</b> זויות:

### פסוק לו
 <b>ויפתח.</b> וחקק: 
 <b>כמער.</b> ענין חבור ודבוק, כמו (תהלים לז לה) ומתערה כאזרח רענן:

### פסוק לז
 <b>לכלהנה.</b> כמו לכלהן (לכולן) (מ) הכירות הסירות, כמו (שמואל א ב יד) והכה בכיור: 
 <b>היעים.</b> המכבדות, לגרף בהם הדשן, וכן (ישעיהו כח יז) ויעה ברד: 
 <b>המזרקות.</b> הספלים המקבלים בו הדם לזריקה:

### פסוק מא
 <b>וגלת.</b> כן יקרא חלק התחתון מהכתר, כי מעשהו כספל, כמו (זכריה ד ב) וגלה על ראשה:

### פסוק מב
 <b>על פני.</b> רוצה לומר: בגובה, על שם שהפנים הוא בגובה האדם:

### פסוק מה
 <b>הסירות.</b> הם הכיורות שזכר, וכן (שם יד כ) והיו הסירות בבית ה׳: 
 <b>ממורט.</b> צחה ובהירה, כמו (יחזקאל כא יד) הוחדה וגם מורטה:

### פסוק מו
 <b>בככר.</b> במישור:

### פסוק מט
 <b>והפרח.</b> קבוצת פרחי המנורה: 
 <b>והנרות.</b> עשוים כעין בזיכין, ובהם משימין השמן והפתילות: 
 <b>והמלקחים.</b> הצבתים ילקחו בהם הפתילות למושכם ולהניחם על מקום הראוי:

### פסוק נ
 <b>והספות.</b> כלים כעין כדים, כי תרגם יונתן: קולין, וכן (בראשית כד טו) וכדה על שכמה, תרגם אונקלוס: וקולתה: 
 <b>והמזמרות.</b> כלי זמר: 
 <b>והכפות.</b> הבזיכין שבהם הלבונה: 
 <b>והמחתות.</b> כלים לחתות בהם האש על הקטורת: 
 <b>והפותות.</b> הם העשויות להציב בהן צירי הדלתות, לסבב אילך ואילך, ובמשנה (כלים פרק יא משנה ב) והפותה שתחת הציר:


## פרק ח
### פסוק ב
 <b>האתנים.</b> ענין חוזק, כמו (במדבר כד כא) איתן מושבך:

### פסוק ה
 <b>הנועדים.</b> ענין וועד ואסיפה, וכן (שם טז יא) הנועדים על ה׳: 
 <b>עליו.</b> כמו אליו: 
 <b>ויסכו.</b> מלשון סכך: 
 <b>בדיו.</b> מוטות, לשאת בהם הארון:

### פסוק יב
 <b>בערפל.</b> עב הענן:

### פסוק יג
 <b>זבול.</b> מדור, כמו (ישעיהו סג טו) מזבול קדשך:

### פסוק יט
 <b>מחלציך.</b> הם המתנים, והוא כינוי לאבר המשגל על היותו סמוך להם:

### פסוק כו
 <b>יאמן.</b> מלשון אמונה:

### פסוק כז
 <b>האמנם.</b> בה״א התימה, רצה לומר: האמת: 
 <b>יכלכלוך.</b> ענין החזקה, כמו (לעיל ז כו) אלפים בת יכיל: 
 <b>אף כי.</b> הוא כענין כל שכן וקל וחומר, וכן (יחזקאל טו ה) אף כי אש אכלתהו:

### פסוק לא
 <b>ונשא.</b> ענין חוב, כמו (ישעיהו כד ב) כאשר נושא בו: 
 <b>אלה.</b> ענין קללת השבועה, כמו (במדבר ה כא) בשבועת האלה:

### פסוק לה
 <b>בהעצר.</b> בהמנע: 
 <b>תענם.</b> מלשון עניה ותשובה:

### פסוק לו
 <b>תורם.</b> תלמדם, כמו (ישעיהו כח ט) יורה דעה:

### פסוק לז
 <b>שדפון.</b> ענין לקות הזרע עד לא נגמר הבשול: 
 <b>ירקון.</b> היא הכספת פני התבואה, ונהפך לירקון: 
 <b>חסיל.</b> מין ארבה: 
 <b>יצר.</b> מלשון מצור: 
 <b>מחלה.</b> מלשון חולי:

### פסוק לח
 <b>נגע לבבו.</b> רצה לומר: עון וחטא:

### פסוק מב
 <b>הנטויה.</b> מלשון הטיה:

### פסוק מו
 <b>ואנפת.</b> ענין כעס, כמו (שם יב א) אודך כי אנפת בי: 
 <b>ושבום.</b> מלשון שביה:

### פסוק מז
 <b>ושבו.</b> מלשון תשובה:

### פסוק מח
 <b>אשר שבו.</b> מלשון שביה:

### פסוק נא
 <b>כור.</b> שם כלי, יתיכו בה זהב וכסף, כמו (משלי יז ג) וכור לזהב:

### פסוק נז
 <b>יטשנו.</b> ענין עזיבה, וכפל הדבר במלות שונות:

### פסוק נט
 <b>משפט.</b> ענין צורך, וכן (שמות כא ט) כמשפט הבנות יעשה לה:

### פסוק סג
 <b>ויחנכו.</b> התחלת הדבר ושיעמוד בה משם ואילך, קרויה החנכה בלשון מקרא:

### פסוק סד
 <b>מהכיל.</b> מהחזיק, כמו (לעיל ז כו) אלפים בת יכיל:


## פרק ט
### פסוק א
 <b>חשק.</b> ענין תאוה:

### פסוק ז
 <b>ולשנינה.</b> ענין דבור, כמו (דברים ו ז) ושננתם לבניך ורצה לומר: יספרו מהם:

### פסוק ח
 <b>ישום.</b> ענין תמהון, כמו (איוב וז ח) ישומו ישרים: 
 <b>ושרק.</b> קול הבא בקבוץ השפתים, קרויה שריקה, והדרך לעשותה בעת יראו חורבן דבר חשוב, וכן (מיכה ו טז) ויושביה לשרקה:

### פסוק יא
 <b>נשא.</b> סבל המשא ההיא:

### פסוק יג
 <b>אחי.</b> אוהבי ורעי: 
 <b>כבול.</b> מלשון (תהלים קמט ח) בכבלי ברזל: 
 <b>דבר המס.</b> צורך המס:

### פסוק יט
 <b>המסכנות.</b> האוצרות, כמו (שמות א יא) ויבן ערי מסכנת: 
 <b>ערי הרכב.</b> להניח בהן מרכבות:

### פסוק כא
 <b>להחרימם.</b> להכריתם:

### פסוק כב
 <b>ושלישיו.</b> גבוריו ונכבדיו, כמו (שם טו ד) ומבחר שלישיו:

### פסוק כג
 <b>הרודים.</b> המושלים ונוגשים:

### פסוק כה
 <b>אתו.</b> עם המזבח, רוצה לומר: עליו:

### פסוק כו
 <b>ואני.</b> ספינה:


## פרק י
### פסוק ב
 <b>בחיל.</b> עושר וקנינים, כמו (ירמיהו יז ג) חילך וכל אוצרותיך: 
 <b>כבד.</b> ענין רבוי: 
 <b>יקרה.</b> חשובה:

### פסוק יא
 <b>אלמוגים.</b> הוא מין עץ יקר וחשוב:

### פסוק יב
 <b>מסעד.</b> משען:

### פסוק טו
 <b>התרים.</b> הם הסוחרים הקטנים המחפשים ומרגלים אחר סחורה לקנות במקום הזול, והוא מלשון (במדבר יג טו) לתור את הארץ: 
 <b>ומסחר הרוכלים.</b> רוצה לומר: ומן סוחרי הרוכלים, והם מוכרי הבושם, כמו (שיר השירים ג ו) מכל אבקת רוכל: 
 <b>מלכי הערב.</b> הם הערביים: 
 <b>ופחות.</b> שלטונים, כמו (חגי א יד) פחת יהודה:

### פסוק טז
 <b>צנה.</b> מלבוש ממתכת, יקיף כל הגוף להציל ממכת חרב, כמו (תהלים ה יג) כצנה רצון תעטרנו: 
 <b>שחוט.</b> נמשך, כמו (ירמיהו ט ז) חץ שחוט לשונם, ורוצה לומר: זהב טוב נמשך כשעוה:

### פסוק יז
 <b>מגנים.</b> הוא שם כלי, עשוי לאחוז ביד בעת המלחמה להגן בו, וגם יש מגן עשוי מעור שלוק, האמור בתחילת שמואל ב (א כא) (יח) שן שן הפיל: 
 <b>מופז.</b> טוב ומזוקק ומבהיק, וכן (שיר השירים ה יא) כתם פז:

### פסוק יט
 <b>מעלות.</b> מדרגות:

### פסוק כא
 <b>סגור.</b> הנסגר בכור, לצרפו להסיר הסיג: 
 <b>למאומה.</b> לכלום:

### פסוק כב
 <b>שנהבים.</b> הוא שן הפיל: 
 <b>וקפים.</b> הוא הקוף הנזכר בדברי רבותינו ז״ל (יומא כט ב), ודומים הם בצורותיהם לבני אדם: 
 <b>ותוכיים.</b> הם העופות היפות מאוד בנוצותיהם בחלוף המראות, והוא הטווס:

### פסוק כה
 <b>ושלמות.</b> ומלבושים: 
 <b>ונשק.</b> כלי זיין, כמו (ישעיהו כב ח) נשק בית היער:

### פסוק כו
 <b>וינחם.</b> מלשון הנחה:

### פסוק כז
 <b>כשקמים.</b> שם אילן גרוע ושפל, כמו (שם ט ט) שקמים גדעו: 
 <b>בשפלה.</b> בעמק:

### פסוק כח
 <b>במחיר.</b> ענין ערך הדבר ושוויו כמו (שמואל ב כד כד) אקנה מאותך במחיר:


## פרק יא
### פסוק ב
 <b>אכן.</b> באמת:

### פסוק ה
 <b>מלכום.</b> הוא מולך: 
 <b>שקץ.</b> כנהו בלשון גנאי, והוא ענין תעוב:

### פסוק ט
 <b>ויתאנף.</b> מלשון אף וכעס:

### פסוק יא
 <b>יען.</b> בעבור:

### פסוק יד
 <b>שטן.</b> מקטרג, להסית אנשיו ללחום בו:

### פסוק יט
 <b>הגבירה.</b> המלכה:

### פסוק כ
 <b>ותגמלהו.</b> ענין הפרדת היונק משדי אמו, כמו (בראשית כא ח) ביום הגמל:

### פסוק כד
 <b>גדוד.</b> חיל אנשים:

### פסוק כה
 <b>ויקץ.</b> מאס, כמו (שם כז מו) קצתי בחיי:

### פסוק כח
 <b>ויפקד.</b> ענין מנוי וגזברות, כמו (שם לט ה) מאז הפקיד אותו: 
 <b>סבל.</b> משא המס:

### פסוק ל
 <b>ויתפוש.</b> ואחז:

### פסוק לד
 <b>אשיתנו.</b> אשימנו, כמו (תהלים יב ו) אשית בישע:

### פסוק לו
 <b>ניר.</b> כמו נר:

### פסוק לח
 <b>נאמן.</b> מתקיים, כמו (שמואל ב ז טז) ונאמן ביתך:

### פסוק לט
 <b>ואענה.</b> מלשון עינוי ויסורין:


## פרק יב
### פסוק ד
 <b>עולנו.</b> אמר במשל, מעול ההושם בצואר הבהמה:

### פסוק ו
 <b>את פני.</b> לפני:

### פסוק ז
 <b>ועניתם.</b> מלשון עניה ותשובה:

### פסוק יא
 <b>העמיס.</b> ענין הטענת משא, כמו (בראשית מד יג) ויעמוס איש על חמורו: 
 <b>יסר.</b> מלשון יסורין והכאה: 
 <b>בשוטים.</b> הוא כעין שבט, כמו (משלי כו ג) שוט לסוס: 
 <b>בעקרבים.</b> מין קוצים, כמו (יחזקאל ב ו) ואל עקרבים אתה יושב:

### פסוק טו
 <b>סבה.</b> ענין הקפת הדבר והגורם לה:

### פסוק יח
 <b>וירגמו.</b> השלכת האבנים נקראת רגימה: 
 <b>התאמץ.</b> מלשון אומץ, רוצה לומר: התחזק:

### פסוק יט
 <b>ויפשעו.</b> מרדו, כמו (מלכים ב ח כב) ויפשע אדום:

### פסוק לג
 <b>בדא.</b> ענין המצאת הכזב, כמו (נחמיה ו ח) מלבך אתה בודאם:


## פרק יג
### פסוק ג
 <b>מופת.</b> אות:

### פסוק ו
 <b>חל.</b> ענין בקשה, כמו (שמות לב יא) ויחל משה:

### פסוק ז
 <b>וסעדה.</b> אכול סעודה: 
 <b>מתת.</b> מתנה, כמו (קהלת ה יח) מתת אלהים היא:

### פסוק יג
 <b>חבשו.</b> ענין תקון האוכף:

### פסוק יד
 <b>האלה.</b> שם אילן מה: 
 <b>האתה.</b> בה״א השאלה:

### פסוק כא
 <b>מרית.</b> מלשון מרי ומרד:

### פסוק כב
 <b>נבלתך.</b> אף גוף מת צדיק נקרא נבלה, וכן (ישעיהו כו יט) נבלתי יקומון:

### פסוק כט
 <b>אל החמור.</b> על החמור:

### פסוק ל
 <b>הוי.</b> הוא ענין לשון יללה:

### פסוק לא
 <b>עצמותיו.</b> זכר העצמות במקום הגוף, כי הם מוסדי הגוף:

### פסוק לג
 <b>ימלא את ידו.</b> הוא ענין חנוך, כמו (שמות כט ט) ומלאת יד אהרן:

### פסוק לד
 <b>לחטאת.</b> ענין חסרון, כמו (לעיל א כא) והייתי אני ובני שלמה חטאים: 
 <b>ולהכחיד.</b> להכרית, כמו (שמות ט טו) ותכחד מן הארץ: 
 <b>ולהשמיד.</b> ענין כליון:


## פרק יד
### פסוק ב
 <b>והשתנית.</b> מלשון שנוי:

### פסוק ג
 <b>בידך.</b> עמך וברשותך: 
 <b>ונקודים.</b> פת יבש מתובל בתבלין, על כי המה מנוקדים ומנומרים ממראה התבלין: 
 <b>ובקבוק.</b> כלי שפיו צר, וכן (ירמיהו יט א) וקנית בקבוק:

### פסוק ז
 <b>הרמותיך.</b> מלשון תרומה, ורצה לומר: הפרשתיך:

### פסוק ט
 <b>ומסכות.</b> עבודות זרות העשויים בהתכת המתכת, וכן (שמות לד וז) אלהי מסכה: 
 <b>גוך.</b> גופך, כמו (משלי כו ג) ושבט לגו כסילים:

### פסוק י
 <b>ובערתי.</b> ענין הפנוי מהמקום, כמו (דברים כו יג) בערתי הקדש: 
 <b>הגלל.</b> הצואה, כמו (יחזקאל ד טו) גללי האדם: 
 <b>תמו.</b> מלשון תם והשלמה:

### פסוק יד
 <b>עתה.</b> כמו מעתה:

### פסוק טו
 <b>ונתש.</b> ענין עקירה, כמו (ירמיהו א י) לנתוש ולנתוץ: 
 <b>וזרם.</b> יפזרם, כמו (שם טו ז) ואזרם במזרה: 
 <b>אשריהם.</b> הוא אילן הנעבד:

### פסוק טז
 <b>בגלל.</b> בעבור, כמו (בראשית לט ה) בגלל יוסף:

### פסוק יז
 <b>בסף.</b> האסקופה נקראה גם היא סף, כמו המזוזות, וכן (שופטים יט כז) וידיה על הסף:

### פסוק יט
 <b>הנם.</b> הנה הם:

### פסוק כב
 <b>ויקנאו.</b> הרגיזו, כמו (דברים לב טז) יקניאהו בזרים:

### פסוק כג
 <b>במות.</b> בנין גבוה לעבודה זרה, מקום יעמדו בו המזבחות: 
 <b>ומצבות.</b> מזבחות מאבן אחת: 
 <b>רענן.</b> ענין לחות ורטיבות, כמו (תהלים צב יא) בשמן רענן, כי על ידי זה הוא מרבה בענפים:

### פסוק כד
 <b>קדש.</b> ניאוף, כמו (בראשית לח כא) איה הקדשה: 
 <b>הוריש.</b> גירש, כמו (שופטים יא כג) הוריש את האמורי: 
 <b>והפקיד.</b> מלשון פקדון והנחה: 
 <b>על יד.</b> כמו ביד:

### פסוק כח
 <b>מדי.</b> מתי, רוצה לומר: בכל זמן, כמו (שמואל א א ז) מדי עלותה: 
 <b>תא.</b> ענין חדר מה, כמו (יחזקאל מ יג) מגג התא:


## פרק טו
### פסוק ד
 <b>ניר.</b> כמו נר, ורוצה לומר: מלכות:

### פסוק יב
 <b>ויעבר.</b> הסיר: 
 <b>הקדשים.</b> הניאוף: 
 <b>הגלולים.</b> העבודת גלולים המאוסים כגלל וצואה:

### פסוק יז
 <b>הרמה.</b> בנין רם:

### פסוק יט
 <b>הפרה.</b> ענין בטול:

### פסוק כג
 <b>את רגליו.</b> מרגליו, כמו (בראשית מד ד) יצאו את העיר, ומשפטו: מהעיר:

### פסוק כז
 <b>ויקשור.</b> ענין מרד הנעשה על ידי בני אדם קשורים באגודה אחת: 
 <b>צרים.</b> מלשון מצור, רוצה לומר: חנו לצור ולסבב:


## פרק טז
### פסוק ב
 <b>הרימותיך.</b> מלשון תרומה והפרשה:

### פסוק ג
 <b>מבעיר.</b> ענין הפנוי מהמקום:

### פסוק יח
 <b>ארמון.</b> היכל (כד) שמר. שם איש:

### פסוק לד
 <b>צעירו.</b> קטן בניו:


## פרק יז
### פסוק א
 <b>התשבי.</b> מעיר ששמה תושב: 
 <b>מתושבי.</b> מלשון ישב, ורוצה לומר: שישב בגלעד זמן רב: 
 <b>לפי.</b> לשעור, כמו (בראשית מז יב) לחם לפי הטף:

### פסוק ג
 <b>ופנית.</b> תפנה ותסבב עצמך:

### פסוק ד
 <b>העורבים.</b> הם העופות השחורות: 
 <b>לכלכלך.</b> ענין סיפוק המזון:

### פסוק י
 <b>מקששת.</b> לקיטת דברים הדקים קרוי קושש, וכן (שמות ה יב) לקושש קש:

### פסוק יא
 <b>פת.</b> חתיכה, כמו (ויקרא ב ו) פתות אותה:

### פסוק יב
 <b>מעוג.</b> עוגה, וכן (תהלים לה טז) בחנפי לעגי מעוג: 
 <b>כף.</b> פס היד: 
 <b>בכד.</b> שם כלי: 
 <b>בצפחת.</b> צלוחית, וכן (שמואל א כו יא) צפחת המים:

### פסוק יד
 <b>תכלה.</b> מלשון כליון:

### פסוק טו
 <b>ימים.</b> אמרו רבותינו ז״ל: שנה:

### פסוק יז
 <b>בעלת הבית.</b> אדונת הבית:

### פסוק כ
 <b>מתגורר.</b> מלשון גרות ומדור, וכן (בראשית לב ד) עם לבן גרתי:

### פסוק כא
 <b>ויתמודד.</b> מלשון מדידה: 
 <b>קרבו.</b> תוך גופו:


## פרק יח
### פסוק ד
 <b>ויחביאם.</b> הטמינם במחבואה:

### פסוק ה
 <b>חציר.</b> דשא: 
 <b>ונחיה.</b> ונזון, וכן (שם מה ה) למחיה שלחני:

### פסוק י
 <b>אין.</b> איננו פה:

### פסוק יז
 <b>עוכר.</b> משחית ומחבל, וכן (שם לד ל) עכרתם אותי:

### פסוק כא
 <b>פוסחים.</b> מדלגים, ויקרא כן החגר, כי בעת הלוכו נראה כדולג: 
 <b>הסעיפים.</b> המחשבות, כמו (תהלים קיט קיג) סעפים שנאתי והוא לשון מושאל מסעיף אילן, כי המחשבות המה ללב כסעיף לאילן:

### פסוק כג
 <b>וינתחוהו.</b> יחתכוהו לאברים, כמו (ויקרא א ו) ונתח אותה:

### פסוק כו
 <b>ויפסחו.</b> ודלגו:

### פסוק כז
 <b>ויהתל.</b> ולעג, כמו (בראשית לא ז) ואביכן התל בי: 
 <b>שיח.</b> ענין דבור, כמו (תהלים סט יג) ישיחו בי: 
 <b>שיג.</b> רצה לומר: השגת דבר חכמה:

### פסוק כח
 <b>ויתגודדו.</b> ענין שריטת הבשר, כמו (דברים יד א) לא תתגודדו: 
 <b>כמשפטם.</b> כמנהגם: 
 <b>בחרבות.</b> מלשון חרב:

### פסוק כט
 <b>ויתנבאו.</b> עשו עצמם כמתנבאים: 
 <b>קשב.</b> האזנה, כמו (ישעיהו כא ז) והקשיב קשב:

### פסוק ל
 <b>ההרוס.</b> ענין שבירה ונתיצה:

### פסוק לב
 <b>תעלה.</b> חפירה, וכן (שם ז ג) תעלת הבריכה:

### פסוק לג
 <b>ויערוך.</b> ענין סדור:

### פסוק לח
 <b>לחכה.</b> ענין לקיקה, כמו (שם מט כג) ועפר רגליך ילחכו, ורוצה לומר: שרפה הכל, כהלוקק בלשון:

### פסוק מ
 <b>תפשו.</b> אחזו לבל יברחו:

### פסוק מב
 <b>ויגהר.</b> ענין השתטחות, כמו (מלכים ב ד לד) ויגהר עליו:

### פסוק מג
 <b>אין מאומה.</b> אין כלום:

### פסוק מד
 <b>אסור.</b> קשור הסוסים להמרכבה: 
 <b>יעצרכה.</b> יעכב אותך, כמו (שופטים יג טז) אם תעצרני לא אוכל:

### פסוק מה
 <b>התקדרו.</b> נחשכו, כמו (יואל ב י) שמש וירח קדרו:

### פסוק מו
 <b>וישנס.</b> ענין חגורה, ואין לו דומה: 
 <b>עד באכה.</b> עד אשר תבוא, וכאילו ידבר למול היודע המקום:


## פרק יט
### פסוק ב
 <b>כעת.</b> הכ״ף באה לאמתת הדבר:

### פסוק ד
 <b>רתם.</b> שם אילן, שגחליו תמיד חמים מאוד, וכן (תהלים קכ ד) גחלי רתמים:

### פסוק ו
 <b>מראשותיו.</b> סמוך לראשו: 
 <b>עוגת.</b> חררה: 
 <b>רצפים.</b> אפויה על גבי גחלים, כמו (ישעיה ו ו) ובידו רצפה:

### פסוק ט
 <b>פה.</b> הנה:

### פסוק י
 <b>קנא קנאתי.</b> נקם נקמתי, וכן (במדבר כה יא) בקנאו את קנאתי:

### פסוק יא
 <b>מפרק.</b> משבר, כמו (זכריה יא טז) ופרסיהן יפרק:

### פסוק יב
 <b>דממה.</b> ענין שתיקה, כמו (תהלים קז כט) יקם סערה לדממה:

### פסוק יג
 <b>וילט.</b> ענין כריכה, כמו (שמואל א כא י) לוטה בשמלה: 
 <b>באדרתו.</b> מלבוש חשוב מיוחד לנביאים, וכן (זכריה יג ד) ולא ילבשו אדרת שער:

### פסוק יט
 <b>צמדים.</b> כן יקרא זוג הבקר, כי הולכים מחוברים יחד, והוא מלשון (במדבר יט טו) צמיד פתיל:

### פסוק כ
 <b>אשקה.</b> מלשון נשיקה:

### פסוק כא
 <b>מאחריו.</b> מאחרי אליהו: 
 <b>בשלם.</b> בשל להם, רוצה לומר: להעם, וכן (יהושע טו יט) ארץ הנגב נתתני, ומשפטו: נתת לי:


## פרק כ
### פסוק ו
 <b>וחפשו.</b> ענין דרישה וביקור:

### פסוק ח
 <b>ולא תאבה.</b> ולא תרצה:

### פסוק י
 <b>ישפוק.</b> כמו יספוק בסמ״ך, והוא מלשון ספוק ודי: 
 <b>לשעלים.</b> הוא ענין אגרוף, וכן (ישעיהו מ יב) מי מדד בשעלו מים: 
 <b>אשר ברגלי.</b> ההולכים עמי ואחרי, וכן (שופטים ד י) ויעל ברגליו:

### פסוק יא
 <b>יתהלל.</b> יתפאר: 
 <b>כמפתח.</b> ענין התרה:

### פסוק יג
 <b>ההמון.</b> ענין רבוי:

### פסוק כד
 <b>פחות.</b> שלטונים, וכן (חגי א א) פחת יהודה:

### פסוק כו
 <b>ויפקוד.</b> ענין מנין:

### פסוק כז
 <b>וכלכלו.</b> מלשון כל: 
 <b>חשפי.</b> הוא ענין עדר, ואין לו דומה:

### פסוק כט
 <b>נוכח.</b> מול: 
 <b>המלחמה.</b> עם המלחמה:

### פסוק לג
 <b>ינחשו.</b> מלשון נחוש וסימן טוב, וכן (בראשית ל כז) נחשתי ויברכני ה׳, ורוצה לומר: ביאתך לי לסימן טוב, ויברכני ה׳: 
 <b>ויחלטו.</b> התרגום של לצמיתות (ויקרא כה כג), הוא לחלוטין, וענינו דבר המתקיים מבלי השתנות:

### פסוק לה
 <b>וימאן.</b> לא רצה:

### פסוק לז
 <b>ופצוע.</b> מכה המוציאה דם:

### פסוק לח
 <b>ויתחפש.</b> ענין השתנות המלבוש, וכן (לקמן כב ל) התחפש ובוא: 
 <b>באפר.</b> בצעיף, והוא הפך מן פארי המגבעות (שמות לט כח), שהוא מענין היופי והשבח שיש להאדם כשהצעיף בראשו:

### פסוק מ
 <b>חרצת.</b> גזרת וחתכת, כמו (ישעיהו י כב) כליון חרוץ:

### פסוק מב
 <b>חרמי.</b> ענין רשת, כמו (מיכה ז ב) יצודו חרם:

### פסוק מג
 <b>סר.</b> רוצה לומר: סרה מעמו הרצון והדבור, וכמו שכתוב (לקמן כא ה) מה זה רוחך סרה: 
 <b>וזעף.</b> ענין כעס, כמו (מיכה ז ט) זעף ה׳ אשא:


## פרק כא
### פסוק ב
 <b>מחיר.</b> דמיו, ערך שויו:

### פסוק ו
 <b>אדבר.</b> כמו דברתי, עתיד במקום עבר:

### פסוק ח
 <b>ספרים.</b> אגרות, על שם שבהן יסופר דברים: 
 <b>החורים.</b> השרים, וכן (נחמיה ה ז) ואריבה את החורים:

### פסוק טו
 <b>רש.</b> מלשון ירושה: 
 <b>מאן.</b> לא רצה:

### פסוק יט
 <b>לקקו.</b> ענץ לחיכה, כמו (שופטים ז ה) אשר ילק בלשונו:

### פסוק כג
 <b>בחל.</b> היא חומה נמוכה, כמו (שמואל ב כ טו) ותעמוד בחל:

### פסוק כה
 <b>הסתה.</b> ענין פתוי:

### פסוק כו
 <b>הוריש.</b> גירש:

### פסוק כז
 <b>אט.</b> בנחת, וכן (שם יח ה) לאט לי לנער:


## פרק כב
### פסוק ג
 <b>מחשים.</b> שותקים, כמו (קהלת ג ז) עת לחשות:

### פסוק ט
 <b>סריס.</b> שר, וכן (אסתר א י) שבעת הסריסים:

### פסוק יא
 <b>תנגח.</b> מלשון נגיחה והכאה:

### פסוק יז
 <b>נפוצים.</b> מפוזרים: 
 <b>אל ההרים.</b> על ההרים:

### פסוק יט
 <b>עליו.</b> סמוך לו:

### פסוק כב
 <b>תוכל.</b> מלשון יכולת:

### פסוק כד
 <b>הלחי.</b> הוא המקום שאצל העין:

### פסוק כה
 <b>הנך.</b> הנה אתה: 
 <b>להחבה.</b> מלשון מחבואה ומסתור:

### פסוק כז
 <b>לחץ.</b> ענין דוחק, רוצה לומר: בצמצום:

### פסוק ל
 <b>התחפש.</b> ענין השתנות המלבוש:

### פסוק לו
 <b>הרנה.</b> קול הכרוז, כן תרגם יונתן:

### פסוק לח
 <b>ברכת.</b> מקום הבנוי באבנים ובסיד, ושם מתכנסים המים, כמו (שמואל ב ב יג) על ברכת גבעון: 
 <b>וילוקו.</b> ענין לחיכה, כמו (שופטים ז ה) כל אשר ילק בלשונו (לט) השן. שן של פיל:

### פסוק מה
 <b>וישלם.</b> עשה שלום:

### פסוק מז
 <b>הקדש.</b> הניאוף, וכן (דברים כג יח) לא יהיה קדש: 
 <b>בער.</b> פנה מן העולם:

### פסוק נ
 <b>ולא אבה.</b> לא רצה:

