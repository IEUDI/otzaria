# מצודת ציון על יהושע
רבי דוד אלטשולר
## פרק א
### פסוק א
 <b>בן נון.</b> בחיר״ק, כמו בן בסגו״ל, ולפי שהן מלות זעירות ודבוקות, תקל הקריאה בחיר״ק מבסגו״ל:

### פסוק ב
 <b>קום.</b> הוא ענין זרוז, כמו (דברים י יא) קום לך למסע:

### פסוק ג
 <b>תדרך.</b> מלשון דרך, וענינו הליכה וצעידה:

### פסוק ד
 <b>והלבנון.</b> כן שם היער, ואולי גדלו בו אילני לבנה: מבוא ענין שקיעה, כמו (בראשית כח יא) כי בא השמש:

### פסוק ו
 <b>ואמץ.</b> אף הוא ענין חוזק, כמו (משלי כד ה) מאמץ כח:

### פסוק ז
 <b>תשכיל.</b> ענינו הצלחה, וכן (שמואל א יח יד) ויהי דוד לכל דרכיו משכיל, כי המצליח נראה להבריות שעשה מעשיו בהשכל:

### פסוק ח
 <b>ימוש.</b> יסור, כמו (ישעיהו נט כא) לא ימושו מפיך: 
 <b>והגית.</b> פעם תשמש לדבור, כמו (תהלים לה כח) ולשוני תהגה, ופעם תשמש למחשבה, כמו (שם מט ד) והגות לבי:

### פסוק ט
 <b>הלוא.</b> המלה ההיא תורה לזרז ולחזק, כמו (שופטים ו יד) הלוא שלחתיך: 
 <b>תערוץ ותחת.</b> שתיהם ענין פחד, כמו (דברים ז כא) לא תערוץ מפניהם וכו׳ ; (שם א כא) ואל תחת:

### פסוק י
 <b>שוטרי.</b> הם הממונים להשמיע להעם דברי המושל ולהכריח על קיומם, כמו (שם טז יח) שופטים ושוטרים:

### פסוק יא
 <b>צדה.</b> מזון, כמו (יהושע ט ה) לחם צידם: 
 <b>בעוד.</b> תרגומו: בסוף:

### פסוק יד
 <b>חמושים.</b> מזויינים, כמו (שמות יג יח) וחמשים עלו:

### פסוק יח
 <b>ימרה.</b> מלשון מרי ומרד, כמו (דברים כא יח) סורר ומורה:


## פרק ב
### פסוק א
 <b>מרגלים.</b> ענין חיפוש כמו (דברי הימים א, יט ג) לחקר ולהפך ולרגל: 
 <b>חרש.</b> ענינו מחשבה, כמו (משלי ג כט) אל תחרוש על רעך רעה: 
 <b>זונה.</b> מוכרת מזון:

### פסוק ב
 <b>הנה.</b> להעיר הזאת: 
 <b>לחפור.</b> לרגל ולחפש, כמו (איוב לט כא) יחפרו בעמק, על שם שהמחפש דבר מה בקרקע חופר בה:

### פסוק ד
 <b>ותצפנו.</b> הסתירה אותו, כמו (משלי ב ז) יצפן לישרים: 
 <b>כן.</b> ענינו אמת, כמו (שמות י כט) כן דברת: 
 <b>מאין.</b> מאוזה מקום:

### פסוק ה
 <b>אנה.</b> לאיזה מקום:

### פסוק ו
 <b>הערוכות.</b> מלשון עריכה וסדור:

### פסוק ז
 <b>על.</b> ענינו כמו עד, וכן (בראשית מט יג) וירכתו על צידון: 
 <b>המעברות.</b> מקום מעבר הירדן:

### פסוק ח
 <b>עליהם.</b> ענינו כמו: אליהם, באל״ף:

### פסוק ט
 <b>אימתכם.</b> מלשון אימה ופחד: 
 <b>נמגו.</b> נמסו:

### פסוק י
 <b>הוביש.</b> מלשון יבש: 
 <b>החרמתם.</b> ענין מיתה וכליון:

### פסוק טו
 <b>בקיר.</b> בכותל:

### פסוק טז
 <b>יפגעו.</b> ענין פגישה: 
 <b>ונחבתם.</b> מלשון מחבואה, ורצה לומר, תסתרו במקום מחבואה:

### פסוק יח
 <b>תקות.</b> מלשון קו וחבל, וכן (ישעיהו מד יג) נטה קו: 
 <b>השני.</b> רצה לומר, צבוע בצבע אדום, כמו (שמות כה ד) ותולעת שני: 
 <b>תאספי.</b> ענין הכנסה, כמו (שופטים יט טו) ואין איש מאסף אותם:

### פסוק כג
 <b>המוצאות.</b> מה שקרה להם:


## פרק ג
### פסוק ד
 <b>מתמול.</b> כמו מאתמול: 
 <b>שלשום.</b> יום השלישי שלפני היום הזה:

### פסוק ז
 <b>אחל.</b> מלשון התחלה:

### פסוק י
 <b>והורש יוריש.</b> מענין גרושין, כמו (שופטים א כ) ויורש משם:

### פסוק יג
 <b>נד. </b>תל וקבוץ אחת, וכן (שמות טו ח) נצבו כמו נד נוזלים:

### פסוק טו
 <b>גדותיו.</b> הם שפתי הנהר סביב המים, כמו (ישעיהו ח ז) והלך על כל גדותיו:

### פסוק טז
 <b>תמו.</b> מלשון תם והשלמה:


## פרק ד
### פסוק ה
 <b>והרימו.</b> והגביהו:

### פסוק ט
 <b>תחת.</b> במקום:

### פסוק יג
 <b>חלוצי.</b> מזוין, כמו (דברים ג יח) חלוצים תעברו: 
 <b>ערבות.</b> ענינו כמו מדבר:

### פסוק יח
 <b>נתקו.</b> נעתקו וסרו ממקומם:


## פרק ה
### פסוק ב
 <b>צורים.</b> חדודים, כמו (תהלים פט מד) צור חרבו:

### פסוק ג
 <b>אל גבעת.</b> בגבעת, וכן (שמות כה כא) ואל הארון, ומשפטו: ובהארון:

### פסוק ו
 <b>זבת.</b> מלשון זיבה ונטיפה:

### פסוק ח
 <b>תחתם.</b> במקומם: 
 <b>חיותם.</b> ענינו רפואה, כמו (ישעיהו לח כא) וימרחו על השחין ויחי:

### פסוק ט
 <b>גלותי.</b> מלשון גלגל וסבוב:

### פסוק יא
 <b>מעבור.</b> תרגום של ׳דגן׳ הוא עבורא (דברים כח נא) וקלוי שבלים צלוים, כמו (ויקרא ב יד) אביב קלוי באש: 
 <b>בעצם היום.</b> רצה לומר, בגופו של יום, כמו (שם כג יד) עד עצם היום הזה, ורצה לומר, לא בלילה שלפניו, עם כי הלילה הולך אחר היום:

### פסוק יב
 <b>וישבות.</b> ענין בטול, כמו (ישעיהו יד ד) שבת נוגש:

### פסוק יג
 <b>שלופה.</b> חלוצה מתערה, כמו (איוב כ כה) שלף ויצא מגוה:

### פסוק יד
 <b>אל פניו.</b> לפניו, רצה לומר, לפני העומד לנגדו:

### פסוק טו
 <b>של.</b> הסר וכן במשה (שמות ג ה) של נעליך:


## פרק ו
### פסוק ג
 <b>הקיף.</b> ענין סבוב, כמו (תהלים פח יח) הקיפו עלי יחד:

### פסוק ד
 <b>היובלים.</b> האילים, כן תרגומו:

### פסוק ה
 <b>במשוך.</b> בהאריך הקול:

### פסוק ז
 <b>והחלוץ.</b> הם בני ראובן ובני גד וחצי שבט מנשה, כולם היו מזוינים ביותר, כמו שכתוב בהם (דברים ג יח) חלוצים תעברו:

### פסוק ט
 <b>והמאסף.</b> דגל מחנה דן נקרא מאסף, על שום שהלכו באחרונה, והיו מאספים כל הנכשלים מהמחנות שהלכו ראשונים:

### פסוק טו
 <b>השחר.</b> הוא האור הנוצץ בפאת המזרח טרם יעלה השמש: 
 <b>כמשפט הזה.</b> רצה לומר, כמנהג הזה:

### פסוק יז
 <b>חרם.</b> פעם תשמש על חרמי גבוה והקדש, ופעם תשמש על כריתה ושממון: 
 <b>החבאתה.</b> הסתירם:

### פסוק יח
 <b>ועכרתם.</b> מענין השחתה ובלבול, כמו (בראשית לד ל) עכרתם אתי:

### פסוק כ
 <b>וירע.</b> מלשון תרועה:

### פסוק כא
 <b>לפי חרב.</b> החדוד של החרב נקרא ׳פה׳ בלשון המקרא (כמו בתהלים קמט ו: 
 <b>וחרב פיפיות) (א) וימעלו.</b> ענין חטא ופשע:


## פרק ז
### פסוק ב
 <b>עם בית און.</b> סמוך לבית און, כמו (בראשית כה יא) עם באר לחי ראי:

### פסוק ג
 <b>תיגע.</b> מלשון יגיעה:

### פסוק ד
 <b>לפני.</b> מלפני:

### פסוק ה
 <b>השברים.</b> שם המקום נקרא על שם המאורע, על כי נשברו שם: 
 <b>במורד.</b> במקום הירידה מההר:

### פסוק ז
 <b>אהה.</b> ענין לשון צעקה ויללה, כמו (מלכים ב ו ה) אהה אדוני: 
 <b>ולו.</b> הלואי, וכן (במדבר יד ב) לו מתנו: 
 <b>הואלנו.</b> ענין רצון, כמו (שופטים יט ו) הואל נא ולין:

### פסוק ח
 <b>בי.</b> ענין לשון בקשה, כמו (בראשית מד יח) בי אדוני:

### פסוק יא
 <b>בריתי.</b> ענינו בכל מקום דבר המתקיים, וגם שבועה היא דבר המתקיים, וחרם כשבועה: 
 <b>שמו.</b> נתנו:

### פסוק יג
 <b>קדש.</b> הזמן, כמו (יואל ד ט) קדשו מלחמה:

### פסוק טו
 <b>נבלה.</b> דבר מגונה כמו (ישעיהו לב ו) נבלה ידבר:

### פסוק יט
 <b>תודה.</b> הודאה: 
 <b>תכחד.</b> ענינו העלמה, כמו (איוב טו יח) ולא כחדו:

### פסוק כ
 <b>אמנה.</b> באמת:

### פסוק כא
 <b>אדרת.</b> טלית חשובה, והוא מלשון אדיר: 
 <b>שנער.</b> עשוי בשנער, והוא בבל: 
 <b>ולשון.</b> רצה לומר, ארוכה ומשוכה כלשון:

### פסוק כג
 <b>ויציקם.</b> מלשון יציקה ושפיכה:

### פסוק כה
 <b>וירגמו.</b> ענין השלכת אבנים:

### פסוק כו
 <b>גל.</b> תל גבוה:


## פרק ח
### פסוק ב
 <b>אורב.</b> יושב במסתור המארב:

### פסוק ה
 <b>ונסנו.</b> מלשון ניסה ובריחה:

### פסוק ו
 <b>התיקנו.</b> ענין העתקה והסרה:

### פסוק ז
 <b>והורשתם.</b> ענין גרושין:

### פסוק ח
 <b>תציתו.</b> תבעירו, כמו (איכה ד יא) ויצת אש בציון:

### פסוק ט
 <b>מים.</b> ממערב:

### פסוק י
 <b>ויפקוד.</b> ענין השגחה:

### פסוק יא
 <b>והגי.</b> והעמק:

### פסוק יג
 <b>וישימו.</b> ענין הזמנה למלחמה, כמו (מלכים א כ יב) שימו אל העיר: 
 <b>עקבו.</b> תרגומו: מארבו, והוא מלשון (בראשית כו לו) ויעקבני זה פעמים, שהוא ענין ערמה:

### פסוק יד
 <b>למועד.</b> לזמן, כמו (בראשית יח יד) למועד אשוב אליך:

### פסוק יח
 <b>בכידון.</b> ברומח:

### פסוק כ
 <b>ידים.</b> מקום, כמו (שמואל ב יח יח) יד אבשלום:

### פסוק כב
 <b>בתוך.</b> באמצע, כמו (במדבר לה ה) והעיר בתוך: 
 <b>שריד.</b> שיור ושארית, כמו (ירמיהו לא א) שרידי חרב: 
 <b>ופליט.</b> גם הוא ענין שארית, כמו (עזרא ט ח) להשאיר לנו פליטה:

### פסוק כח
 <b>תל.</b> מלאה תילין ודגורין, להיות כן עד עולם לבלי אפשר להפנות, והוא ענין גוזמא והפלגה:

### פסוק כט
 <b>נבלתו.</b> אף גוף אדם המת נקרא נבלה:

### פסוק לב
 <b>משנה.</b> מלשון שנים:

### פסוק לג
 <b>כאזרח.</b> זה ישראל גמור מלידה: 
 <b>מול.</b> נגד:


## פרק ט
### פסוק א
 <b>ובשפלה.</b> בעמק: 
 <b>חוף.</b> שפת:

### פסוק ב
 <b>פה אחד.</b> רצה לומר, בעצה אחת:

### פסוק ד
 <b>ויצטירו.</b> עשו עצמם כשלוחים, כמו (משלי יג יז) ציר אמונים: 
 <b>בלים.</b> מורקבים: 
 <b>נאדות.</b> הם כלי היין: 
 <b>ומבוקעים.</b> מלשון בקיעה: 
 <b>ומצוררים</b> מקושרים, כמו (בראשית מב לה) צרור כספו:

### פסוק ה
 <b>ונעלות.</b> מנעלים שברגליהם: 
 <b>ומטולאות.</b> ענין חלוף הגוונים, כמו (יחזקאל טז טז) במות טלאות: 
 <b>צידם.</b> מזונם: 
 <b>נקודים.</b> מנומר בחברבורות, כמו (בראשית לא יב) נקודים וברודים:

### פסוק יב
 <b>הצטידנו.</b> מלשון צידה ומזון:

### פסוק יח
 <b>וילנו.</b> מלשון תלונה ותערומות:

### פסוק כא
 <b>חוטבי.</b> ענין כריתה וחתוך, וכן (דברים יט ה) לחטוב עצים:


## פרק י
### פסוק א
 <b>אדוני צדק.</b> כך שמו:

### פסוק ו
 <b>תרף.</b> מלשון רפיון:

### פסוק ט
 <b>פתאום.</b> ענין מהירות מבלי הרגשה מקודם:

### פסוק י
 <b>ויהומם.</b> מלשון מהומה ובלבול:

### פסוק יב
 <b>תת.</b> מלשון נתינה: 
 <b>דום.</b> המתן, כמו (שמואל א יד ט) דומו עד הגיענו אליכם:

### פסוק יג
 <b>אויביו.</b> מאויביו: 
 <b>אץ.</b> ענין מהירות, כמו (משלי יט ב) ואץ ברגלים: 
 <b>לבוא.</b> לשקוע, כמו (בראשית כח יא) כי בא השמש: 
 <b>תמים.</b> מלשון תם ושלם:

### פסוק טז
 <b>ויחבאו.</b> נסתרו, והוא מלשון מחבואה:

### פסוק יח
 <b>גולו.</b> גלגלו: 
 <b>והפקידו.</b> מלשון פקיד וממונה:

### פסוק יט
 <b>וזנבתם.</b> מלשון זנב, ורצה לומר, סוף המחנה, כזנב הזה שהוא סוף הגוף:

### פסוק כ
 <b>והשרידים שרדו.</b> הנשארים נשארו, כמו (איכה ב כב) פליט ושריד:

### פסוק כא
 <b>חרץ.</b> ענין תנועה, כמו (שמואל ב ה כד) אז תחרץ:

### פסוק כד
 <b>קציני.</b> ענין שררה, כמו (ישעיהו ג ו) קצין תהיה לנו:

### פסוק מ
 <b>והנגב.</b> מקום נגוב ויבש (בראשית ח יג) כי חרבו פני האדמה, תרגומו: נגבו, וכן (לקמן טו יט) ארץ הנגב נתתני: 
 <b>והשפלה.</b> העמק: 
 <b>והאשדות.</b> מדרון ההרים שהמים נשפכים ויורדים שם, וכן (דברים ג יג) אשדות הפסגה, וכן (בראשית ט ו) שופך דם, תרגומו: דישוד דמא:


## פרק יא
### פסוק ב
 <b>ובערבה.</b> במישור: 
 <b>נגב כנרות.</b> לדרום כנרות, והוא שם מקום: 
 <b>ובנפות דור.</b> מחוזות וגלילות של דור, כמו (תהלים מח ג) יפה נוף:

### פסוק ה
 <b>ויועדו.</b> מלשון ועד ואסיפה:

### פסוק ו
 <b>תעקר.</b> תסיר העיקר, כמו (איוב לא יב): ובכל תבואתי תשרש, ומשפטו: תסיר השורש ממקומו, ורצה לומר, שיכרות הרגלים שהם העיקר והיסוד לבהמה:

### פסוק י
 <b>לפנים.</b> בימים הקדמונים:

### פסוק יג
 <b>תלם.</b> מלשון תל וגובה:

### פסוק יז
 <b>בעל.</b> תרגומו: מישר:

### פסוק כ
 <b>תחנה.</b> חנינה ורחמים:

### פסוק כא
 <b>הענקים.</b> בני אדם גבהי הקומה:

### פסוק כג
 <b>שקטה.</b> נחה, כמו (תהלים עו ט) ארץ יראה ושקטה:


## פרק יב
### פסוק ד
 <b>הרפאים.</b> הענקים, על שם שמרפים ידי רואיהם, כי יפחדו מהם:

### פסוק כג
 <b>לנפת דור.</b> למחוז דור: 
 <b>גוים.</b> מקום נקבצו שמה מכמה גוים, וכן (בראשית יד א) תדעל מלך גוים:


## פרק יג
### פסוק ב
 <b>גלילות.</b> מחוזות:

### פסוק ג
 <b>השיחור.</b> שם הנהר: 
 <b>סרני.</b> ענין שררה:

### פסוק ט
 <b>המישור.</b> מקום ישר ושוה:

### פסוק יב
 <b>וירשם.</b> גרשם:

### פסוק כא
 <b>נסיכי.</b> ענין שררה:

### פסוק כג
 <b>וחצריהן.</b> עיירות פרוזות מבלי חומה, העומדים סביב עיר חומה:

### פסוק ל
 <b>חות יאיר.</b> תרגומו: כפרני יאיר:


## פרק יד
### פסוק א
 <b>המטות.</b> השבטים:

### פסוק ד
 <b>ומגרשיהם.</b> הם הבנינים הסמוכים להעיר, מחוץ לחומה, וכאלו נגרשו ממנה: 
 <b>למקניהם.</b> הם בהמות גסות: 
 <b>ולקנינם.</b> הם בהמות דקות:

### פסוק ו
 <b>אודותי.</b> תרגומו: עסק דילי, וכן (ירמיהו ג ח) על כל אודות:

### פסוק ח
 <b>המסיו.</b> מלשון המסה: 
 <b>מלאתי.</b> ענין השלמה וגמר:

### פסוק ט
 <b>דרכה.</b> צעדה, והוא מלשון דרך:

### פסוק יב
 <b>בצורות.</b> חזקות, והוא מלשון צור: 
 <b>אותי.</b> עמי, אף כי הוא בחול״ם, וכן (יחזקאל ב א) ואדבר אותך: 
 <b>והורשתים.</b> וגרשתים:

### פסוק יד
 <b>יען.</b> בעבור:

### פסוק טו
 <b>קרית.</b> מלשון קריה ועיר:


## פרק טו
### פסוק א
 <b>גבול.</b> מיצר וסוף:

### פסוק ב
 <b>הלשון.</b> ראש הים המשוך כלשון:

### פסוק ה
 <b>לפאת.</b> לצד ורוח:

### פסוק ו
 <b>אבן בוהן.</b> הוא שם מקום: 
 <b>בן ראובן.</b> עיר איש ששמו ראובן, וכן (ירמיהו מח מה) מבין סיחון:

### פסוק ז
 <b>נוכח.</b> נגד:

### פסוק ט
 <b>ותאר.</b> ענין הקפה וסבוב, כמו (ישעיהו מד יג) ובמחוגה יתארהו:

### פסוק יח
 <b>ותצנח.</b> ענין נעיצה, כמו (שופטים ד כא) ותצנח בארץ, ורצונו לומר הפילה עצמה בכח וכאלו ננעצה בארץ:

### פסוק יט
 <b>ברכה.</b> מתנה ומנחה, כמו (בראשית לג יא) קח נא את ברכתי: 
 <b>הנגב.</b> ענין יובש, כמו (ישעיהו כא א) כסופות בנגב: 
 <b>נתתני.</b> נתת לי: 
 <b>גלות.</b> מעין, כמו (שיר השירים ד יב) גל נעול, ונקרא כן על שם סבובו וגלגולו: 
 <b>את.</b> עם: 
 <b>עליות.</b> מלשון עליון:

### פסוק מה
 <b>ובנותיה.</b> הכפרים הסמוכים אליה:

### פסוק מו
 <b>על יד.</b> על מקום, כמו (שמואל ב יח יח) יד אבשלום:



## פרק יז
### פסוק א
 <b>.</b>:

### פסוק ה
 <b>חבלי.</b> המחוזות יקראו חבלים על שם: כי בחבל יחולק נחלה (עמוס ז יז: ואדמתך בחבל תחולק):

### פסוק י
 <b>יפגעון.</b> יפגשון:

### פסוק יב
 <b>ויואל.</b> ענין רצון, כמו (יהושע ז ז) ולו הואלנו:

### פסוק יג
 <b>והורש.</b> ענין גרושין:

### פסוק יד
 <b>כה.</b> רצונו לומר כמו שאתה רואה:

### פסוק טו
 <b>ובראת.</b> ענינו כריתה, כמו (יחזקאל כג מז) וברא אתהן בחרבותם: 
 <b>אץ.</b> ענין מהירות, כמו (לעיל י יט) ולא אץ לבוא, ורצה לומר המקום צר וקטן ומהר יעברו מן הקצה אל הקצה: 
### פסוק טז
 <b>ימצא.</b> ענין די הספוק, כמו (במדבר יא כב) ומצא להם:


## פרק יח
### פסוק ב
 <b>ויותרו.</b> מלשון נותר:

### פסוק ג
 <b>עד אנה.</b> עד מתי: 
 <b>מתרפים.</b> מלשון רפיון:

### פסוק ד
 <b>הבו.</b> ענינו הזמנה, כמו (בראשית יא ג) הבה נלבנה:

### פסוק ו
 <b>הנה.</b> להמקום הזה: 
 <b>ויריתי.</b> והשלכתי, כמו (שמות טו ד) ירה בים: 
 <b>פה.</b> במקום הזה:

### פסוק יד
 <b>ותאר.</b> וסבב:

### פסוק יז
 <b>נכח.</b> נגד:

### פסוק יט
 <b>לשון.</b> קצה הים המשוך כלשון:


## פרק יט
### פסוק ט
 <b>מחבל.</b> ענין מחוז:

### פסוק יג
 <b>המתאר.</b> המסבב:

### פסוק כט
 <b>מבצר צור.</b> מבצר הבנוי בצור:

### פסוק מז
 <b>וירשו.</b> מלשון ירושה:


## פרק כ
### פסוק ב
 <b>המקלט.</b> על שם שקולטת את הרוצחים, שאין מדרך עיר אחרת להניח להרוצחים לדור בה:

### פסוק ג
 <b>לנוס.</b> ענין בריחה: 
 <b>בבלי דעת.</b> בלא כוונה: 
 <b>מגואל.</b> מלשון גאולה, כי בהנקם נקמת הנרצח, לגאולה תחשב לו:

### פסוק ד
 <b>ואספו.</b> ענין הכנסה, כמו (שופטים יט טו) מאסף אותם:

### פסוק ה
 <b>יסגירו.</b> ענין מסירה, כמו (עמוס א ו) להסגיר לאדום: 
 <b>שלשום.</b> יום השלישי מהיום הזה:

### פסוק ז
 <b>ויקדישו.</b> ויזמינו, כמו (יואל ב טז) קדשו קהל: 
 <b>בגליל.</b> בארץ הגליל, והוא שם מדינה בארץ ישראל:

### פסוק ט
 <b>המועדה.</b> מלשון ועד וקבוץ להתאסף בהן הרוצחים, כמו (ישעיהו יד יג) בהר מועד:
## פרק כב
### פסוק ח
 <b>בנכסים.</b> זה הלשון ידוע בדברי רבותינו זכרונם לברכה כלול בה זהב וכסף וכלים ומקנה וכו׳, וכן (קהלת ה יח) עושר ונכסים: 
 <b>ובשלמות.</b> ובבגדים, ויתהפך משמלה שלמה, כמו מכבש כשב:

### פסוק י
 <b>על.</b> אצל:

### פסוק יב
 <b>לצבא.</b> כמו בצבא, ובאה הלמ״ד במקום הבי״ת, וכן (ויקרא כו ז) לפניכם לחרב, ומשפטו בחרב:

### פסוק טז
 <b>המעל.</b> החטא ופשע:

### פסוק יח
 <b>ומחר.</b> יש מחר שהוא לאחר זמן רב, וכן (שמות יג יד) כי ישאלך בנך מחר:

### פסוק יט
 <b>ואותנו.</b> ענינו, כמו ובנו: 
 <b>מבלעדי.</b> ענינו כמו זולת, וכן (בראשית יד כד) בלעדי רק אשר אכלו הנערים:

### פסוק כה
 <b>והשביתו.</b> בטול ומניעה, כמו (ישעיהו יד ד) שבת נוגש:

### פסוק כח
 <b>תבנית.</b> צורת:

### פסוק כט
 <b>חלילה.</b> הוא מלשון חולין וגנאי:


## פרק כג
### פסוק ג
 <b>לכם.</b> בשבילכם:

### פסוק ד
 <b>מבוא.</b> ענין שקיעה, כמו (בראשית כח יא) כי בא השמש:

### פסוק ה
 <b>יהדפם.</b> ענין דחיפה והכאה, כמו (תהלים א ד) תדפנו רוח: 
 <b>והוריש.</b> יגרש:

### פסוק יב
 <b>והתחתנתם.</b> מלשון חתון:

### פסוק יג
 <b>לפח.</b> לרשת: 
 <b>ולמוקש.</b> למכשול: 
 <b>ולשוטט.</b> ענין שבט, כמו (משלי כו ג) שוט לסוס, ונכפלה למ״ד הפעל: 
 <b>ולצננים.</b> ענין קוצים, וכן (במדבר לב נה) לצננים בצדיכם:


## פרק כד
### פסוק ה
 <b>ואגוף.</b> ענין הכאה, וכן (שמות כא כב) ונגפו אשה הרה:

### פסוק ז
 <b>מאפל.</b> מלשון אופל וחושך:

### פסוק י
 <b>אביתי.</b> ענין רצון, כמו (דברים כה ז) לא אבה יבמי:

### פסוק יא
 <b>בעלי יריחו.</b> אדוני יריחו, כמו (שמות כב יד) אם בעליו עמו:

### פסוק יב
 <b>הצרעה.</b> אמרו רבותינו זכרונם לברכה (סוטה לו א) שהוא מין שרץ עוף, שהטילה בהם ארס:

### פסוק יט
 <b>קנוא.</b> מתנקם ליפרע: 
 <b>ישא.</b> ענין כפרה ומחילה, כמו (שמות לד ז) נושא עון:

### פסוק כו
 <b>האלה.</b> הוא שם אילן מה:

### פסוק כז
 <b>לעדה.</b> לשון עד בלשון נקבה:

### פסוק לב
 <b>בחלקת.</b> ענין אחוזת שדה, כמו (בראשית לב יט) ויקן את חלקת השדה: 
 <b>קשיטה.</b> מעה, והיא מטבע מה:

### פסוק לג
 <b>בגבעת.</b> מלשון גבעה והר:

