# מצודת ציון על יהושע
רבי דוד אלטשולר
## פרק א
### פסוק א
 <strong>בן נון.</strong> בחיר״ק, כמו בן בסגו״ל, ולפי שהן מלות זעירות ודבוקות, תקל הקריאה בחיר״ק מבסגו״ל:

### פסוק ב
 <strong>קום.</strong> הוא ענין זרוז, כמו (דברים י יא) קום לך למסע:

### פסוק ג
 <strong>תדרך.</strong> מלשון דרך, וענינו הליכה וצעידה:

### פסוק ד
 <strong>והלבנון.</strong> כן שם היער, ואולי גדלו בו אילני לבנה: מבוא ענין שקיעה, כמו (בראשית כח יא) כי בא השמש:

### פסוק ו
 <strong>ואמץ.</strong> אף הוא ענין חוזק, כמו (משלי כד ה) מאמץ כח:

### פסוק ז
 <strong>תשכיל.</strong> ענינו הצלחה, וכן (שמואל א יח יד) ויהי דוד לכל דרכיו משכיל, כי המצליח נראה להבריות שעשה מעשיו בהשכל:

### פסוק ח
 <strong>ימוש.</strong> יסור, כמו (ישעיהו נט כא) לא ימושו מפיך: 
 <strong>והגית.</strong> פעם תשמש לדבור, כמו (תהלים לה כח) ולשוני תהגה, ופעם תשמש למחשבה, כמו (שם מט ד) והגות לבי:

### פסוק ט
 <strong>הלוא.</strong> המלה ההיא תורה לזרז ולחזק, כמו (שופטים ו יד) הלוא שלחתיך: 
 <strong>תערוץ ותחת.</strong> שתיהם ענין פחד, כמו (דברים ז כא) לא תערוץ מפניהם וכו׳ ; (שם א כא) ואל תחת:

### פסוק י
 <strong>שוטרי.</strong> הם הממונים להשמיע להעם דברי המושל ולהכריח על קיומם, כמו (שם טז יח) שופטים ושוטרים:

### פסוק יא
 <strong>צדה.</strong> מזון, כמו (יהושע ט ה) לחם צידם: 
 <strong>בעוד.</strong> תרגומו: בסוף:

### פסוק יד
 <strong>חמושים.</strong> מזויינים, כמו (שמות יג יח) וחמשים עלו:

### פסוק יח
 <strong>ימרה.</strong> מלשון מרי ומרד, כמו (דברים כא יח) סורר ומורה:


## פרק ב
### פסוק א
 <strong>מרגלים.</strong> ענין חיפוש כמו (דברי הימים א, יט ג) לחקר ולהפך ולרגל: 
 <strong>חרש.</strong> ענינו מחשבה, כמו (משלי ג כט) אל תחרוש על רעך רעה: 
 <strong>זונה.</strong> מוכרת מזון:

### פסוק ב
 <strong>הנה.</strong> להעיר הזאת: 
 <strong>לחפור.</strong> לרגל ולחפש, כמו (איוב לט כא) יחפרו בעמק, על שם שהמחפש דבר מה בקרקע חופר בה:

### פסוק ד
 <strong>ותצפנו.</strong> הסתירה אותו, כמו (משלי ב ז) יצפן לישרים: 
 <strong>כן.</strong> ענינו אמת, כמו (שמות י כט) כן דברת: 
 <strong>מאין.</strong> מאוזה מקום:

### פסוק ה
 <strong>אנה.</strong> לאיזה מקום:

### פסוק ו
 <strong>הערוכות.</strong> מלשון עריכה וסדור:

### פסוק ז
 <strong>על.</strong> ענינו כמו עד, וכן (בראשית מט יג) וירכתו על צידון: 
 <strong>המעברות.</strong> מקום מעבר הירדן:

### פסוק ח
 <strong>עליהם.</strong> ענינו כמו: אליהם, באל״ף:

### פסוק ט
 <strong>אימתכם.</strong> מלשון אימה ופחד: 
 <strong>נמגו.</strong> נמסו:

### פסוק י
 <strong>הוביש.</strong> מלשון יבש: 
 <strong>החרמתם.</strong> ענין מיתה וכליון:

### פסוק טו
 <strong>בקיר.</strong> בכותל:

### פסוק טז
 <strong>יפגעו.</strong> ענין פגישה: 
 <strong>ונחבתם.</strong> מלשון מחבואה, ורצה לומר, תסתרו במקום מחבואה:

### פסוק יח
 <strong>תקות.</strong> מלשון קו וחבל, וכן (ישעיהו מד יג) נטה קו: 
 <strong>השני.</strong> רצה לומר, צבוע בצבע אדום, כמו (שמות כה ד) ותולעת שני: 
 <strong>תאספי.</strong> ענין הכנסה, כמו (שופטים יט טו) ואין איש מאסף אותם:

### פסוק כג
 <strong>המוצאות.</strong> מה שקרה להם:


## פרק ג
### פסוק ד
 <strong>מתמול.</strong> כמו מאתמול: 
 <strong>שלשום.</strong> יום השלישי שלפני היום הזה:

### פסוק ז
 <strong>אחל.</strong> מלשון התחלה:

### פסוק י
 <strong>והורש יוריש.</strong> מענין גרושין, כמו (שופטים א כ) ויורש משם:

### פסוק יג
 <strong>נד. </strong>תל וקבוץ אחת, וכן (שמות טו ח) נצבו כמו נד נוזלים:

### פסוק טו
 <strong>גדותיו.</strong> הם שפתי הנהר סביב המים, כמו (ישעיהו ח ז) והלך על כל גדותיו:

### פסוק טז
 <strong>תמו.</strong> מלשון תם והשלמה:


## פרק ד
### פסוק ה
 <strong>והרימו.</strong> והגביהו:

### פסוק ט
 <strong>תחת.</strong> במקום:

### פסוק יג
 <strong>חלוצי.</strong> מזוין, כמו (דברים ג יח) חלוצים תעברו: 
 <strong>ערבות.</strong> ענינו כמו מדבר:

### פסוק יח
 <strong>נתקו.</strong> נעתקו וסרו ממקומם:


## פרק ה
### פסוק ב
 <strong>צורים.</strong> חדודים, כמו (תהלים פט מד) צור חרבו:

### פסוק ג
 <strong>אל גבעת.</strong> בגבעת, וכן (שמות כה כא) ואל הארון, ומשפטו: ובהארון:

### פסוק ו
 <strong>זבת.</strong> מלשון זיבה ונטיפה:

### פסוק ח
 <strong>תחתם.</strong> במקומם: 
 <strong>חיותם.</strong> ענינו רפואה, כמו (ישעיהו לח כא) וימרחו על השחין ויחי:

### פסוק ט
 <strong>גלותי.</strong> מלשון גלגל וסבוב:

### פסוק יא
 <strong>מעבור.</strong> תרגום של ׳דגן׳ הוא עבורא (דברים כח נא) וקלוי שבלים צלוים, כמו (ויקרא ב יד) אביב קלוי באש: 
 <strong>בעצם היום.</strong> רצה לומר, בגופו של יום, כמו (שם כג יד) עד עצם היום הזה, ורצה לומר, לא בלילה שלפניו, עם כי הלילה הולך אחר היום:

### פסוק יב
 <strong>וישבות.</strong> ענין בטול, כמו (ישעיהו יד ד) שבת נוגש:

### פסוק יג
 <strong>שלופה.</strong> חלוצה מתערה, כמו (איוב כ כה) שלף ויצא מגוה:

### פסוק יד
 <strong>אל פניו.</strong> לפניו, רצה לומר, לפני העומד לנגדו:

### פסוק טו
 <strong>של.</strong> הסר וכן במשה (שמות ג ה) של נעליך:


## פרק ו
### פסוק ג
 <strong>הקיף.</strong> ענין סבוב, כמו (תהלים פח יח) הקיפו עלי יחד:

### פסוק ד
 <strong>היובלים.</strong> האילים, כן תרגומו:

### פסוק ה
 <strong>במשוך.</strong> בהאריך הקול:

### פסוק ז
 <strong>והחלוץ.</strong> הם בני ראובן ובני גד וחצי שבט מנשה, כולם היו מזוינים ביותר, כמו שכתוב בהם (דברים ג יח) חלוצים תעברו:

### פסוק ט
 <strong>והמאסף.</strong> דגל מחנה דן נקרא מאסף, על שום שהלכו באחרונה, והיו מאספים כל הנכשלים מהמחנות שהלכו ראשונים:

### פסוק טו
 <strong>השחר.</strong> הוא האור הנוצץ בפאת המזרח טרם יעלה השמש: 
 <strong>כמשפט הזה.</strong> רצה לומר, כמנהג הזה:

### פסוק יז
 <strong>חרם.</strong> פעם תשמש על חרמי גבוה והקדש, ופעם תשמש על כריתה ושממון: 
 <strong>החבאתה.</strong> הסתירם:

### פסוק יח
 <strong>ועכרתם.</strong> מענין השחתה ובלבול, כמו (בראשית לד ל) עכרתם אתי:

### פסוק כ
 <strong>וירע.</strong> מלשון תרועה:

### פסוק כא
 <strong>לפי חרב.</strong> החדוד של החרב נקרא ׳פה׳ בלשון המקרא (כמו בתהלים קמט ו: 
 <strong>וחרב פיפיות) (א) וימעלו.</strong> ענין חטא ופשע:


## פרק ז
### פסוק ב
 <strong>עם בית און.</strong> סמוך לבית און, כמו (בראשית כה יא) עם באר לחי ראי:

### פסוק ג
 <strong>תיגע.</strong> מלשון יגיעה:

### פסוק ד
 <strong>לפני.</strong> מלפני:

### פסוק ה
 <strong>השברים.</strong> שם המקום נקרא על שם המאורע, על כי נשברו שם: 
 <strong>במורד.</strong> במקום הירידה מההר:

### פסוק ז
 <strong>אהה.</strong> ענין לשון צעקה ויללה, כמו (מלכים ב ו ה) אהה אדוני: 
 <strong>ולו.</strong> הלואי, וכן (במדבר יד ב) לו מתנו: 
 <strong>הואלנו.</strong> ענין רצון, כמו (שופטים יט ו) הואל נא ולין:

### פסוק ח
 <strong>בי.</strong> ענין לשון בקשה, כמו (בראשית מד יח) בי אדוני:

### פסוק יא
 <strong>בריתי.</strong> ענינו בכל מקום דבר המתקיים, וגם שבועה היא דבר המתקיים, וחרם כשבועה: 
 <strong>שמו.</strong> נתנו:

### פסוק יג
 <strong>קדש.</strong> הזמן, כמו (יואל ד ט) קדשו מלחמה:

### פסוק טו
 <strong>נבלה.</strong> דבר מגונה כמו (ישעיהו לב ו) נבלה ידבר:

### פסוק יט
 <strong>תודה.</strong> הודאה: 
 <strong>תכחד.</strong> ענינו העלמה, כמו (איוב טו יח) ולא כחדו:

### פסוק כ
 <strong>אמנה.</strong> באמת:

### פסוק כא
 <strong>אדרת.</strong> טלית חשובה, והוא מלשון אדיר: 
 <strong>שנער.</strong> עשוי בשנער, והוא בבל: 
 <strong>ולשון.</strong> רצה לומר, ארוכה ומשוכה כלשון:

### פסוק כג
 <strong>ויציקם.</strong> מלשון יציקה ושפיכה:

### פסוק כה
 <strong>וירגמו.</strong> ענין השלכת אבנים:

### פסוק כו
 <strong>גל.</strong> תל גבוה:


## פרק ח
### פסוק ב
 <strong>אורב.</strong> יושב במסתור המארב:

### פסוק ה
 <strong>ונסנו.</strong> מלשון ניסה ובריחה:

### פסוק ו
 <strong>התיקנו.</strong> ענין העתקה והסרה:

### פסוק ז
 <strong>והורשתם.</strong> ענין גרושין:

### פסוק ח
 <strong>תציתו.</strong> תבעירו, כמו (איכה ד יא) ויצת אש בציון:

### פסוק ט
 <strong>מים.</strong> ממערב:

### פסוק י
 <strong>ויפקוד.</strong> ענין השגחה:

### פסוק יא
 <strong>והגי.</strong> והעמק:

### פסוק יג
 <strong>וישימו.</strong> ענין הזמנה למלחמה, כמו (מלכים א כ יב) שימו אל העיר: 
 <strong>עקבו.</strong> תרגומו: מארבו, והוא מלשון (בראשית כו לו) ויעקבני זה פעמים, שהוא ענין ערמה:

### פסוק יד
 <strong>למועד.</strong> לזמן, כמו (בראשית יח יד) למועד אשוב אליך:

### פסוק יח
 <strong>בכידון.</strong> ברומח:

### פסוק כ
 <strong>ידים.</strong> מקום, כמו (שמואל ב יח יח) יד אבשלום:

### פסוק כב
 <strong>בתוך.</strong> באמצע, כמו (במדבר לה ה) והעיר בתוך: 
 <strong>שריד.</strong> שיור ושארית, כמו (ירמיהו לא א) שרידי חרב: 
 <strong>ופליט.</strong> גם הוא ענין שארית, כמו (עזרא ט ח) להשאיר לנו פליטה:

### פסוק כח
 <strong>תל.</strong> מלאה תילין ודגורין, להיות כן עד עולם לבלי אפשר להפנות, והוא ענין גוזמא והפלגה:

### פסוק כט
 <strong>נבלתו.</strong> אף גוף אדם המת נקרא נבלה:

### פסוק לב
 <strong>משנה.</strong> מלשון שנים:

### פסוק לג
 <strong>כאזרח.</strong> זה ישראל גמור מלידה: 
 <strong>מול.</strong> נגד:


## פרק ט
### פסוק א
 <strong>ובשפלה.</strong> בעמק: 
 <strong>חוף.</strong> שפת:

### פסוק ב
 <strong>פה אחד.</strong> רצה לומר, בעצה אחת:

### פסוק ד
 <strong>ויצטירו.</strong> עשו עצמם כשלוחים, כמו (משלי יג יז) ציר אמונים: 
 <strong>בלים.</strong> מורקבים: 
 <strong>נאדות.</strong> הם כלי היין: 
 <strong>ומבוקעים.</strong> מלשון בקיעה: 
 <strong>ומצוררים</strong> מקושרים, כמו (בראשית מב לה) צרור כספו:

### פסוק ה
 <strong>ונעלות.</strong> מנעלים שברגליהם: 
 <strong>ומטולאות.</strong> ענין חלוף הגוונים, כמו (יחזקאל טז טז) במות טלאות: 
 <strong>צידם.</strong> מזונם: 
 <strong>נקודים.</strong> מנומר בחברבורות, כמו (בראשית לא יב) נקודים וברודים:

### פסוק יב
 <strong>הצטידנו.</strong> מלשון צידה ומזון:

### פסוק יח
 <strong>וילנו.</strong> מלשון תלונה ותערומות:

### פסוק כא
 <strong>חוטבי.</strong> ענין כריתה וחתוך, וכן (דברים יט ה) לחטוב עצים:


## פרק י
### פסוק א
 <strong>אדוני צדק.</strong> כך שמו:

### פסוק ו
 <strong>תרף.</strong> מלשון רפיון:

### פסוק ט
 <strong>פתאום.</strong> ענין מהירות מבלי הרגשה מקודם:

### פסוק י
 <strong>ויהומם.</strong> מלשון מהומה ובלבול:

### פסוק יב
 <strong>תת.</strong> מלשון נתינה: 
 <strong>דום.</strong> המתן, כמו (שמואל א יד ט) דומו עד הגיענו אליכם:

### פסוק יג
 <strong>אויביו.</strong> מאויביו: 
 <strong>אץ.</strong> ענין מהירות, כמו (משלי יט ב) ואץ ברגלים: 
 <strong>לבוא.</strong> לשקוע, כמו (בראשית כח יא) כי בא השמש: 
 <strong>תמים.</strong> מלשון תם ושלם:

### פסוק טז
 <strong>ויחבאו.</strong> נסתרו, והוא מלשון מחבואה:

### פסוק יח
 <strong>גולו.</strong> גלגלו: 
 <strong>והפקידו.</strong> מלשון פקיד וממונה:

### פסוק יט
 <strong>וזנבתם.</strong> מלשון זנב, ורצה לומר, סוף המחנה, כזנב הזה שהוא סוף הגוף:

### פסוק כ
 <strong>והשרידים שרדו.</strong> הנשארים נשארו, כמו (איכה ב כב) פליט ושריד:

### פסוק כא
 <strong>חרץ.</strong> ענין תנועה, כמו (שמואל ב ה כד) אז תחרץ:

### פסוק כד
 <strong>קציני.</strong> ענין שררה, כמו (ישעיהו ג ו) קצין תהיה לנו:

### פסוק מ
 <strong>והנגב.</strong> מקום נגוב ויבש (בראשית ח יג) כי חרבו פני האדמה, תרגומו: נגבו, וכן (לקמן טו יט) ארץ הנגב נתתני: 
 <strong>והשפלה.</strong> העמק: 
 <strong>והאשדות.</strong> מדרון ההרים שהמים נשפכים ויורדים שם, וכן (דברים ג יג) אשדות הפסגה, וכן (בראשית ט ו) שופך דם, תרגומו: דישוד דמא:


## פרק יא
### פסוק ב
 <strong>ובערבה.</strong> במישור: 
 <strong>נגב כנרות.</strong> לדרום כנרות, והוא שם מקום: 
 <strong>ובנפות דור.</strong> מחוזות וגלילות של דור, כמו (תהלים מח ג) יפה נוף:

### פסוק ה
 <strong>ויועדו.</strong> מלשון ועד ואסיפה:

### פסוק ו
 <strong>תעקר.</strong> תסיר העיקר, כמו (איוב לא יב): ובכל תבואתי תשרש, ומשפטו: תסיר השורש ממקומו, ורצה לומר, שיכרות הרגלים שהם העיקר והיסוד לבהמה:

### פסוק י
 <strong>לפנים.</strong> בימים הקדמונים:

### פסוק יג
 <strong>תלם.</strong> מלשון תל וגובה:

### פסוק יז
 <strong>בעל.</strong> תרגומו: מישר:

### פסוק כ
 <strong>תחנה.</strong> חנינה ורחמים:

### פסוק כא
 <strong>הענקים.</strong> בני אדם גבהי הקומה:

### פסוק כג
 <strong>שקטה.</strong> נחה, כמו (תהלים עו ט) ארץ יראה ושקטה:


## פרק יב
### פסוק ד
 <strong>הרפאים.</strong> הענקים, על שם שמרפים ידי רואיהם, כי יפחדו מהם:

### פסוק כג
 <strong>לנפת דור.</strong> למחוז דור: 
 <strong>גוים.</strong> מקום נקבצו שמה מכמה גוים, וכן (בראשית יד א) תדעל מלך גוים:


## פרק יג
### פסוק ב
 <strong>גלילות.</strong> מחוזות:

### פסוק ג
 <strong>השיחור.</strong> שם הנהר: 
 <strong>סרני.</strong> ענין שררה:

### פסוק ט
 <strong>המישור.</strong> מקום ישר ושוה:

### פסוק יב
 <strong>וירשם.</strong> גרשם:

### פסוק כא
 <strong>נסיכי.</strong> ענין שררה:

### פסוק כג
 <strong>וחצריהן.</strong> עיירות פרוזות מבלי חומה, העומדים סביב עיר חומה:

### פסוק ל
 <strong>חות יאיר.</strong> תרגומו: כפרני יאיר:


## פרק יד
### פסוק א
 <strong>המטות.</strong> השבטים:

### פסוק ד
 <strong>ומגרשיהם.</strong> הם הבנינים הסמוכים להעיר, מחוץ לחומה, וכאלו נגרשו ממנה: 
 <strong>למקניהם.</strong> הם בהמות גסות: 
 <strong>ולקנינם.</strong> הם בהמות דקות:

### פסוק ו
 <strong>אודותי.</strong> תרגומו: עסק דילי, וכן (ירמיהו ג ח) על כל אודות:

### פסוק ח
 <strong>המסיו.</strong> מלשון המסה: 
 <strong>מלאתי.</strong> ענין השלמה וגמר:

### פסוק ט
 <strong>דרכה.</strong> צעדה, והוא מלשון דרך:

### פסוק יב
 <strong>בצורות.</strong> חזקות, והוא מלשון צור: 
 <strong>אותי.</strong> עמי, אף כי הוא בחול״ם, וכן (יחזקאל ב א) ואדבר אותך: 
 <strong>והורשתים.</strong> וגרשתים:

### פסוק יד
 <strong>יען.</strong> בעבור:

### פסוק טו
 <strong>קרית.</strong> מלשון קריה ועיר:


## פרק טו
### פסוק א
 <strong>גבול.</strong> מיצר וסוף:

### פסוק ב
 <strong>הלשון.</strong> ראש הים המשוך כלשון:

### פסוק ה
 <strong>לפאת.</strong> לצד ורוח:

### פסוק ו
 <strong>אבן בוהן.</strong> הוא שם מקום: 
 <strong>בן ראובן.</strong> עיר איש ששמו ראובן, וכן (ירמיהו מח מה) מבין סיחון:

### פסוק ז
 <strong>נוכח.</strong> נגד:

### פסוק ט
 <strong>ותאר.</strong> ענין הקפה וסבוב, כמו (ישעיהו מד יג) ובמחוגה יתארהו:

### פסוק יח
 <strong>ותצנח.</strong> ענין נעיצה, כמו (שופטים ד כא) ותצנח בארץ, ורצונו לומר הפילה עצמה בכח וכאלו ננעצה בארץ:

### פסוק יט
 <strong>ברכה.</strong> מתנה ומנחה, כמו (בראשית לג יא) קח נא את ברכתי: 
 <strong>הנגב.</strong> ענין יובש, כמו (ישעיהו כא א) כסופות בנגב: 
 <strong>נתתני.</strong> נתת לי: 
 <strong>גלות.</strong> מעין, כמו (שיר השירים ד יב) גל נעול, ונקרא כן על שם סבובו וגלגולו: 
 <strong>את.</strong> עם: 
 <strong>עליות.</strong> מלשון עליון:

### פסוק מה
 <strong>ובנותיה.</strong> הכפרים הסמוכים אליה:

### פסוק מו
 <strong>על יד.</strong> על מקום, כמו (שמואל ב יח יח) יד אבשלום:



## פרק יז
### פסוק א
 <strong>.</strong>:

### פסוק ה
 <strong>חבלי.</strong> המחוזות יקראו חבלים על שם: כי בחבל יחולק נחלה (עמוס ז יז: ואדמתך בחבל תחולק):

### פסוק י
 <strong>יפגעון.</strong> יפגשון:

### פסוק יב
 <strong>ויואל.</strong> ענין רצון, כמו (יהושע ז ז) ולו הואלנו:

### פסוק יג
 <strong>והורש.</strong> ענין גרושין:

### פסוק יד
 <strong>כה.</strong> רצונו לומר כמו שאתה רואה:

### פסוק טו
 <strong>ובראת.</strong> ענינו כריתה, כמו (יחזקאל כג מז) וברא אתהן בחרבותם: 
 <strong>אץ.</strong> ענין מהירות, כמו (לעיל י יט) ולא אץ לבוא, ורצה לומר המקום צר וקטן ומהר יעברו מן הקצה אל הקצה: 
### פסוק טז
 <strong>ימצא.</strong> ענין די הספוק, כמו (במדבר יא כב) ומצא להם:


## פרק יח
### פסוק ב
 <strong>ויותרו.</strong> מלשון נותר:

### פסוק ג
 <strong>עד אנה.</strong> עד מתי: 
 <strong>מתרפים.</strong> מלשון רפיון:

### פסוק ד
 <strong>הבו.</strong> ענינו הזמנה, כמו (בראשית יא ג) הבה נלבנה:

### פסוק ו
 <strong>הנה.</strong> להמקום הזה: 
 <strong>ויריתי.</strong> והשלכתי, כמו (שמות טו ד) ירה בים: 
 <strong>פה.</strong> במקום הזה:

### פסוק יד
 <strong>ותאר.</strong> וסבב:

### פסוק יז
 <strong>נכח.</strong> נגד:

### פסוק יט
 <strong>לשון.</strong> קצה הים המשוך כלשון:


## פרק יט
### פסוק ט
 <strong>מחבל.</strong> ענין מחוז:

### פסוק יג
 <strong>המתאר.</strong> המסבב:

### פסוק כט
 <strong>מבצר צור.</strong> מבצר הבנוי בצור:

### פסוק מז
 <strong>וירשו.</strong> מלשון ירושה:


## פרק כ
### פסוק ב
 <strong>המקלט.</strong> על שם שקולטת את הרוצחים, שאין מדרך עיר אחרת להניח להרוצחים לדור בה:

### פסוק ג
 <strong>לנוס.</strong> ענין בריחה: 
 <strong>בבלי דעת.</strong> בלא כוונה: 
 <strong>מגואל.</strong> מלשון גאולה, כי בהנקם נקמת הנרצח, לגאולה תחשב לו:

### פסוק ד
 <strong>ואספו.</strong> ענין הכנסה, כמו (שופטים יט טו) מאסף אותם:

### פסוק ה
 <strong>יסגירו.</strong> ענין מסירה, כמו (עמוס א ו) להסגיר לאדום: 
 <strong>שלשום.</strong> יום השלישי מהיום הזה:

### פסוק ז
 <strong>ויקדישו.</strong> ויזמינו, כמו (יואל ב טז) קדשו קהל: 
 <strong>בגליל.</strong> בארץ הגליל, והוא שם מדינה בארץ ישראל:

### פסוק ט
 <strong>המועדה.</strong> מלשון ועד וקבוץ להתאסף בהן הרוצחים, כמו (ישעיהו יד יג) בהר מועד:
## פרק כב
### פסוק ח
 <strong>בנכסים.</strong> זה הלשון ידוע בדברי רבותינו זכרונם לברכה כלול בה זהב וכסף וכלים ומקנה וכו׳, וכן (קהלת ה יח) עושר ונכסים: 
 <strong>ובשלמות.</strong> ובבגדים, ויתהפך משמלה שלמה, כמו מכבש כשב:

### פסוק י
 <strong>על.</strong> אצל:

### פסוק יב
 <strong>לצבא.</strong> כמו בצבא, ובאה הלמ״ד במקום הבי״ת, וכן (ויקרא כו ז) לפניכם לחרב, ומשפטו בחרב:

### פסוק טז
 <strong>המעל.</strong> החטא ופשע:

### פסוק יח
 <strong>ומחר.</strong> יש מחר שהוא לאחר זמן רב, וכן (שמות יג יד) כי ישאלך בנך מחר:

### פסוק יט
 <strong>ואותנו.</strong> ענינו, כמו ובנו: 
 <strong>מבלעדי.</strong> ענינו כמו זולת, וכן (בראשית יד כד) בלעדי רק אשר אכלו הנערים:

### פסוק כה
 <strong>והשביתו.</strong> בטול ומניעה, כמו (ישעיהו יד ד) שבת נוגש:

### פסוק כח
 <strong>תבנית.</strong> צורת:

### פסוק כט
 <strong>חלילה.</strong> הוא מלשון חולין וגנאי:


## פרק כג
### פסוק ג
 <strong>לכם.</strong> בשבילכם:

### פסוק ד
 <strong>מבוא.</strong> ענין שקיעה, כמו (בראשית כח יא) כי בא השמש:

### פסוק ה
 <strong>יהדפם.</strong> ענין דחיפה והכאה, כמו (תהלים א ד) תדפנו רוח: 
 <strong>והוריש.</strong> יגרש:

### פסוק יב
 <strong>והתחתנתם.</strong> מלשון חתון:

### פסוק יג
 <strong>לפח.</strong> לרשת: 
 <strong>ולמוקש.</strong> למכשול: 
 <strong>ולשוטט.</strong> ענין שבט, כמו (משלי כו ג) שוט לסוס, ונכפלה למ״ד הפעל: 
 <strong>ולצננים.</strong> ענין קוצים, וכן (במדבר לב נה) לצננים בצדיכם:


## פרק כד
### פסוק ה
 <strong>ואגוף.</strong> ענין הכאה, וכן (שמות כא כב) ונגפו אשה הרה:

### פסוק ז
 <strong>מאפל.</strong> מלשון אופל וחושך:

### פסוק י
 <strong>אביתי.</strong> ענין רצון, כמו (דברים כה ז) לא אבה יבמי:

### פסוק יא
 <strong>בעלי יריחו.</strong> אדוני יריחו, כמו (שמות כב יד) אם בעליו עמו:

### פסוק יב
 <strong>הצרעה.</strong> אמרו רבותינו זכרונם לברכה (סוטה לו א) שהוא מין שרץ עוף, שהטילה בהם ארס:

### פסוק יט
 <strong>קנוא.</strong> מתנקם ליפרע: 
 <strong>ישא.</strong> ענין כפרה ומחילה, כמו (שמות לד ז) נושא עון:

### פסוק כו
 <strong>האלה.</strong> הוא שם אילן מה:

### פסוק כז
 <strong>לעדה.</strong> לשון עד בלשון נקבה:

### פסוק לב
 <strong>בחלקת.</strong> ענין אחוזת שדה, כמו (בראשית לב יט) ויקן את חלקת השדה: 
 <strong>קשיטה.</strong> מעה, והיא מטבע מה:

### פסוק לג
 <strong>בגבעת.</strong> מלשון גבעה והר:

