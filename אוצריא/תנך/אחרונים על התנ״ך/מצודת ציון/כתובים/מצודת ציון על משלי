<h1>מצודת ציון על משלי</h1>
רבי דוד אלטשולר
<h1>פרק א</h1>
<h2>פסוק ג</h2>
<b>לקחת.</b> ענין ידיעה ולמוד כמו לקח טוב נתתי לכם (לקמן ד):
<h2>פסוק ד</h2>
<b>ערמה.</b> ענין התחכמות כמו ערום יערים הוא (ש״א כ״ג): 
<b>ומזמה.</b> ענין מחשבה כמו זממה שדה ותקחהו (לקמן לא):
<h2>פסוק ה</h2>
<b>תחבולות.</b> עניינו דקות העיון כמו ובתחבולות עשה מלחמה (לקמן כ): 
<b>יקנה.</b> מצינו לשון קנין אף אם אין שם מוכר כמו קונה שמים וארץ (בראשית י״ד:י״ט) ורבים כמוהו:
<h2>פסוק ו</h2>
<b>ומליצה.</b> עניינו אמרים צחים המקובלים על הלב: 
<b>וחידותם.</b> עניינו דברים סתומים קשי ההבנה:
<h2>פסוק ז</h2>
<b>אוילים.</b> ר״ל רשעים כי אין אדם עובר עבירה אא״כ נכנס בו רוח שטות:
<h2>פסוק ח</h2>
<b>תטוש.</b> ענין עזיבה כמו כי לא יטוש ה׳ את עמו (ש״א יב): 
<b>תורת.</b> ענין למוד והוראה:
<h2>פסוק ט</h2>
<b>לוית.</b> ענין חבור ודבוק כמו הפעם ילוה אישי (בראשית כ״ט:ל״ד): 
<b>וענקים.</b> עניני עדי הצואר כמו ולבד מן הענקות (שופטים ח׳:כ״ו): 
<b>לגרגרותיך.</b> מלשון גרון וצואר יפתוך. מלשון פיתוי והסתה:
<h2>פסוק י</h2>
<b>תבא.</b> ענין רצון כמו לא אבה יבמי (דברים כ״ה:ז׳):
<h2>פסוק יא</h2>
<b>נארבה.</b> נשב במארב לארוב: 
<b>נצפנה.</b> ענין הסתר:
<h2>פסוק יד</h2>
<b>כיס.</b> אמתחת ושק:
<h2>פסוק יז</h2>
<b>מזורה.</b> ענין פזור ופרישה כמו מזרה בעיניו כל רע (לקמן כ׳): 
<b>בעלי כנף.</b> הצפרים שיש להם כנפים:
<h2>פסוק יט</h2>
<b>ארחות.</b> ענין הנהגה וסדר: 
<b>בוצע בצע.</b> ענין גזל כמו מה תקות חנף כי יבצע (איוב כ״ז:ח׳):
<h2>פסוק כ</h2>
<b>תרונה.</b> ענין הכוזה והשמעת קול כמו ויעבור הרנה במחנה (מ״א כב):
<h2>פסוק כב</h2>
<b>פתים.</b> כמו פתאים ר״ל שוטים הנפתים מהר:
<h2>פסוק כג</h2>
<b>אביעה.</b> אדבר כמו יביע אומר (תהלים יט):
<h2>פסוק כה</h2>
<b>ותפרעו.</b> ענין בטול והשבתה כמו למה משה ואהרן תפריעו וגו׳ (שמות ה׳:ד׳): 
<b>לא אביתם.</b> לא רציתם:
<h2>פסוק כו</h2>
<b>באידכם.</b> ענין צער ומקרה רע כמו הלא איד לעול (איוב ל״א:ג׳):
<h2>פסוק כז</h2>
<b>כשואה.</b> כחושך כמו אמש שואה ומשואה (, שם): 
<b>יאתה.</b> ענין ביאה כמו מצפון זהב יאתה (שם ז):
<h2>פסוק כח</h2>
<b>ישחרנני.</b> ענין דרישה כמו לשחר פניך (לקמן ז):
<h2>פסוק ל</h2>
<b>נאצו.</b> הוא לשון מושאל על הבזיון וכן כי נאצו האנשים את מנחת ה׳ (ש״א ב):
<h2>פסוק לב</h2>
<b>משובת.</b> ענינו ההשקט והמרגוע כמו בשובה ונחת תושעון (ישעיהו ל׳:ט״ו):
<h2>פסוק לג</h2>
<b>ושאנן.</b> ענין השקט כמו לעשתות שאנן (איוב יב):
<h1>פרק ב</h1>
<h2>פסוק ד</h2>
<b>וכמטמנים.</b> אוצרות הטמונים:
<h2>פסוק ז</h2>
<b>תושיה.</b> התורה נקראת תושיה מלשון יש כי ישנה לעולם ולא תשוב לאין כשאר הדברים שבעולם, ורז״ל אמרו ע״ש שמתשת גוף האדם הלומדה:
<h2>פסוק ט</h2>
<b>מעגל.</b> שביל ודרך כמו פרשו רשת ליד מעגל (תהילים ק״מ:ו׳):
<h2>פסוק י</h2>
<b>ינעם.</b> ענין מתיקות וערבות:
<h2>פסוק טו</h2>
<b>עקשים.</b> העקומים: 
<b>ונלוזים.</b> נוטים מדרך הישר וכן ונלוז דרכיו בוזהו (לקמן יד):
<h2>פסוק יז</h2>
<b>אלוף.</b> שר כמו אלופי ומיודעי (תהילים נ״ה:י״ד) ור״ל הבעל:
<h2>פסוק יח</h2>
<b>שחה.</b> ענין כפיפה והשפלה כמו וישח אדם (ישעיה ה):
<h2>פסוק כא</h2>
<b>יותרו.</b> מלשון נותר:
<h2>פסוק כב</h2>
<b>יסחו.</b> ענין עקירה ממקום כמו ויסחך מאוהל (תהלים נב):
<h1>פרק ג</h1>
<h2>פסוק ג</h2>
<b>לוח.</b> נסר והוא ענין מליצה ושאלה:
<h2>פסוק ח</h2>
<b>לשרך.</b> הוא הטבור כמו שררך אגן הסהר (ש״ה ו): 
<b>ושקוי.</b> ר״ל המוח המשקה העצמות:
<h2>פסוק י</h2>
<b>אסמיך.</b> הם אוצרות התבואה כמו את הברכה באסמיך (דברים כ״ח:ח׳): 
<b>יקביך.</b> הם הבורות אשר היין יורד בהם כמו וגם יקב חצב בו (ישעיהו ה׳:ב׳): 
<b>יפרצו.</b> ענין התחזקות ברבוי כמו פרצו לרוב (דה״א ד):
<h2>פסוק יא</h2>
<b>תקוץ.</b> ענין מאוס כמו קצתי בחיי (בראשית כז):
<h2>פסוק יב</h2>
<b>ירצה.</b> מלשון רצוי ופיוס:
<h2>פסוק יג</h2>
<b>יפיק.</b> יוציא כמו ויפיק רצון (לקמן ח):
<h2>פסוק יד</h2>
<b>ומחרוץ.</b> היא הזהב הטוב כמו בירקרק חרוץ (תהלים סח):
<h2>פסוק טו</h2>
<b>מפנינים.</b> הם המרגליות:
<h2>פסוק יח</h2>
<b>מאושר.</b> משובח כמו אשרי האיש (שם א):
<h2>פסוק כ</h2>
<b>ירעפו.</b> יטיפו כמו יערוף כמטר לקחי (דברים לג):
<h2>פסוק כא</h2>
<b>ילוזו.</b> ענין הטיה והסרה:
<h2>פסוק כג</h2>
<b>תגוף.</b> ענין הכאה כמו פן תגוף באבן רגליך (תהילים צ״א:י״ב):
<h2>פסוק כד</h2>
<b>וערבה.</b> ענין מתיקות כמו וערבה לה׳ מנחת (מלאכי ג׳:ד׳):
<h2>פסוק כה</h2>
<b>ומשואת.</b> ענין חושך כמו אמש שואה ומשואה (איוב לא):
<h2>פסוק כו</h2>
<b>בכסלך.</b> ענין בטחון ותקוה כמו אשר יקוט כסלו (שם ח׳):
<h2>פסוק כז</h2>
<b>לאל.</b> ענין כח ואמצות:
<h2>פסוק כט</h2>
<b>תחרוש.</b> ענין מחשבה כמו חורשי און (שם ד׳):
<h2>פסוק לב</h2>
<b>נלוז.</b> הנוטה מדרך הישר:
<h2>פסוק לג</h2>
<b>מארת.</b> מלשון ארור: 
<b>ונוה.</b> מדור כמו נוה איתן (ירמיה מט):
<h2>פסוק לה</h2>
<b>מרים.</b> מלשון תרומה והפרשה: 
<b>קלון.</b> בזיון והוא מלשון קלוי באש (ויקרא ב׳:י״ד) כי בעבור הבזיון יתאדם הפנים כאלו נקלה באש, או הוא מלשון קלות:
<h1>פרק ד</h1>
<h2>פסוק א</h2>
<b>והקשיבו.</b> ענין שמיעה והאזנה:
<h2>פסוק ג</h2>
<b>רך.</b> מעונג:
<h2>פסוק ד</h2>
<b>ויורני.</b> ענין למוד כמו את מי יורה דעה (ישעיהו כ״ח:ט׳):
<h2>פסוק ח</h2>
<b>סלסלה.</b> ענין משמוש כמו כבוצר על סלסלות (ירמיה ז׳) ובדרז״ל מסלסל בשערו (נזיר ג׳):
<h2>פסוק ט</h2>
<b>תמגנך.</b> ענין מסירה כמו אשר מגן צריך (בראשית י״ד:כ׳):
<h2>פסוק יא</h2>
<b>הוריתיך.</b> ענין למוד:
<h2>פסוק יב</h2>
<b>צעדך.</b> פסיעותיך: 
<b>תרוץ.</b> ענין מהירת ההליכה:
<h2>פסוק יד</h2>
<b>תאשר.</b> ענין הלוך ופסיעות כמו ואשרו בדרך בינה (לקמן ט):
<h2>פסוק טו</h2>
<b>פרעהו.</b> ענין בטול והשבתה כמו ותפרעו כל עצתי (לעיל ב) שטה. ענין הטיה והסרה כמו אל ישט אל דרכיה (לקמן ז׳):
<h2>פסוק יח</h2>
<b>נוגה.</b> ענין הארה כמו מנוגה נגדו (תהלים י״ח): 
<b>הולך ואור.</b> ר״ל בכל פעם יותר וכן וירח יקר הולך (איוב ל״א:כ״ו):
<h2>פסוק כא</h2>
<b>אל יליזו.</b> אל ינטו:
<h2>פסוק כד</h2>
<b>ולזות.</b> ענין נטיה ועקימה:
<h2>פסוק כה</h2>
<b>ועפעפיך.</b> אישון העין:
<h2>פסוק כו</h2>
<b>פלס.</b> ענין יושר ועש״ז נקרא מטה המאזנים פלס ומאזני וכו׳ (לקמן טז) לפי שבו מיישר המשקל:
<h1>פרק ה</h1>
<h2>פסוק ג</h2>
<b>נופת.</b> ענין הזלה והתכה וכן ונופת צופים (תהילים י״ט:י״א) ותחסר מלת צופים והוא מובן מעצמו שר״ל כהזלת חלות הדבש: 
<b>תטופנה.</b> תרד טיפץ: 
<b>חכה.</b> ר״ל מאמרה הבאה בנגיעת הלשון בחיך:
<h2>פסוק ד</h2>
<b>כלענה.</b> שם עשב מר: 
<b>צעדיה.</b> ענין פסיעות והלוך:
<h2>פסוק ו</h2>
<b>תפלס.</b> תישיר: 
<b>נעו.</b> מלשון נע ונד: 
<b>מעגלותיה.</b> דרכיה:
<h2>פסוק יא</h2>
<b>ושארך.</b> גם הוא נאמר על הבשר כמו אם יכין שאר לעמו (תהילים ע״ח:כ׳) וכפל דבריו בשמות נרדפים כמו אדמת עפר (דניאל יב):
<h2>פסוק יב</h2>
<b>נאץ.</b> מושאל הוא על הבזיון וכן נאצו כל תוכחתי (לעיל א):
<h2>פסוק יג</h2>
<b>מורי.</b> מלשון הוראה ולמוד:
<h2>פסוק טו</h2>
<b>ונוזלים.</b> ענין נטיפה: 
<b>בארך.</b> באר הנובע:
<h2>פסוק טז</h2>
<b>יפוצו.</b> ענין פזור: 
<b>פלגי מים.</b> אמת המים:
<h2>פסוק יט</h2>
<b>אילת.</b> נקבת האיל: 
<b>ירווך.</b> ענין שביעה: 
<b>תשגה.</b> מלשון משגה וחטא:
<h1>פרק ו</h1>
<h2>פסוק ג</h2>
<b>אפוא.</b> כמו עתה וכן מה לך אפוא (ישעיהו כ״ב:א׳): 
<b>התרפס.</b> ענין דריסה ורמיסה כמו ושארה ברגלה רפסה (דניאל ז׳:ז׳): 
<b>ורהב.</b> ענין התחזקות כמו ירהבו הנער בזקן (ישעיהו ג׳:ה׳):
<h2>פסוק ו</h2>
<b>נמלה.</b> שם בריה קטנה:
<h2>פסוק ז</h2>
<b>קצין.</b> שר ומושל:
<h2>פסוק ח</h2>
<b>אגרה.</b> ענין אסיפה כמו אוגר בקיץ (לקמן י):
<h2>פסוק י</h2>
<b>תנומות.</b> היא שינה קלה:
<h2>פסוק יא</h2>
<b>ראשך.</b> ענין עוני ודלות כמו ראש עשה כף רמיה (, שם):
<h2>פסוק יב</h2>
<b>בליעל.</b> בלי עול ר״ל הפורק עול שמים:
<h2>פסוק יג</h2>
<b>קורץ.</b> ענין הנידנוד לרמז הלעג והוא מלשון קרץ מצפון (ירמיה מו) כי ברוב הנידנוד כאלו כורת ומשבר העינים: 
<b>מולל.</b> הוא מלשון מלה ודבור ר״ל כאלו מדבר ברגליו דבר הלעג: 
<b>מורה.</b> כאלו מלמד דבר הלעג באצבעותיו:
<h2>פסוק יד</h2>
<b>מדינים.</b> מלשון מדון ומריבה: 
<b>ישלח.</b> ענין גרוי ושסוי כמו ושן בהמות אשלח בם (דברים ל״ב:כ״ד):
<h2>פסוק טו</h2>
<b>אידו.</b> ענין צער ומקרה רע: 
<b>פתע.</b> הוא כמו פתאום:
<h2>פסוק יט</h2>
<b>יפיח.</b> ענין דבור ע״ש שבא בהפחת הפה:
<h2>פסוק כ</h2>
<b>תטוש.</b> ענין עזיבה:
<h2>פסוק כא</h2>
<b>ענדם.</b> ענין קשירה כמו אענדנו עטרות לי (איוב ל״א:ל״ו): 
<b>גרגרותיך.</b> מלשון גרון וצואר:
<h2>פסוק כב</h2>
<b>תנחה.</b> תנהג: 
<b>והקיצות.</b> ענין הערה מהשינה: 
<b>תשיחך.</b> מלשון שיחה ודבור:
<h2>פסוק כו</h2>
<b>ככר לחם.</b> כן נקרא לחם שלם:
<h2>פסוק כז</h2>
<b>היחתה.</b> ענין שאיבת האש ממקומו כמו לחתות אש מיקוד (ישעיהו ל׳:י״ד): 
<b>בחיקו.</b> ר״ל בבגדו שממול החיק:
<h2>פסוק כח</h2>
<b>תכוינה.</b> ענין שרפה כמו כויה תחת כויה (שמות כ״א:כ״ה):
<h2>פסוק לג</h2>
<b>וקלון.</b> בזיון: 
<b>תמחה.</b> ענין מחיקה:
<h2>פסוק לד</h2>
<b>קנאה.</b> נקמה: 
<b>חמת.</b> מלשון חמה וכעס:
<h2>פסוק לה</h2>
<b>כופר.</b> שוחד עניינם כמו פדיון:
<h1>פרק ז</h1>
<h2>פסוק א</h2>
<b>תצפון.</b> תסתיר:
<h2>פסוק ב</h2>
<b>כאישון.</b> הוא בת העין ובעבור קטנות צורת האיש הנראה בה קרוי אישון כמו האמינון אחיך (ש״ב יג) שבאה תוספות הנו״ן להקטינו ולהשפילו:
<h2>פסוק ד</h2>
<b>ומודע.</b> עניינו כמו קרוב על כי הקרוב ידוע לאדם ומכירו כמו ולנעמי מודע לאישה (רות ב׳:א׳):
<h2>פסוק ו</h2>
<b>אשנבי.</b> ענין חלון כמו בעד האשנב (שופטים ה׳): 
<b>נשקפתי.</b> ענין הבטה ולפי שהמביט לחוץ נראה גם הוא למביט בו לזה אמר נשקפתי וכן בעד החלון נשקפה (, שם):
<h2>פסוק ח</h2>
<b>פנה.</b> זויות: 
<b>יצעד.</b> ענין פסיעה והלוך:
<h2>פסוק ט</h2>
<b>בנשף.</b> ענין חושך כמו אך חושך ישופני (תהילים קל״ט:י״א): 
<b>באישון לילה.</b> בשחרות הלילה כמו באשון חושך (לקמן כ):
<h2>פסוק י</h2>
<b>שית.</b> ענין שימה ותקון: 
<b>ונצורת.</b> מל׳ מצור וכן נוצרים באים (ירמיה ד׳):
<h2>פסוק טו</h2>
<b>לשחר.</b> ענין דרישה:
<h2>פסוק טז</h2>
<b>מרבדים.</b> מצעות נאים לקשוט כמו מרבדים עשתה לה (לקמן לא): 
<b>ערשי.</b> מטתי כמו עשר יצועי (תהלים קלב): 
<b>חטובות.</b> ענין כריתה וחתוך כמו חוטבי עצים (יהושע ט): 
<b>אטון.</b> תרגום של מיתריהם (שמות כו) הוא אטוניהון:
<h2>פסוק יז</h2>
<b>נפתי.</b> ענין הזלה והתכה כמו נופת תטופנה (לעיל ה): 
<b>מור אהלים וקנמון.</b> שמות מיני בושם:
<h2>פסוק יח</h2>
<b>נתעלסה.</b> ענין שמחה כמו כחיל תמורתו ולא יעלוס (איוב כ׳:י״ח):
<h2>פסוק כ</h2>
<b>צרור.</b> ענין קשר כמו צרור כספו בשקו (בראשית מ״ב:ל״ה): 
<b>הכסא.</b> עניינו זמן קבוע כמו בכסה ליום חגנו (תהלים כא):
<h2>פסוק כא</h2>
<b>לקחה.</b> ענין למוד והרגל כמו הלוקחים לשונם (ירמיה כג):
<h2>פסוק כב</h2>
<b>וכעכס.</b> הוא ארס הנחש וכן ברגליהם תעכסנה (ישעיה ג):
<h2>פסוק כג</h2>
<b>יפלח.</b> ענין בקוע כמו פולח ובוקע (תהילים קמ״א:ז׳): 
<b>כבדו.</b> הכבד שהמרה תלוי בה: 
<b>פח.</b> רשת:
<h2>פסוק כה</h2>
<b>ישט.</b> ענין נטיה והסרה: 
<b>תתע.</b> מלשון תועה:
<h2>פסוק כו</h2>
<b>חללים.</b> הרוגים:
<h1>פרק ח</h1>
<h2>פסוק ב</h2>
<b>בית.</b> מקום:
<h2>פסוק ג</h2>
<b>ליד.</b> למקום: 
<b>לפי קרת.</b> לפתח העיר: 
<b>תרונה.</b> ענין הכרזה כמו בחוץ תרונה (לעיל א):
<h2>פסוק ד</h2>
<b>אישים.</b> אנשים:
<h2>פסוק ו</h2>
<b>נגידים.</b> שרים וחשובים:
<h2>פסוק ז</h2>
<b>יהגה.</b> ידבר:
<h2>פסוק ח</h2>
<b>נפתל.</b> עקמימות כמו ועם עקש תתפתל (תהילים י״ח:כ״ז):
<h2>פסוק ט</h2>
<b>נכוחים.</b> ענין יושר כמו עשות נכוחה (עמוס ג):
<h2>פסוק י</h2>
<b>מחרוץ.</b> מין זהב טוב:
<h2>פסוק יב</h2>
<b>מזמות.</b> מחשבות:
<h2>פסוק יג</h2>
<b>גאה וגאון.</b> שניהם ענין גאוה:
<h2>פסוק יד</h2>
<b>ותושיה.</b> תשות הכח:
<h2>פסוק טו</h2>
<b>ורוזנים.</b> שרים: 
<b>יחוקקו.</b> מל׳ חוק וגזרה:
<h2>פסוק טז</h2>
<b>ישורו.</b> יעשו שררה וממשל:
<h2>פסוק יז</h2>
<b>אהב.</b> כמו אאהב:
<h2>פסוק יח</h2>
<b>עתק.</b> חוזק כמו יביעו ידברו עתק (תהילים צ״ד:ד׳):
<h2>פסוק כג</h2>
<b>נסכתי.</b> ענין ממשלה כמו נסיכי סיחון (יהושע יג):
<h2>פסוק כד</h2>
<b>חוללתי.</b> ענין בריאה כמו ותחולל ארץ (תהלים צ): 
<b>נכבדי מים.</b> רבוי המים כמו בעם כבד (במדבר יא):
<h2>פסוק כה</h2>
<b>הטבעו.</b> מל׳ טביעה:
<h2>פסוק כו</h2>
<b>תבל.</b> כן נקראת הארץ המיושבת מבני אדם:
<h2>פסוק כז</h2>
<b>בחוקו.</b> מל׳ חקיקה: 
<b>חוג.</b> הוא העגול הנעשה ע״י כלי ולה ב׳ ראשים יעמיד ראש האחד במקום עמדו והשני יסבב סביבו ונעשה עגול וכן היושב על חוג הארץ (ישעיהו מ׳:כ״ב):
<h2>פסוק כח</h2>
<b>באמצו.</b> מל׳ אומץ וחוזק: 
<b>בעזוז.</b> מל׳ עוז:
<h2>פסוק ל</h2>
<b>אמון.</b> ענין גדול הילד והתעסקות בו כמו והיו מלכים אומניך (שם מ״ט): 
<b>שעשועים.</b> ענין התעסקות לשמוח:
<h2>פסוק לג</h2>
<b>ואל תפרעו.</b> אל תבטלו כמו תפריעו את העם (שמות ה׳:ד׳):
<h2>פסוק לד</h2>
<b>לשקוד.</b> ענין מהירות כמו שוקד (ירמיה א׳):
<h2>פסוק לה</h2>
<b>ויפק.</b> ויוציא כמו יפיק תבונה (לעיל ג׳):
<h1>פרק ט</h1>
<h2>פסוק א</h2>
<b>חצבה.</b> ענין כריתה וחתוך הנופל באבנים:
<h2>פסוק ב</h2>
<b>מסכה.</b> ענין מזיגת היין במים כמו למסוך שכר (ישעיה ה): 
<b>ערכה.</b> ענין סדור:
<h2>פסוק ג</h2>
<b>גפי.</b> ענין כנף ובדרז״ל עד בין אגפים (חולין מ״ו) ור״ל במקום גבוה שהעוף יפרח שם באגפיו: 
<b>קרת.</b> מל׳ קריה ועיר:
<h2>פסוק ה</h2>
<b>לחמו.</b> אכלו לחם ולתוספת ביאור אמר בלחמי וכן מסעף פארה (ישעיה י׳):
<h2>פסוק ו</h2>
<b>ואשרו.</b> וצעדו כמו ואשר בדרך לבך (לקמן כ״ג):
<h2>פסוק יז</h2>
<b>ינעם.</b> ענין מתיקות וערבות:
<h1>פרק י</h1>
<h2>פסוק א</h2>
<b>תוגת.</b> מל׳ יגון ועצבון:
<h2>פסוק ג</h2>
<b>והות.</b> ענין שבר כמו יעוז בהותו (תהלים נד): 
<b>יהדוף.</b> ענין דחיפה כמו כהנדוף עשן (שם סח):
<h2>פסוק ד</h2>
<b>ראש.</b> עני כמו ראש ועושר (לקמן ל): 
<b>כף.</b> כף המאזנים: 
<b>חרוצים.</b> עניינו תנועה וזרוזות כמו אז תחרץ (ש״ב ה):
<h2>פסוק ה</h2>
<b>אוגר.</b> ענין אסיפה כמו אגרה בקציר (לעיל ו): 
<b>נרדם.</b> מל׳ תרדמה והיא שינה עמוקה:
<h2>פסוק ח</h2>
<b>ילבט.</b> ענין עייפות וכשלון וכן ועם לא יבין ילבט (הושע ד׳:י״ד):
<h2>פסוק ט</h2>
<b>יודע.</b> ענין שבירה כמו ויודע בהם אנשי סוכות (שופטים ח׳:ט״ז):
<h2>פסוק י</h2>
<b>קורץ.</b> ענין נדנוד ורמיזה כמו קורץ בעיניו (לעיל ז): 
<b>מקור.</b> מעין:
<h2>פסוק יב</h2>
<b>מדנים.</b> מל׳ מדון ומריבה:
<h2>פסוק יג</h2>
<b>לגו.</b> לגוף כמו גוי נתתי למכים (ישעיה נ):
<h2>פסוק יד</h2>
<b>מחתה.</b> ענין שבירה כמו שמת מבצריו מחתה (תהלים פד):
<h2>פסוק טו</h2>
<b>קרית.</b> מל׳ קריה ועיר: 
<b>רישם.</b> ענין עוני:
<h2>פסוק טז</h2>
<b>תבואת.</b> מל׳ תבואה ופירות: 
<b>לחטאת.</b> ענין חסרון כמו קולע וכו׳ ולא יחטיא (שופטים כ):
<h2>פסוק יז</h2>
<b>מתעה.</b> כמו תועה או מתעה נפשו:
<h2>פסוק יח</h2>
<b>דבה.</b> ענין לעז והוצאת שם רע שרבים דובבים ומספרים בו כמו דבתם רעה (בראשית לז):
<h2>פסוק יט</h2>
<b>וחושך.</b> ענין מניעה כמו ולא חשכת (שם כב):
<h2>פסוק כא</h2>
<b>ירעו.</b> מלשון מרעה ור״ל יאכילו:
<h2>פסוק כג</h2>
<b>זמה.</b> ענין מעשה הרעה:
<h2>פסוק כד</h2>
<b>מגורת.</b> ענין פחד כמו ויגר מואב (במדבר כב):
<h2>פסוק כה</h2>
<b>סופה.</b> רוח סערה:
<h2>פסוק ל</h2>
<b>ימוט.</b> לשון נטיה: 
<b>ישכנו.</b> עניינו חניה בהשקט:
<h2>פסוק לא</h2>
<b>ינוב.</b> ענין דבור כמו בורא ניב שפתים (ישעיהו נ״ז:י״ט):
<h1>פרק יא</h1>
<h2>פסוק א</h2>
<b>מאזני.</b> כלי המשקל:
<h2>פסוק ב</h2>
<b>קלון.</b> בזיון: 
<b>צנועים.</b> המסתתרים עצמם מרוב ענותנותם:
<h2>פסוק ג</h2>
<b>וסלף.</b> ענין עקום כמו ויסלף דברי צדיקים (שמות כ״ג:ח׳): 
<b>ישדם.</b> מל׳ שדידה וגזילה:
<h2>פסוק ו</h2>
<b>ובהות.</b> ענין שבירה כמו מדבר הות (תהלים צ״א):
<h2>פסוק ז</h2>
<b>אונים.</b> בנים הבאים מכחו כמו כחי וראשית אוני (בראשית מ״ט:ג׳):
<h2>פסוק ח</h2>
<b>נחלץ.</b> ענין הוצאה ושליפה כמו וחלצה נעלו (דברים כה):
<h2>פסוק י</h2>
<b>תעלוץ.</b> תשמח:
<h2>פסוק יב</h2>
<b>יחריש.</b> ישתוק:
<h2>פסוק טו</h2>
<b>רע ירוע.</b> ענין השבר והרצוץ כמו תרועם בשבט ברזל (תהילים ב׳:ט׳):
<h2>פסוק טז</h2>
<b>ועריצים.</b> חזקים כמו עריצי גוים (יחזקאל כח):
<h2>פסוק יז</h2>
<b>ועוכר.</b> ענין השחתה ובלבול כמו עכרתם אותי (בראשית לד): 
<b>שארו.</b> בשרו כמו אם יכין שאר (תהילים ע״ח:כ׳):
<h2>פסוק יח</h2>
<b>אמת.</b> עניינו דבר מקויים וכן ודבריך יהיו אמת (שמואל ב ז׳:כ״ח):
<h2>פסוק יט</h2>
<b>כן.</b> עניינו כמו אמת וצדק כמו כן בנות צלפחד דוברות (במדבר כ״ז:ז׳):
<h2>פסוק כ</h2>
<b>עקשי.</b> ענין עקום:
<h2>פסוק כב</h2>
<b>נזם.</b> עדי יושם על האף וכן חח ונזם (שמות לה): 
<b>טעם.</b> עניינו העצה ותוכן הדבר כמו וטעם זקנים יקח (איוב י״ב:כ׳):
<h2>פסוק כד</h2>
<b>וחושך.</b> ומונע:
<h2>פסוק כה</h2>
<b>ברכה.</b> כל לשון ברכה עניינו הוספת טובה: 
<b>תדשן.</b> מל׳ דשן ושמן: 
<b>ומרוה.</b> ענין שביעה כמו כגן רוה (ישעיה נח):
<h2>פסוק כו</h2>
<b>בר.</b> תבואה כמו לשבר בר (בראש׳ מב): 
<b>יקבהו.</b> יקללוהו כמו לכה קבה לי (במדבר כ״ב:י״א): 
<b>לאום.</b> אומה כמו ולאום מלאום יאמץ (בראשית כ״ה:כ״ג): 
<b>משביר.</b> ענין מכירת תבואה כמו לשבר בר (בראשית מב):
<h2>פסוק כז</h2>
<b>שוחר.</b> ענין דרישה כמו ושחרו אל (תהלים מח):
<h2>פסוק כט</h2>
<b>רוח.</b> עניינו כעס כמו הניחו את רוחי (זכריה ו׳:ח׳):
<h2>פסוק לא</h2>
<b>אף כי.</b> ענינו כמו כל שכן וכן אף כי אש אכלתהו (יחזקאל ט״ו:ה׳):
<h1>פרק יב</h1>
<h2>פסוק א</h2>
<b>בער.</b> שוטה ע״ש שנמשל כבהמות והוא מל׳ אנחנו ובעירנו (במדבר כ):
<h2>פסוק ז</h2>
<b>ואינם.</b> ואין מהם:
<h2>פסוק ח</h2>
<b>ונעוה.</b> מל׳ נע כאשר יאמר מן זע זעוה:
<h2>פסוק יב</h2>
<b>מצוד.</b> עניינו מבצר חזק כמו יבאוהו במצדות (יחזקאל יט):
<h2>פסוק יז</h2>
<b>יפיח.</b> ענין דבור כי בא בהפחת רוח הפה:
<h2>פסוק יח</h2>
<b>בוטה.</b> ענין דבור כמו לבטא בשפתים (ויקרא ה): 
<b>כמדקרות.</b> ענין תחיבה בדבר מה כמו כל הנמצא ידקר (ישעיה יג):
<h2>פסוק יט</h2>
<b>ארגיעה.</b> מל׳ רגע:
<h2>פסוק כ</h2>
<b>חורשי.</b> ענין מחשבה:
<h2>פסוק כא</h2>
<b>יאונה.</b> ענין הזדמנות כמו לא תאונה אליך רעה (תהלים צא):
<h2>פסוק כד</h2>
<b>חרוצים.</b> זרוזים: 
<b>למס.</b> מל׳ המסה והמגה:
<h2>פסוק כה</h2>
<b>ישחנה.</b> מל׳ שחיה והשפלה כמו שחו רעים (לקמן יד):
<h2>פסוק כז</h2>
<b>יחרוך.</b> ענין שריפה כמו ושער ראשיהון לא התחרך (דניאל ג): 
<b>יקר.</b> חשוב ונכבד: 
<b>חרוץ.</b> הוא מין זהב טוב כמו בירקרק חרוץ (תהלים סח):
<h2>פסוק כח</h2>
<b>נתיבה.</b> ענין שביל ומסילה:
<h1>פרק יג</h1>
<h2>פסוק ג</h2>
<b>פושק.</b> ענין פתיחה והרחבה כמו ותפשקי את רגליך (יחזקאל ט״ז:כ״ה): 
<b>מחתה.</b> ענין שבר:
<h2>פסוק ד</h2>
<b>חרוצים.</b> זריזים: 
<b>תדשן.</b> ענין שומן:
<h2>פסוק ה</h2>
<b>יבאיש.</b> ר״ל ימאס כדבר הנבאש: 
<b>ויחפיר.</b> ענין בושה כמו וחפרה הלבנה (ישעיה כד):
<h2>פסוק ו</h2>
<b>תסלף.</b> עניינו מעוקל ומעוקם כמו סלף בוגדים ישדם (לעיל יא):
<h2>פסוק ז</h2>
<b>מתרושש.</b> מל׳ רש ועני:
<h2>פסוק ח</h2>
<b>כופר.</b> פדיון: 
<b>גערה.</b> צעקת נזיפה:
<h2>פסוק ט</h2>
<b>ידעך.</b> ענין ניתור וקפיצה וזהו כבוי הנר כי השלהבת קופצת מהפתילה וכן ידעך נרו (לקמן כ):
<h2>פסוק י</h2>
<b>מצה.</b> ענין מריבה כמו הן לריב ומצה תצומו (ישעיהו נ״ח:ד׳):
<h2>פסוק יא</h2>
<b>על יד.</b> ביד וכן עמדתם על חרבכם (יחזקאל ל״ג:כ״ו) ומשפטו בחרבכם:
<h2>פסוק יב</h2>
<b>מחלה.</b> מלשון חולי ומכאוב:
<h2>פסוק יג</h2>
<b>יחבל.</b> מל׳ חבלה ומכה:
<h2>פסוק טו</h2>
<b>איתן.</b> ענין חוזק כמו איתן מושבך (במדבר כד):
<h2>פסוק טז</h2>
<b>יפרוש.</b> מל׳ פרישה ושטיחה:
<h2>פסוק יז</h2>
<b>מלאך.</b> ענין שליח כמו מלאך שלוח אליהם (יחזקאל כ״ג:מ׳): 
<b>וציר.</b> גם הוא ענין שליח כמו וציר בגוים שולח (עובדיה א׳:א׳):
<h2>פסוק יח</h2>
<b>פורע.</b> ענין בטול:
<h2>פסוק יט</h2>
<b>נהיה.</b> ענין שבירה כמו נהיתי ונחליתי (דניאל ח): 
<b>תערב.</b> ענין מתיקות כמו וערבה לה׳ מנחת (מלאכי ג׳:ד׳):
<h2>פסוק כ</h2>
<b>ירוע.</b> ענין שבירה ורציצה כמו תרועם בשבט ברזל (תהילים ב׳:ט׳):
<h2>פסוק כב</h2>
<b>וצפון.</b> ענין הסתרה: 
<b>חיל.</b> עושר:
<h2>פסוק כג</h2>
<b>ניר.</b> ענין חרישה כמו נירו לכם ניר (ירמיה ד): 
<b>ראשים.</b> מלשון רש ועני: 
<b>נספה.</b> ענין מיתה כמו אני נאסף אל עמי (בראשית מט):
<h2>פסוק כד</h2>
<b>חושך.</b> מונע: 
<b>שחרו.</b> עניינו ימי הילדות שהוא בתחילת הימים והושאל מל׳ שחר הבקר וכן הילדות והשחרות הבל (קהלת י״א:י׳):
<h1>פרק יד</h1>
<h2>פסוק ב</h2>
<b>ונלוז.</b> ענין הטיה והסרה כמו ונלוזים במעגלותם (לעיל ב):
<h2>פסוק ג</h2>
<b>חוטר.</b> מטה כמו ויצא חוטר מגזע ישי (ישעיה יא):
<h2>פסוק ד</h2>
<b>אלפים.</b> שורים כמו שגר אלפיך (דברים ז): 
<b>אבוס.</b> אוצר התבואה כמו פתחו מאבוסיה (ירמיה נ): 
<b>בר.</b> ברור ונקי:
<h2>פסוק ה</h2>
<b>ויפיח.</b> ענין דבור:
<h2>פסוק ז</h2>
<b>מנגד.</b> ממרחק כמו כי מנגד תראה את הארץ (דברים ל״ב:נ״ב): 
<b>ובל.</b> הוי״ו היא במקום או כמו אביו ואמו קלל (ויקרא כ׳:ט׳):
<h2>פסוק ט</h2>
<b>יליץ.</b> מל׳ מליצה: 
<b>אשם.</b> קרבן אשם:
<h2>פסוק י</h2>
<b>יתערב.</b> מלשון תערובות:
<h2>פסוק יג</h2>
<b>תוגה.</b> מל׳ יגון ועצבון:
<h2>פסוק יד</h2>
<b>סוג.</b> עניינו החזרה לאחור כמו והוסג אחור משפט (ישעיהו נ״ט:י״ד):
<h2>פסוק טו</h2>
<b>לאשורו.</b> ענין דרך ופסיעו׳ כמו באשורו אחזה רגלי (איוב כ״ג:י״א):
<h2>פסוק טז</h2>
<b>מתעבר.</b> מלשון עברה וכעס:
<h2>פסוק יט</h2>
<b>שחו.</b> ענין כפיפה והשפלה כמו וישח אדם (ישעיה ב):
<h2>פסוק כב</h2>
<b>יתעו.</b> הונח על הרוצה ללכת בדרך זה והולך באחר והושאל לכל התועה בדעתו חורשי. ענין מחשבה:
<h2>פסוק כג</h2>
<b>עצב.</b> גם העמל נקרא עצב כי עצב בעמל: 
<b>מותר.</b> יתרון והרוחה:
<h2>פסוק כח</h2>
<b>ובאפס.</b> עניינו כמו באין וכן אפס בלעדי (ישעיה מה): 
<b>לאום.</b> אומה: 
<b>מחתת.</b> שבר ופחד: 
<b>רזון.</b> עניינו כמו שר וכן האזינו רוזנים (שופטים ה):
<h2>פסוק ל</h2>
<b>חיי.</b> ענין רפואה כמו וימרחו על השחין ויחי (ישעיה לה): 
<b>מרפא.</b> מל׳ רפיון עם שהוא באל״ף כמו על כן הוא מרפא (ירמיה לח): 
<b>קנאה.</b> עניינו כעס וכן קנאוני בלא אל (דברים ל״ב:כ״א):
<h2>פסוק לא</h2>
<b>חרף.</b> ענין גדוף:
<h2>פסוק לה</h2>
<b>ועברתו.</b> מל׳ עברה וכעס:
<h1>פרק טו</h1>
<h2>פסוק א</h2>
<b>מענה.</b> מל׳ עניה ותשובה:
<h2>פסוק ב</h2>
<b>תיטיב.</b> ענין תקון כמו ותיטב את ראשה (מלכים ב׳ ט׳): 
<b>יביע.</b> ענין דבור כמו יביע אומר (תהלים י״ט) והוא מושאל ממעיין הנובע מים רבים:
<h2>פסוק ג</h2>
<b>צופות.</b> ענין הבטה וראיה:
<h2>פסוק ד</h2>
<b>מרפא.</b> מלשון רפיון: 
<b>וסלף.</b> ענין עקום ועוות: 
<b>ברוח.</b> עניינו רצון וכן הנני נותן בו רוח (ישעיה לז):
<h2>פסוק ה</h2>
<b>ינאץ.</b> ימאס: 
<b>יערים.</b> מלשון ערמה והשכל:
<h2>פסוק ו</h2>
<b>חוסן.</b> ענין חוזק כמו וחסון הוא כאלונים (עמוס ב): 
<b>ובתבואת.</b> מל׳ ביאה: 
<b>נעכרת.</b> מלשון עכירה ובלבול כמו עכרתם אותי (בראשית לד):
<h2>פסוק ז</h2>
<b>יזרו.</b> ענין פזור כמו יזורה על נוהו גפרית (איוב י״ח:ט״ו):
<h2>פסוק יא</h2>
<b>אף כי.</b> עניינו כמו כ״ש וכן אף כי אש אכלתהו (יחזקאל ט״ו:ה׳):
<h2>פסוק יג</h2>
<b>נכאה.</b> נשברה כמו ונכאה לבב (תהלים קט):
<h2>פסוק יז</h2>
<b>ארחת.</b> ענין האכילה התמידית בכל יום כמו וארוחתו ארוחת תמיד (מלכים ב כ״ה:ל׳): 
<b>אבוס.</b> שם המקום שמפטמים בו את הבהמות כמו וחמור אבוס בעליו (ישעיהו א׳:ג׳):
<h2>פסוק יח</h2>
<b>יגרה.</b> מל׳ תגר וחרחור כמו ואל תתגר בם מלחמה (דברים ב׳:ט׳): 
<b>מדון.</b> מלשון דין ומריבה:
<h2>פסוק יט</h2>
<b>כמשוכת.</b> ענין גדר כמו הסר משוכתו (ישעיה ה): 
<b>חדק.</b> מין קוצים כמו טובה כחדק (מיכה ז): 
<b>סלולה.</b> ר״ל ממושמש בו הרבה להסיר אבני המכשול ודוגמתו סלסלה ותרוממך (לעיל ד):
<h2>פסוק כב</h2>
<b>סוד.</b> ענין עצה שדרכו להיות בסוד לבל יודע, או שהעצה הוא למעשה כיסוד לבנין:
<h2>פסוק כג</h2>
<b>במענה.</b> ענין אמירה כמו ומה׳ מענה לשון (לקמן טז):
<h2>פסוק כה</h2>
<b>יסח.</b> ענין עקירה כמו ונסחתם מעל האדמה (דברים כ״ח:ס״ג):
<h2>פסוק כז</h2>
<b>בוצע בצע.</b> הגוזל הון כמו ובוצע ברך (תהילים י׳:ג׳) וכמו מה בצע (בראשית ל״ז):
<h2>פסוק כח</h2>
<b>יהגה.</b> יחשוב כמו הגיון לבי (תהלים יט): 
<b>לענות.</b> מלשון עניה ותשובה:
<h2>פסוק ל</h2>
<b>תדשן.</b> ענין שומן:
<h2>פסוק לא</h2>
<b>תלין.</b> ענין התמדה כמו צדק ילין בה (ישעיה א׳):
<h2>פסוק לב</h2>
<b>פורע.</b> ענין השבתה ובטול כמו ותפרעו כל עצתי (לעיל א׳):
<h1>פרק טז</h1>
<h2>פסוק א</h2>
<b>מערכי.</b> ענין סדור: 
<b>מענה.</b> ענין אמירה:
<h2>פסוק ב</h2>
<b>זך.</b> ברור ונקי כמו שמן זית זך (שמות כ״ז:כ׳): 
<b>ותוכן.</b> מל׳ תוך:
<h2>פסוק ג</h2>
<b>גול.</b> גלגל וסבב:
<h2>פסוק ז</h2>
<b>ישלים.</b> מל׳ שלום:
<h2>פסוק י</h2>
<b>קסם.</b> ענין ניחוש כמו קוסם קסמים (דברים י״ח): 
<b>ימעל.</b> ענין בגידה ואשמה:
<h2>פסוק יא</h2>
<b>פלס.</b> ענין יושר כמו פלס מעגל רגליך (לעיל ד) והושאל על מטה המאזנים כי הוא מיישר המשקל: 
<b>כיס.</b> אמתחת ושק:
<h2>פסוק יד</h2>
<b>יכפרנה.</b> ענין העברה וקנוח ועש״ז יקראו המזרקים כפורי זהב (עזרא א׳:י׳) כי הכהן מקנח ידו מן הדם בשפת המזרק:
<h2>פסוק טו</h2>
<b>מלקוש.</b> כן נקרא המטר המאוחר כמו יורה ומלקוש (דברים י״א):
<h2>פסוק יח</h2>
<b>גאון.</b> ענינו ממשלה כמו גאון יעקב (עמוס ז׳): 
<b>כשלון.</b> ענין חלשות ונפילת הכח:
<h2>פסוק יט</h2>
<b>שלל.</b> הון רב:
<h2>פסוק כד</h2>
<b>צוף דבש.</b> חלות דבש וכן ונופת צופים (תהלים יט): 
<b>לעצם.</b> ר״ל לגוף כי העצמות הם מעמידי הגוף:
<h2>פסוק כו</h2>
<b>אכף.</b> מלשון כפיה ונגישה וכן ואכפי עליך לא יכבד (איוב ל״ג:ז׳):
<h2>פסוק כז</h2>
<b>כורה.</b> חופר בור כמו בור כרה (תהלים ז׳): 
<b>צרבת.</b> ענין שריפה כמו ונצרבו בה כל פנים (יחזקאל כ״א:ג׳):
<h2>פסוק כח</h2>
<b>ונרגן.</b> ענין תלונה כמו ותרגנו באהליכם (דברים א): 
<b>אלוף.</b> שר כמו ואל תבטחו באלוף (מיכה ז׳:ה׳):
<h2>פסוק ל</h2>
<b>עוצה.</b> ענין סתימה כמו ויעצם את עיניכם (ישעיה כט): 
<b>קורץ.</b> ענין נדנוד לרמז כמו קורץ בעיניו (לעיל ו): 
<b>כלה.</b> ענין גמר והשלמה:
<h2>פסוק לב</h2>
<b>ברוחו.</b> ענין כעס:
<h2>פסוק לג</h2>
<b>יוטל.</b> ענין השלכה:
<h1>פרק יז</h1>
<h2>פסוק א</h2>
<b>פת.</b> חתיכת לחם מל׳ פתות אותה פתים (ויקרא ב׳:ו׳): 
<b>חרבה.</b> יבשה:
<h2>פסוק ג</h2>
<b>מצרף.</b> וכור שמות הכלים אשר יתיכו בהם הזהב והכסף:
<h2>פסוק ד</h2>
<b>מזין.</b> כמו מאזין ר״ל מקשיב באזנו: 
<b>הוות.</b> ענין שכר ורעה כמו מדבר הוות (תהלים צ״א):
<h2>פסוק ה</h2>
<b>לאיד.</b> ענין תקלה ומקרה רע כמו הלא איד לעיל (איוב ל״א):
<h2>פסוק ז</h2>
<b>נאוה.</b> מל׳ נאה וכן נאוה תהלה (תהלים קמז): 
<b>לנבל.</b> אדם פחות ונבזה:
<h2>פסוק ח</h2>
<b>אבן חן.</b> יש אבני יקר המרבים חן למי שנושאם ואמרו שכן סגולת הרמגליות:
<h2>פסוק ט</h2>
<b>ושונה.</b> מל׳ שנית: 
<b>אלוף.</b> שר ומושל:
<h2>פסוק י</h2>
<b>תחת.</b> ענין פחד ושבר כמו אל תערוץ ואל תחת (יהושע א׳):
<h2>פסוק יא</h2>
<b>ישלח.</b> ענין גרוי ושסוי כמו ושן בהמות אשלח בם (דברים ל״ב:כ״ד):
<h2>פסוק יב</h2>
<b>פגוש.</b> ענין פגיעה: 
<b>שכול.</b> מי שבניו מתים קרוי שכול כמו לא תהיה משכלה (שמות כ״ג):
<h2>פסוק יג</h2>
<b>תמוש.</b> ענין הסרה כמו לא ימוש (שם יג):
<h2>פסוק יד</h2>
<b>פוטר.</b> ענין פתיחה כמו פטר רחם (, שם): 
<b>התגלע.</b> כמו התגלה בה״א וכן בכל תושיה יתגלע, לקמן יח): 
<b>נטוש.</b> עזוב:
<h2>פסוק טז</h2>
<b>מחיר.</b> ענינו דמי הדבר וערכו כמו ובלא מחיר יין וחלב (ישעיהו נ״ה:א׳):
<h2>פסוק יח</h2>
<b>ערב ערבה.</b> מלשון ערבות ממון:
<h2>פסוק יט</h2>
<b>מצה.</b> ענין מריבה כמו הן לריב ומצה תצומו (שם נ״ח): 
<b>פתחו.</b> על פתח הפה יאמר וכן שמור פתחי פיך (מיכה ז׳:ה׳):
<h2>פסוק כא</h2>
<b>לתוגה.</b> מל׳ יגון:
<h2>פסוק כב</h2>
<b>גהה.</b> כמו כגהה ותחסר כ״ף השמוש ועניינו רפואה כמו ולא יגהה מכם מזור (הושע ה׳:י״ג): 
<b>נכאה.</b> שבורה כמו ונכאה לבב (תהלים ק״ט): 
<b>גרם.</b> עצם כמו תשבר גרם (לקמן כ״ה):
<h2>פסוק כה</h2>
<b>וממר.</b> מל׳ מרירות:
<h2>פסוק כז</h2>
<b>חושך.</b> מונע:
<h2>פסוק כח</h2>
<b>אוטם.</b> ענין סתימה וכמו אוטם אזנו (ישעיה לג):
<h1>פרק יח</h1>
<h2>פסוק א</h2>
<b>תושיה.</b> כן נקראת התורה והוא מל׳ יש כי ישנה לעולם ולא תשוב לאין כיתר הדברים: 
<b>יתגלע.</b> כמו יתגלה בה״א:
<h2>פסוק ג</h2>
<b>בוז.</b> בזיון:
<h2>פסוק ו</h2>
<b>למהלומות.</b> ענין הכאה המשברת כמו והלמה סיסרא (שופטים ה׳):
<h2>פסוק ח</h2>
<b>נרגן.</b> מתלונן כמו ונרגן מפריד אלוף (לעיל טז): 
<b>כמתלהמים.</b> ענין הכאה המשברת והוא הפוך מן הלום:
<h2>פסוק יא</h2>
<b>קרית.</b> מל׳ קריה ועיר: 
<b>במשכיתו.</b> עניינו הרצוף ברצפת אבנים והוא מלשון סכך וכסוי כמו ואבן משכית (ויקרא כ״ו):
<h2>פסוק יד</h2>
<b>יכלכל.</b> ענין סבלה והחזקה כמו השמים וגו׳ לא יכלכלוך (מלכים א׳ ח׳): 
<b>מחלהו.</b> מלשון חולי: 
<b>נכאה.</b> שבורה:
<h2>פסוק טז</h2>
<b>מתן.</b> מתנה ודורון:
<h2>פסוק יח</h2>
<b>ישבית.</b> יבטל כמו שבת נוגש (ישעיה י״ד):
<h2>פסוק יט</h2>
<b>כבריח.</b> הוא כעין מקל משימים לרוחב הדלת לסגרו: 
<b>ארמון.</b> היכל מלך:
<h2>פסוק כב</h2>
<b>ויפק.</b> יוציא כמו יפיק תבונה (לעיל ג):
<h2>פסוק כג</h2>
<b>עזות.</b> חזקות וקשות:
<h2>פסוק כד</h2>
<b>להתרועע.</b> מל׳ ריע וחבר:
<h1>פרק יט</h1>
<h2>פסוק ב</h2>
<b>ואץ.</b> ענין מהירות כמו ולא אץ לבא (יהושע י׳:י״ג):
<h2>פסוק ג</h2>
<b>תסלף.</b> תעקם כמו וסלף בה (לעיל ט״ו): 
<b>יזעף.</b> יכעס כמו זעף ה׳ אשא (מיכה ז׳:ט׳):
<h2>פסוק ה</h2>
<b>ויפיח.</b> ענין אמירה:
<h2>פסוק ו</h2>
<b>רבים.</b> גדולים וחשובים כמו רבי המלך (ירמיה מא): 
<b>יחלו.</b> יבקשו כמו ויחל משה (שמות לב):
<h2>פסוק י</h2>
<b>נאוה.</b> נאה ויפה:
<h2>פסוק יב</h2>
<b>נהם.</b> כן נקרא שאגת הארי וכן ארי נוהם (לקמן כ״ח): 
<b>זעף.</b> כעס:
<h2>פסוק יג</h2>
<b>הות.</b> שברון לב: 
<b>ודלף.</b> ענין טפטוף כמו דלפה עיני (איוב יו): 
<b>טורד.</b> ענין גרושין כמו ולך טרדין (דניאל ד):
<h2>פסוק כג</h2>
<b>ילין.</b> ענין התמד׳ כמו צדק ילין בה (ישעיה א): 
<b>יפקד.</b> ענין זכרון והשגחה:
<h2>פסוק כד</h2>
<b>בצלחת.</b> שם כלי בשול כמו ובדודים ובצלחות (דברי הימים ב ל״ה:י״ג):
<h2>פסוק כה</h2>
<b>יערם.</b> מלשון ערמה:
<h2>פסוק כו</h2>
<b>משדד.</b> מלשון שדידה וגזלה: 
<b>ומחפיר.</b> ענין בושה:
<h2>פסוק כז</h2>
<b>לשגות.</b> מל׳ שגגה ומשגה:
<h2>פסוק כח</h2>
<b>יליץ.</b> מל׳ מליצה:
<h1>פרק כ</h1>
<h2>פסוק א</h2>
<b>הומה.</b> ענין צעקה: 
<b>שוגה.</b> מל׳ שגגה:
<h2>פסוק ב</h2>
<b>נהם.</b> כן נקרא שאגת האריה: 
<b>אימת.</b> מל׳ אימה ופחד: 
<b>מתעברו.</b> מל׳ עברה וכעס: 
<b>חוטא.</b> ענין חסרון כמו קולע באבן אל השערה ולא יחטיא (שופטים כ׳:ט״ז):
<h2>פסוק ג</h2>
<b>יתגלע.</b> כמו יתגלה בה״א:
<h2>פסוק ה</h2>
<b>ידלנה.</b> ענין שאיבה כמו דלה דלה לנו (שמות ב׳:י״ט):
<h2>פסוק ח</h2>
<b>מזרה.</b> ענין פרישה ושטיחה כמו כי חנם מזורה הרשת (לעיל א):
<h2>פסוק ט</h2>
<b>זכיתי.</b> מל׳ זך ונקי:
<h2>פסוק י</h2>
<b>איפה.</b> שם מדה בת ג׳ סאים:
<h2>פסוק יא</h2>
<b>במעלליו.</b> במעשיו כמו אשר עולל לי (איכה א׳:י״ב): 
<b>יתנכר.</b> מלשון נכר וזר:
<h2>פסוק יג</h2>
<b>תורש.</b> מל׳ רש ועני: 
<b>פקח.</b> פתח כמו עיניו פקח (איוב כז):
<h2>פסוק יד</h2>
<b>ואוזל.</b> ענין הליכה כמו אזלו מים מני ים (שם יד):
<h2>פסוק טו</h2>
<b>פנינים.</b> הם המרגליות:
<h2>פסוק טז</h2>
<b>חבלהו.</b> ענין משכון כמו אם חבל תחבל (שמות כ״ב:כ״ה):
<h2>פסוק יז</h2>
<b>ערב.</b> ענין מתיקות כמו וערבה לה׳ מנחת (מלאכי ג׳:ד׳): 
<b>חצץ.</b> אבנים דקים כמו ויגרס בחצץ שני (איכה ג׳:ט״ז):
<h2>פסוק יט</h2>
<b>ולפותה.</b> מל׳ פתי ושוטה: 
<b>תתערב.</b> מל׳ תערובות:
<h2>פסוק כ</h2>
<b>ידעך.</b> ענין ניתר וקפיצה כמו דועכו כאש קוצים (תהילים קי״ח:י״ב) והיא כבוי הנר כי השלהבת נדחה ונקפץ מן הפתילה: 
<b>באישון.</b> ענין שחרות וחושך וכן באישון לילה (לעיל ז):
<h2>פסוק כד</h2>
<b>מצעדי.</b> מדרך הרגל כמו ויהי כי צעדו (שמואל ב׳ ו):
<h2>פסוק כה</h2>
<b>ילע.</b> ענין השחתה ובלבול כמו על כן דברי לעו (איוב ו׳:ג׳): 
<b>לבקר.</b> ענין דרישה וחפוש כמו לא יבקר (ויקרא יג):
<h2>פסוק כו</h2>
<b>מזרה.</b> ענין פזור כמו מזרה ישראל יקבצנו (ירמיה לח): 
<b>אופן.</b> גלגל:
<h2>פסוק ל</h2>
<b>תמרוק.</b> ענין זכוך ובהירות כמו מרקו הרמחים (שם מו):
<h1>פרק כא</h1>
<h2>פסוק א</h2>
<b>פלגי מים.</b> אמת המים:
<h2>פסוק ב</h2>
<b>ותוכן.</b> מל׳ תוך:
<h2>פסוק ד</h2>
<b>ניר.</b> ענין חרישה כמו נירו לכם ניר (שם ד) והוא מושאל על המחשבה כמו שהושאל לה ל׳ חרישה כמ״ש אל תחרוש על רעך רעה (לעיל ג):
<h2>פסוק ה</h2>
<b>חרוץ.</b> זרוז וישר: 
<b>אץ.</b> ענין מהירות כמו ולא אץ לבוא (יהושע י׳:י״ג):
<h2>פסוק ו</h2>
<b>נדף.</b> ענין דחיפה ומוכה כמו תדפנו רוח (תהלים א):
<h2>פסוק ז</h2>
<b>יגורם.</b> מל׳ מגור ופחד וכן מגורת רשע (לעיל י):
<h2>פסוק ט</h2>
<b>פנת.</b> זויות: 
<b>חבר.</b> חבורת אנשים וכן חבר כהנים (הושע ו):
<h2>פסוק י</h2>
<b>יוחן.</b> מלשון חן:
<h2>פסוק יב</h2>
<b>משכיל.</b> ענין הצלחה כי המצליח במעשיו נראה להבריות שעושה בהשכל: 
<b>מסלף.</b> מעקם כמו ויסלף דברי בוגד (לקמן כב):
<h2>פסוק יג</h2>
<b>אוטם.</b> סותם:
<h2>פסוק יד</h2>
<b>יכפה.</b> ענין כסוי ובדרז״ל כפה עליהם הר כגיגית (שבת פח):
<h2>פסוק טו</h2>
<b>ומחתה.</b> ענין שבר:
<h2>פסוק טז</h2>
<b>רפאים.</b> הם המתים שנרפו ונחלשו:
<h2>פסוק כ</h2>
<b>בנוה.</b> במדור: 
<b>יבלענו.</b> מלשון בליעה:
<h2>פסוק כב</h2>
<b>ויורד.</b> מלשון ירידה והשפלה:
<h2>פסוק כד</h2>
<b>יהיר.</b> גס הרוח כמו גבר יהיר (חבקוק ב): 
<b>בעברת.</b> מל׳ עברה וכעס:
<h2>פסוק כה</h2>
<b>מאנו.</b> לא רצו:
<h2>פסוק כו</h2>
<b>יחשוך.</b> ענין מניעה:
<h2>פסוק כז</h2>
<b>בזמה.</b> במחשבה רעה כמו זמה היא (ויקרא יח):
<h2>פסוק כט</h2>
<b>בפניו.</b> בכעסו וכן ופניה לא היה לה (שמואל א א) כי הכעס נראה בפני האדם:
<h1>פרק כב</h1>
<h2>פסוק ב</h2>
<b>נפגשו.</b> ענין פגיעה כמו רש ואיש תככים נפגשו (לקמן כט):
<h2>פסוק ג</h2>
<b>נענשו.</b> גם הפסד הממון קרוי בל׳ עונש כמו וענשו אותו מאה כסף (דברים כ״ב:י״ט):
<h2>פסוק ד</h2>
<b>עקב.</b> עניינו סוף ואחרית ע״ש שהעקב הוא סוף הרגל:
<h2>פסוק ה</h2>
<b>צנים.</b> קוצים כמו ולצנינים בצדיכם (במדבר לג):
<h2>פסוק ו</h2>
<b>חנוך.</b> הוא ענין התחלה לדבר שעתיד לעמוד בו כמו ולא חנכו (דברים כ׳):
<h2>פסוק ח</h2>
<b>ושבט עברתו.</b> הושאל לשון שבט על העברה והזעם וכן אשור שבט אפי (ישעיהו י׳:ה׳):
<h2>פסוק י</h2>
<b>וישבות.</b> ענין הבטול כמו שבת נוגש (שם יד):
<h2>פסוק יב</h2>
<b>ויסלף.</b> ויעקם:
<h2>פסוק יד</h2>
<b>שוחה.</b> בור כמו בשחת עשו (תהלים ט׳): 
<b>זרות.</b> מל׳ זר: 
<b>זעום.</b> ענין כעס: 
<h2>פסוק יז</h2>
<b>תשית.</b> תשים כמו שת לי אלהים זרע (בראשית ד׳:כ״ה):
<h2>פסוק יח</h2>
<b>נעים.</b> ענין מתיקות וערבות:
<h2>פסוק כ</h2>
<b>שלישים.</b> שרים ונכבדים כמו ומבחר שלישיו (שמות ט״ו:ד׳) ור״ל דברים חשובים ונכבדים וכן שמעו כי נגידים אדבר (לעיל ח): 
<b>במועצות.</b> מל׳ עצה:
<h2>פסוק כא</h2>
<b>קשט.</b> ענין אמת כמו מפני קושט סלה (תהלים ס׳): 
<b>לשולחיך.</b> ענין טרוד וגרושין כמו הן ישלח איש (ירמיה ג׳):
<h2>פסוק כג</h2>
<b>וקבע.</b> ענין גזל כמו היקבע אדם אלהים (מלאכי ג׳:ח׳):
<h2>פסוק כד</h2>
<b>תתרע.</b> מל׳ ריע וחבר:
<h2>פסוק כה</h2>
<b>תאלף.</b> תלמד כמו כי יאלף עונך פיך (איוב ט״ו:ה׳):
<h2>פסוק כו</h2>
<b>משאות.</b> ענין הלואה כמו משאת מאומה (דברים כד):
<h2>פסוק כח</h2>
<b>תסג.</b> ענין ההחזרה לאחור כמו ארור מסיג גבול (שם כז):
<h2>פסוק כט</h2>
<b>חזית.</b> ענין ראיה כמו ואחזה אנכי (לקמן כד): 
<b>חשכים.</b> שפלים ופחותים כי כמו שנקראים שרים חורים מל׳ חיור ולובן כן יקראו הפחותים חשוכים מל׳ חושך ושחרות:
<h1>פרק כג</h1>
<h2>פסוק ב</h2>
<b>שכין.</b> כמו סכין בסמ״ך וכן התמלא בשכות עורו (איוב מ׳:ל״א): 
<b>בלועך.</b> ענין בליעה וכן יעלעו דם (שם לט) והבי״ת היא בי״ת השמוש:
<h2>פסוק ג</h2>
<b>למטעמותיו.</b> דברים מוטעמים ומשובחים כמו ועשה לי מטעמים (בראשית כ״ז:ד׳):
<h2>פסוק ד</h2>
<b>תיגע.</b> מל׳ יגיעה:
<h2>פסוק ה</h2>
<b>התעיף.</b> מל׳ עפיפה ותנועה:
<h2>פסוק ז</h2>
<b>שער.</b> מל׳ השערה ואומדן כמו מאה שערים (שם כו):
<h2>פסוק ח</h2>
<b>תקיאנה.</b> הוא החזרת המאכל לחוץ וכן קיא צואה (ישעיה כח):
<h2>פסוק ט</h2>
<b>מליך.</b> מאמריך כמו אין מלה בלשוני (תהילים קל״ט:ד׳):
<h2>פסוק יד</h2>
<b>משאול.</b> מגיהנם:
<h2>פסוק טז</h2>
<b>ותעלוזנה.</b> ענין שמחה כמו יעלזו חסידים (שם קמט): 
<b>כליותי.</b> תאות השמחה היא בכליות:
<h2>פסוק יח</h2>
<b>כי אם יש.</b> כי אשר יש:
<h2>פסוק יט</h2>
<b>ואשר.</b> ענין מצעדים ופסיעות כמו ואשרו בדרך בינה (לעיל ט):
<h2>פסוק כ</h2>
<b>בסובאי.</b> ענין רבוי השתיה: 
<b>בזוללי.</b> ענין רבוי האכילה כמו סורר ומורה וכו׳ זולל וסובא (דברים כא):
<h2>פסוק כא</h2>
<b>נומה.</b> מל׳ תנומה ושינה:
<h2>פסוק כד</h2>
<b>גיל.</b> ענין שמחה:
<h2>פסוק כח</h2>
<b>כחתף.</b> כמו כחטף בטי״ת ועניינו מהירות הלקיחה כמו וחטפתם לכם (שופטים כא):
<h2>פסוק כט</h2>
<b>שיח.</b> ענין דבור כמו יעקב עליו שיחי (תהלים קד): 
<b>פצעים.</b> מכות המוציאות דם כמו פצע תחת פצע (שמות כא): 
<b>חכלילות.</b> אדמימות כמו חכלילי עינים מיין (בראשית מט):
<h2>פסוק ל</h2>
<b>למאחרים.</b> מל׳ אחור ועכוב: 
<b>ממסך.</b> ענין מזיגה והוא תערובת המים ביין כמו מסכה יינה (לעיל ט):
<h2>פסוק לא</h2>
<b>יתאדם.</b> מלשון אודם:
<h2>פסוק לב</h2>
<b>וכצפעוני.</b> הוא מין נחש:
<h2>פסוק לג</h2>
<b>זרות.</b> מל׳ זר ונכר:
<h2>פסוק לה</h2>
<b>חליתי.</b> מל׳ חולי: 
<b>הלמוני.</b> עניינו מכות המשברות כמו יהלמני צדיק (תהלים קמ״א): 
<b>אקיץ.</b> אעיר מן השינה:
<h1>פרק כד</h1>
<h2>פסוק ב</h2>
<b>יהגה.</b> יחשוב כמו והגיון לבי (שם יט):
<h2>פסוק ה</h2>
<b>מאמץ.</b> מחזק:
<h2>פסוק ו</h2>
<b>ברוב.</b> עניינו גדולה וחשיבות כמו ורבי המלך (ירמיה מא):
<h2>פסוק ז</h2>
<b>ראמות.</b> שם אבן יקר וכן ראמות וגביש (איוב כח):
<h2>פסוק י</h2>
<b>התרפית.</b> מל׳ רפיון: 
<b>כחכה.</b> כמו כחך:
<h2>פסוק יא</h2>
<b>ומטים.</b> מל׳ נטיה: 
<b>תחשוך.</b> תמנע:
<h2>פסוק יב</h2>
<b>תוכן.</b> מל׳ תוך:
<h2>פסוק יג</h2>
<b>ונופת.</b> ענין הזלה ונטיפה כמו ונופת צופים (תהלים יט): 
<b>חכך.</b> מל׳ חיך:
<h2>פסוק טו</h2>
<b>תשדד.</b> מל׳ שדידה וגזלה: 
<b>רבצו.</b> מקום רבצו והוא המקום אשר ישכב שמה לנוח כמו כרע רבץ כאריה (בראשית מ״ט:ט׳):
<h2>פסוק יט</h2>
<b>תתחר.</b> ענין ההתערבות להדמות כמו ואיך תתחרה את הסוסים (ירמיה יב):
<h2>פסוק כ</h2>
<b>ידעך.</b> ענין ניתר וקפיצה כמו דועכו כאש קוצים (תהילים קי״ח:י״ב) תהו כבוי הנר שקופץ השלהבת מן הפתילה:
<h2>פסוק כא</h2>
<b>שונים.</b> מל׳ השתנות וחלוף כמו ודתיהם שונות (אסתר ג): 
<b>תתערב.</b> מלשון תערובות:
<h2>פסוק כב</h2>
<b>אידם.</b> ענין שבר ומקרה רע כמו שמח לאיד (לעיל וז): 
<b>ופיד.</b> עניינו כמו איד וכן אם בפידו להן שוע (איוב ל׳:כ״ד):
<h2>פסוק כד</h2>
<b>יקבוהו.</b> יקללוהו כמו מה אקוב (במדבר כג): 
<b>יזעמוהו.</b> מל׳ זעם וכעס לאומים. אומות:
<h2>פסוק כה</h2>
<b>ינעם.</b> מל׳ נעימות ויופי:
<h2>פסוק כו</h2>
<b>ישק.</b> מל׳ נשיקה ור״ל חבור השפתים וכן צדק ושלום נשקו (תהילים פ״ה:י״א) שר״ל תלוים ומחוברים זה בזה: 
<b>נכוחים.</b> אמיתים וישרים כמו ונכחה לא תוכל לבוא (ישעיהו נ״ט:י״ד):
<h2>פסוק כז</h2>
<b>ועתדה.</b> ענין הזמנה כמו התעתדו לגלים (איוב טו):
<h2>פסוק לא</h2>
<b>קמשונים.</b> חרולים מיני קוצים כמו קמוש וחוח במבצריה (ישעיהו ל״ד:י״ג) וכמו תחת חרול יספחו (איוב ל׳:ז׳): 
<b>וגדר.</b> כותל: 
<b>נהרסה.</b> מל׳ הריסה ונתיצה:
<h2>פסוק לב</h2>
<b>ואחזה.</b> ענין ראיה כמו חזית איש מהיר (לעיל כב):
<h2>פסוק לג</h2>
<b>תנומות.</b> היא השינה הקלה: 
<b>מתהלך.</b> הראוי כמתהלך ותחסר הכ״ף: 
<b>רישך.</b> מל׳ רש ועוני:
<h1>פרק כה</h1>
<h2>פסוק א</h2>
<b>העתיקו.</b> כותב הדברים מספר אל ספר יקרא מעתיק לפי שנראה כאלו מעתיק ומסיר הדברים משם לכתבם באחר ועם כי נשארו גם בראשון מ״מ נראה הוא כאלו מסיר משם:
<h2>פסוק ב</h2>
<b>חקור.</b> ענין חפוש ודרישה:
<h2>פסוק ג</h2>
<b>לרום.</b> מל׳ הרמה וגבהות:
<h2>פסוק ד</h2>
<b>הגו.</b> ענין הסרה כמו כאשר הוגה מן המסילה (שמואל ב ב׳): 
<b>סיגים.</b> הוא פסולת הכסף:
<h2>פסוק י</h2>
<b>יחסדך.</b> ענין חרפה כמו חסד הוא (ויקרא כ): 
<b>ודבתך.</b> על הרוב יאמר על דברי גנאי ומעצמו יובן:
<h2>פסוק יא</h2>
<b>במשכיות.</b> מל׳ סכך וכסוי וכן ואבן משכית (שם כו): 
<b>אפניו.</b> מל׳ אופן עגלה:
<h2>פסוק יב</h2>
<b>נזם.</b> שם תכשיט הנתון על האף: 
<b>וחלי.</b> ענין עדי ותכשיט כמו ותעד נזמה וחליתה (הושע ב׳:ט״ו): 
<b>כתם.</b> זהב יקר וטוב וכן בכתם אופיר (תהלים מה):
<h2>פסוק יג</h2>
<b>כצנת.</b> מל׳ צנה וקור ובדו ז״ל בשר צונן (פסחים עו): 
<b>ציר.</b> שליח כמו וציר בגוים שולח (עובדיה א׳:א׳): 
<b>ישיב.</b> ענין השקט והנחה כמו בשובה ונחת (ישעיה ל):
<h2>פסוק יד</h2>
<b>נשיאים.</b> עננים ע״ש שמנשאים עצמם למעלה: 
<b>מתהלל.</b> מל׳ הלול ושבח: 
<b>במתת.</b> מל׳ מתנה:
<h2>פסוק טו</h2>
<b>קצין.</b> שר ומושל כמו קצין תהיה לנו (שם ג): 
<b>גרם.</b> עצם כמו תיבש גרם (לעיל יז) ור״ל הקושי:
<h2>פסוק טז</h2>
<b>והקאתו.</b> ענין החזרת המאכל מן הגוף וכן וספק מואב בקיאו (ירמיהו מ״ח:כ״ו):
<h2>פסוק יז</h2>
<b>הוקר.</b> מל׳ יקר:
<h2>פסוק יח</h2>
<b>מפיץ.</b> שם כלי המשבר וכן מפץ אתה לי (שם נח): 
<b>שנון.</b> ענין חדוד: 
<b>עונה.</b> מעיד כמו לא תענה (שמות כ׳):
<h2>פסוק יט</h2>
<b>רועה.</b> ענין שבירה כמו תרומם בשבט ברזל (תהלים ב׳): 
<b>מועדת.</b> ענין החלקה והשמטה כמו ולא מעדו קרסולי (שם י״ח):
<h2>פסוק כ</h2>
<b>מעדה.</b> מל׳ עדי וקשוט: 
<b>קרה.</b> מל׳ קרירות: 
<b>נתר.</b> מין אדמה רכה עשוי לכבס בו כמו אם תכבסי בנתר (ירמיהו ב׳:כ״ב): 
<b>רע.</b> מושבר כמו שן רועה:
<h2>פסוק כב</h2>
<b>חותה.</b> עניינו שאיבת האש מהיקוד כמו לחתות אש מיקוד (ישעי׳ ל):
<h2>פסוק כג</h2>
<b>תחולל.</b> ענין בריאה והולדה כמו הן בעון חוללתי (תהילים נ״א:ז׳): 
<b>נזעמים.</b> מל׳ זעם וכעס:
<h2>פסוק כד</h2>
<b>פנת.</b> זויות:
<h2>פסוק כו</h2>
<b>נרפש.</b> ענין רמיסה כמו ברגליכם תרפשון (יחזקאל לד): 
<b>מט.</b> מל׳ נטיה:
<h2>פסוק כח</h2>
<b>פרוצה.</b> ענין שבירה: 
<b>מעצר.</b> ענין מניעה כמו ותעצר המגפה (במדבר יז): 
<b>לרוחו.</b> ענין דבור כמו וברוח שפתיו (ישעיהו י״א:ד׳) על שם שבאה ברוח הפה:
<h1>פרק כו</h1>
<h2>פסוק א</h2>
<b>בקיץ.</b> הוא עת שטיחת התאנים ליבש כמו וקיץ וחורף (בראשית ח): 
<b>נאוה.</b> נאה כמו נאוה תהלה (תהלים לג):
<h2>פסוק ב</h2>
<b>כדרור.</b> הוא עטלף ותקרא דרור ע״ש שמקננת בבתים כאלו היתה חפשית מבני אדם כי דרור הוא ענין חירות כמו וקראתם דרור (ויקרא כה):
<h2>פסוק ג</h2>
<b>שוט.</b> שרביט ושבט כמו קול שוט (נחום ג): 
<b>מתג.</b> הוא כעין רסן עשוי להנהיג בו במתג ורסן עדיו (תהילים ל״ב:ט׳): 
<b>לגו.</b> לגוף כמו אחרי גוך (יחזקאל כג):
<h2>פסוק ד</h2>
<b>תען.</b> מל׳ עניה ותשובה: 
<b>תשוה.</b> מל׳ השואה ודמיון:
<h2>פסוק ו</h2>
<b>מקצה.</b> מל׳ קציצה וכתיתה: 
<b>חמס.</b> דברי סרה וקרוב לענין נחמסו עקביך (ירמיהו י״ג:כ״ב) שהוא הסרה:
<h2>פסוק ז</h2>
<b>דליו.</b> ענין הרמה כמו דלו עיני למרום (ישעיה לח): 
<b>שוקים.</b> שוקי הרגלים: 
<b>מפסח.</b> מחגר:
<h2>פסוק ח</h2>
<b>כצרור.</b> ענין קשירה כמו צרור כספו (בראשית מב): 
<b>במרגמה.</b> כן יקרא הקלע על כי בו רוגמים ומשליכים האבנים והוא מל׳ באבן ירגמו (ויקרא כ):
<h2>פסוק ט</h2>
<b>חוח.</b> מין קוץ כמו החוח אשר בלבנון (מלכים ב׳ יד):
<h2>פסוק י</h2>
<b>רב.</b> מל׳ מריבה: 
<b>מחולל.</b> מל׳ חלל והרג: 
<b>עוברים.</b> ר״ל בעלי עבירה עוברים על דת:
<h2>פסוק יא</h2>
<b>קאו.</b> מל׳ הקאה: 
<b>שונה.</b> מל׳ שנים:
<h2>פסוק יג</h2>
<b>שחל.</b> שם משמות האריה:
<h2>פסוק יד</h2>
<b>צירה.</b> רגל הדלת הנתון בחור המפתן וכן נאמר בדרך שאלה נהפכו עליה ציריה (ש״א ד):
<h2>פסוק טו</h2>
<b>בצלחת.</b> שם כלי בשול כמו ובדודים ובצלחות (דברי הימים ב׳ לה:יג): 
<b>נלאה.</b> ענין עייפות כמו ונלאו מצרים (שמות ז): 
<h2>פסוק יח</h2>
<b>כמתלהלה.</b> ענין יגיעה ועייפות כמו ותלה ארץ מצרים (בראשית מ״ז:י״ג): 
<b>היורה.</b> ענין השלכה כמו ירה בים (שמות טו): 
<b>זקים.</b> ניצוצות כמו מאזרי זיקות (ישעיה נ):
<h2>פסוק כ</h2>
<b>באפס.</b> הוא כענין לא כמו ואפס כמוני (שם מו): 
<b>נרגן.</b> מתלונן:
<h2>פסוק כא</h2>
<b>פחם.</b> הם גחלים כבוים כמו נופח באש פחם (שם לד): 
<b>לחרחר.</b> להבעיר אש המריבה והחרון והוא מל׳ והעצמות יחרו (יחזקאל כז):
<h2>פסוק כב</h2>
<b>כמתלהמים.</b> ענין הכאה המשברת והוא הפוך מן יהלמני צדיק (תהלים קמב):
<h2>פסוק כג</h2>
<b>סיגים.</b> הוא פסולת הכסף: 
<b>מצופה.</b> מחופה: 
<b>דולקים.</b> ענין רדיפה כמו דלקת אחרי (בראשית לא):
<h2>פסוק כה</h2>
<b>שבע.</b> ר״ל הרבה וכן שבע יפול צדיק (לעיל כד):
<h2>פסוק כו</h2>
<b>במשאון.</b> בחושך כמו אמש שואה ומשואה (איוב ל׳:ג׳):
<h2>פסוק כז</h2>
<b>כורה.</b> חופר כמו בור כרה (תהלים ז): 
<b>שחת.</b> בור כמו ויפול בשחת (, שם): 
<b>וגולל.</b> מל׳ גלגול וסבוב:
<h2>פסוק כח</h2>
<b>דכיו.</b> ענין שבירה וכתיתה כמו או דכו במדוכה (במדבר י״א:ח׳): 
<b>מדחה.</b> מל׳ דחיה:
<h1>פרק כז</h1>
<h2>פסוק א</h2>
<b>תתהלל.</b> מל׳ הלול ושבח: 
<b>ילד.</b> עניינו מקרה וכן אלה תולדות יעקב (בראשית ל״ז:ב׳) ולפי שהזמן מוליד הקורות אמר ילד יום:
<h2>פסוק ג</h2>
<b>ונטל.</b> ענין משא כמו נטילי כסף (צפניה א):
<h2>פסוק ו</h2>
<b>פצעי.</b> הם מכות המוציאות דם: 
<b>ונעתרות.</b> ענין רבוי כמו ועתר ענן הקטורת (יחזקאל ח׳:י״א):
<h2>פסוק ז</h2>
<b>תבוס.</b> ענין רמיסה כמו יבוס צרינו (תהלים ס): 
<b>נופת.</b> ענין הזלה והתכה וכן ונופת צופים (שם יט) ותחסר מלת צופים והוא מובן מעצמו:
<h2>פסוק ח</h2>
<b>מן קנה.</b> מן מדורה:
<h2>פסוק ט</h2>
<b>וקטורת.</b> עשן בשמים:
<h2>פסוק י</h2>
<b>אידך.</b> מל׳ איד ומקרה רע:
<h2>פסוק יב</h2>
<b>נענשו.</b> גם הפסד ממון נקרא עונש וכן וענשו אותו מאה כסף (דברים כ״ב:י״ט):
<h2>פסוק יג</h2>
<b>חבלהו.</b> ענין משכון כמו אם חבול תחבול (שמות כ״ב:כ״ה):
<h2>פסוק יד</h2>
<b>מברך.</b> ענין התפארות כמו אשר המתברך בארץ (ישעיהו ס״ה:ט״ז):
<h2>פסוק טו</h2>
<b>דלף.</b> ענין טפטוף כמו דלפה עיני (איוב טז): 
<b>טורד.</b> ענין גרושין כמו ולך טרדין (דניאל ד): 
<b>סגריר.</b> מל׳ סגירה: 
<b>נשתוה.</b> מל׳ השואה ודמיון:
<h2>פסוק יז</h2>
<b>יחד.</b> מלשון חדידה ושנון:
<h2>פסוק כ</h2>
<b>שאול.</b> בור הקבר: 
<b>ואבדו.</b> הגיהנם:
<h2>פסוק כא</h2>
<b>מצרף.</b> וכור שמות כלי הצורפים:
<h2>פסוק כב</h2>
<b>תכתוש.</b> ענין כתיתה וטחינה: 
<b>במכתש.</b> שם הכלי שכותשים בו: 
<b>הריפות.</b> מל׳ רפיון ור״ל החטים הנרפים הנקלפים מקליפותיהן וכן ותשטח עליו הריפות (שמואל ב י״ז:י״ט): 
<b>בעלי.</b> הוא יד המכתש שדוכין בו וכן והעלות וכפות (דברי הימים ב׳ כד):
<h2>פסוק כג</h2>
<b>שית.</b> ענין שימה:
<h2>פסוק כד</h2>
<b>חוסן.</b> ענין חוזק ויאמר על העושר וכן חוסן ויקר יקחו (יחזקאל כ״ב:כ״ה): 
<b>נזר.</b> כתר:
<h2>פסוק כה</h2>
<b>ונאספו.</b> ענין כליון כמו אסף אסיפם (ירמיה ח׳):
<h2>פסוק כו</h2>
<b>ומחיר.</b> ענין ערך הדבר ושויו כמו יקחו במחיר (דברי הימים ב׳ א׳) עתודים. עזים זכרים:
<h2>פסוק כז</h2>
<b>ודי.</b> ענין ספוק הצורך: 
<b>ללחמך.</b> למאכלך: 
<b>ללחם ביתך.</b> כמו וללחם ביתך בוי״ו:
<h1>פרק כח</h1>
<h2>פסוק א</h2>
<b>ככפיר.</b> שם משמות האריה:
<h2>פסוק ג</h2>
<b>סוחף.</b> ענין שטיפה וגריפה כמו נסחף אביריך (ירמיה מו):
<h2>פסוק ד</h2>
<b>יתגרו.</b> מלשון תגר ומריבה:
<h2>פסוק ז</h2>
<b>ורועה.</b> ענין חבור וריעות: 
<b>זוללים.</b> מרבים באכילה:
<h2>פסוק ח</h2>
<b>הונו.</b> מלשון הון ועושר: 
<b>בנשך.</b> ותרבית נשך בכסף ותרבית באוכל וכן נאמר את כספך וגו׳ בנשך ובמרבית וגו׳ אכלך (ויקר׳ כה): 
<b>לחונן.</b> מל׳ חנינה ומתנה:
<h2>פסוק י</h2>
<b>משגה.</b> מל׳ שגגה: 
<b>בשחותו.</b> מל׳ שחת ובור ור״ל תקלה וסכנה:
<h2>פסוק יב</h2>
<b>בעלוץ.</b> ענין שמחה כמו תעלץ קריה (לעיל י״א): 
<b>רבה.</b> גדולה כמו על ארץ רבה (תהילים ק״י:ו׳): 
<b>יחופש.</b> ענין בקור ודרישה:
<h2>פסוק יד</h2>
<b>ומקשה.</b> מלשון קשה וחזק:
<h2>פסוק טו</h2>
<b>נוהם.</b> ושוקק שאגת הארי נקרא נהימה ושאגת הדוב שקיקה:
<h2>פסוק טז</h2>
<b>נגיד.</b> שר ומושל: 
<b>מעשקות.</b> מל׳ עושק וגזל: 
<b>בצע.</b> עושק וגזל:
<h2>פסוק יז</h2>
<b>עשוק.</b> גזול ונשחת בעין: 
<b>יתמכו.</b> ענין סעד:
<h2>פסוק יח</h2>
<b>ונעקש.</b> ענין עקום:
<h2>פסוק כ</h2>
<b>ואץ.</b> ענין מהירות כמו ולא אץ לבא (יהושע י׳:י״ג):
<h2>פסוק כא</h2>
<b>גבר.</b> איש:
<h2>פסוק כה</h2>
<b>יגרה.</b> מל׳ תגר ומריבה: 
<b>ידושן.</b> מל׳ דשן ושמן וכן ירויון מדשן ביתך (תהילים ל״ו:ט׳):
<h2>פסוק כז</h2>
<b>ומעלים.</b> מל׳ העלמה: 
<b>מארות.</b> מל׳ ארור:
<h1>פרק כט</h1>
<h2>פסוק ב</h2>
<b>ברבות.</b> ענין גדולה כמו ורבי המלך (ירמיה מ״א): 
<b>יאנח.</b> מלשון אנחה:
<h2>פסוק ג</h2>
<b>ורועה.</b> מל׳ ריעות וחבור:
<h2>פסוק ד</h2>
<b>תרומות.</b> ענין הפרשה כמו ויקחו לי תרומה (שמות כ״ה:ב׳):
<h2>פסוק ה</h2>
<b>פעמיו.</b> רגליו כמו פעמיו ירחץ בדם הרשע (תהילים נ״ח:י״א):
<h2>פסוק ז</h2>
<b>דין.</b> משפט יסורים:
<h2>פסוק ח</h2>
<b>יפיחו.</b> ענין נשיבה כמו נופח באש (ישעיה נ״ד): 
<b>קריה.</b> עיר:
<h2>פסוק יא</h2>
<b>רוחו.</b> עניינו כעס וכן הניחו את רוחי (זכריה ו׳:ח׳): 
<b>ישבחנה.</b> ענין השפלה והשקטה כמו משביח שאון ימים (תהילים ס״ה:ח׳):
<h2>פסוק יג</h2>
<b>תככים.</b> מל׳ הכאה ושבירה: 
<b>נפגשו.</b> ענין פגיעה:
<h2>פסוק טו</h2>
<b>משולח.</b> נעזב על רצון עצמו כמו קן משולח (ישעיה טז):
<h2>פסוק טז</h2>
<b>ברבות.</b> ענין גדולה:
<h2>פסוק יז</h2>
<b>מעדנים.</b> דברים חמודים כמו מעדני מלך (בראשית מט):
<h2>פסוק יח</h2>
<b>יפרע.</b> ענין השבתה ובטול כמו תפרעו כל עצתי (לעיל א):
<h2>פסוק יט</h2>
<b>מענה.</b> מל׳ עניה ותשובה:
<h2>פסוק כ</h2>
<b>אץ.</b> ענין מהירות כמו ולא אץ לבוא (יהושע י׳:י״ג):
<h2>פסוק כא</h2>
<b>מפנק.</b> ענין עונג ועדן כמו מעדני מלך (בראשית מ״ט:כ׳) ת״א תפנוקי מלכין מנון. שר ושליט כמו לפני שמש ינון שמו (תהילים ע״ב:י״ז):
<h2>פסוק כב</h2>
<b>יגרה.</b> עניינו התחלת המריבה:
<h2>פסוק כד</h2>
<b>אלה.</b> שבועה כמו ושמעה קול אלה (ויקרא ה׳:א׳):
<h2>פסוק כו</h2>
<b>משפט.</b> עניינו דבר הראוי וכן על העמוד כמשפט (מלכים ב י״א:י״ד):
<h1>פרק ל</h1>
<h2>פסוק א</h2>
<b>אגור.</b> ענין אסיפה כמו אוגר בקיץ (לעיל י): 
<b>בן.</b> מל׳ בינה: 
<b>יקה.</b> מל׳ הקאה: 
<b>המשא.</b> הנבואה: 
<b>נאום.</b> ענין אמירה: 
<b>לאיתיאל.</b> המלה ההיא מורכבת משתי תיבות אתי אל והלמ״ד הוא כמו בעבור וכן פתח פיך לאלם (לקמן לא): 
<b>ואוכל.</b> מלשון יכולת:
<h2>פסוק ב</h2>
<b>בער.</b> סכל מבלי דעת כמו בהמה והוא מל׳ אנחנו ובעירנו (במדבר כ):
<h2>פסוק ד</h2>
<b>וירד.</b> מל׳ ירידה, או הוא ענין ממשלה ושלטנו׳ כמו וירד מים עד ים (תהילים ע״ב:ח׳): 
<b>בחפניו.</b> עניינו מלא כפו׳ הידים כמו ומלוא חפניו קטורת (ויקרא טו): 
<b>צרר.</b> ענין קשירה כמו צרור כספו (בראשית מ״ב): 
<b>בשמלה.</b> בסדין: 
<b>אפסי.</b> קצות: 
<b>ומה.</b> הוא״ו במקום או: 
<h2>פסוק ה</h2>
<b>צרופה.</b> זקוק מסיג כמו לשוא צרף צורף (ירמיהו ו׳:כ״ט):
<h2>פסוק ו</h2>
<b>יוכיח.</b> ענין ברור דברים כמו לכו נא ונוכחה (ישעיהו א׳:י״ח): 
<b>בך.</b> ר״ל בדבריך: 
<b>ונכזבת.</b> מל׳ כזב:
<h2>פסוק ח</h2>
<b>ראש.</b> עניות: 
<b>הטריפני.</b> ענין מזון כמו טרף נתן ליראיו (תהילים קי״א:ה׳) והוא מושאל מל׳ מזון החיה הבא ע״י טרף: 
<b>חוקי.</b> הקצוב לי וכמו ואכלו את חוקם (בראשית מ״ז:כ״ב):
<h2>פסוק ט</h2>
<b>ותפשתי.</b> ענין אחיזה:
<h2>פסוק י</h2>
<b>תלשן.</b> מל׳ מלשינות ולה״ר: 
<b>ואשמת.</b> מל׳ שממה כמו עדרי הצאן נאשמו (יואל א׳:י״ח):
<h2>פסוק יב</h2>
<b>ומצואתו.</b> מל׳ צואה וטנוף:
<h2>פסוק יג</h2>
<b>רמו.</b> גבוה: 
<b>ועפעפיו.</b> אישון העין:
<h2>פסוק יד</h2>
<b>חרבות.</b> מלשון חרב: 
<b>ומאכלות.</b> סכינים כמו ויקח את המאכלת (בראשית כ״ב:י׳): 
<b>מתלעותיו.</b> הם השינים הפנימים וכן מתלעות עול (איוב כ״ט):
<h2>פסוק טו</h2>
<b>לעלוקה.</b> היא תולעת הגדלה בנהרות המוצצת דם עד כי נתמלא כל גופה ובדרז״ל סכנת עלוקה (ע״ג יב): 
<b>הב.</b> תן כמו הבה לי בנים (בראשית ל׳:א׳): 
<b>הנה.</b> הוא כמו המה לזכרים: 
<b>הון.</b> ענין די והרבה וכן יאמר על רבוי הממון:
<h2>פסוק טז</h2>
<b>ועוצר רחם.</b> מניעת ההריון וכן כי עצור עצר ה׳ בעד כל רחם (בראשית כ׳:י״ח):
<h2>פסוק יז</h2>
<b>ליקהת.</b> ענין קבוץ ואסיפה כמו ולו יקהת עמים (שם מט): 
<b>יקרוה.</b> ענין נקיבה כמו וינקרו את עיניו (שופטים ט״ז:כ״א):
<h2>פסוק יח</h2>
<b>נפלאו.</b> ענין העלמה כמו כי יפלא ממך (דברים י״ז:ח׳):
<h2>פסוק יט</h2>
<b>בלב ים.</b> חוזק הדבר נקרא לב וכן לב השמים (שם ד׳) והוא מושאל מלב בעל חי שהוא חזקו: 
<b>ודרך.</b> הבעילה תקרא בשם דרך כן ארז״ל (קדושין ב׳): 
<b>בעלמה.</b> הרכה בשנים תקרא עלמה ועם היא בעולה כמו הנה העלמה הרה (ישעיהו ז׳:י״ד):
<h2>פסוק כ</h2>
<b>ומחתה.</b> מל׳ מחיה וקנוח כמו מחה והפך על פניה (מלכים ב׳ כ״א):
<h2>פסוק כא</h2>
<b>רגזה.</b> חרדה: 
<b>שאת.</b> מל׳ משא וסבל:
<h2>פסוק כב</h2>
<b>ונבל.</b> איש פחות ונבזה:
<h2>פסוק כג</h2>
<b>גברתה.</b> האדונית שלה:
<h2>פסוק כה</h2>
<b>הנמלים.</b> שם בריה קטנה: 
<b>עם.</b> יאמר כן בדרך השאלה וכן עדת דבורים (שופטים י״ד):
<h2>פסוק כו</h2>
<b>שפנים.</b> שם בריה מה: 
<b>עצום.</b> חזק:
<h2>פסוק כז</h2>
<b>חוצץ.</b> מאוסף ומקובץ וכן נקרא אסיפת אבנים קטנים כמ״ש ויגרס בחצץ (איכה ג):
<h2>פסוק כח</h2>
<b>שממית.</b> היא עכביש: 
<b>תתפש.</b> מלשון תפישה ולכידה:
<h2>פסוק כט</h2>
<b>צעד.</b> ענין הלוך ופסיעות כמו כי צעדו (שמואל ב׳ ו׳):
<h2>פסוק ל</h2>
<b>ליש.</b> שם משמות האריה וכן ליש אובד (איוב ד׳):
<h2>פסוק לא</h2>
<b>זרזיר.</b> ר״ל חגור כי ויעשו להם חגורות (בראשית ג׳:ז׳) תרגומו זרזין: 
<b>תיש.</b> הוא זכר העזים: 
<b>אלקום.</b> המלה ההיא מורכבת משנים אל קום ר״ל אין עומד: 
<b>עמו.</b> נגדו כמו ואין עמך להתיצב (דברי הימים ב׳ כ׳):
<h2>פסוק לב</h2>
<b>בהתנשא.</b> מלשון התנשאות ורוממות: 
<b>זמות.</b> ענין מחשבה:
<h2>פסוק לג</h2>
<b>מיץ.</b> מלשון מציצה וסחיטה כמו וימץ טל מן הגזה (שופטים ו׳:ל״ח): 
<b>חמאה.</b> היא שומן החלב: 
<b>אף.</b> חוטם: 
<b>אפים.</b> מל׳ אף וחימה:
<h1>פרק לא</h1>
<h2>פסוק א</h2>
<b>למואל.</b> המלה ההיא מורכבת משנים למו אל ר״ל אל ה׳ כמו וידמו למו עצתי (איוב כ״ט:כ״א): 
<b>משא.</b> נבואה: 
<b>יסרתו.</b> מלשון מוסר:
<h2>פסוק ב</h2>
<b>ברי.</b> הוא תרגום של בני:
<h2>פסוק ג</h2>
<b>חילך.</b> כוחך כמו ביום חילך (תהלים ק״י): 
<b>למחות.</b> מל׳ מחיה ומחיקה: 
<b>מלכין.</b> נו״ן במקום מ״ם וכן לקץ הימין (דניאל י״ב):
<h2>פסוק ד</h2>
<b>ולרוזנים.</b> ענין מושלים ושרים: 
<b>אי.</b> כמו אין וכן ימלט אי נקי (איוב כ״ב:ל׳): 
<b>שכר.</b> יין ישן:
<h2>פסוק ה</h2>
<b>מחוקק.</b> מלשון חקיקה וכתיבה: 
<b>וישנה.</b> מל׳ השתנות וחלוף:
<h2>פסוק ז</h2>
<b>רישו.</b> מל׳ רש ועני:
<h2>פסוק ח</h2>
<b>לאלם.</b> הלמ״ד היא במקום בעבור וכן לאיתיאל (לעיל ל): 
<b>חלוף.</b> מל׳ התחלפות ותמורה:
<h2>פסוק י</h2>
<b>אשת חיל.</b> ר״ל זריזה וישרה: 
<b>מפנינים.</b> הם המרגליות:
<h2>פסוק יא</h2>
<b>ושלל.</b> ענין בזת המלחמה:
<h2>פסוק טז</h2>
<b>זממה.</b> חשבה כמו כאשר זממתי (זכריה ח):
<h2>פסוק יח</h2>
<b>טעמה.</b> ענין עצה כמו וטעם זקנים יקח (איוב י״ב:כ׳):
<h2>פסוק יט</h2>
<b>שלחה.</b> ענין הושטה כמו שלח אצבע (ישעיה נ״ח): 
<b>בכישור.</b> הוא הכלי שהפשחן כרוך בו ואין לו דומה: 
<b>תמכו.</b> ענין השענה: 
<b>פלך.</b> הוא הכלי שבו המטוה ודומה לו ומחזיק בפלך (שמואל ב׳ ג׳):
<h2>פסוק כב</h2>
<b>מרבדים.</b> מצעות המטות וכן מרבדים רבדתי (לעיל ו): 
<b>שש.</b> פשתן משובח: 
<b>וארגמן.</b> צבוע בצבע אדום ושמו ארגמן כמו ותכלת וארגמן וגו׳ ושש (שמות כ״ה:ד׳):
<h2>פסוק כד</h2>
<b>סדין.</b> מין לבוש עשוי להתעטף: 
<b>וחגור.</b> חגורה ואזור: 
<b>לכנעני.</b> תגר כמו בת איש כנעני (בראשית ל״ח:ב׳):
<h2>פסוק כז</h2>
<b>צופיה.</b> ענין הבטה כמו צופות רעים וטובים (לעיל טו): 
<h2>פסוק כח</h2>
<b>קמו.</b> ענין התעוררות לדבר מה כמו קום נא שבה (ראשית כז): 
<b>ויאשרוה.</b> ענין שבח והלול כמו אשרי האיש (תהלים א):
<h2>פסוק כט</h2>
<b>עשו.</b> עניינו קנין וכניסה כמו ואת הנפש אשר עשו בחרן (ראשית יב): 
<b>חיל.</b> עושר: 
<b>עלית.</b> מלשון עליון:
<h2>פסוק ל</h2>
<b>שקר.</b> והבל עניינם דבר שאין בו ממש: 
<b>תתהלל.</b> מלשון הלול ושבח:
