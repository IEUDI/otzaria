# מצודת ציון על דניאל
רבי דוד אלטשולר
## פרק א
### פסוק א
 <strong>ויצר.</strong> מלשון מצור וענינו הקפת החיל על העיר להציר להם ולכבשם:

### פסוק ב
 <strong>שנער.</strong> היא בבל ע״ש שננערו בה מתי המבול כי היא עמוקה מכל העולם:

### פסוק ג
 <strong>סריסיו.</strong> שריו: 
 <strong>הפרתמים.</strong> ענין שררה ועושר וכן חיל פרס ומדי הפרתמים (אסתר ח) והיא מלה זרה ואולי היא מלשון כשדים וכמוהו רבים ימצאו בזה הספר אשר אין לדעת ביאורם כ״א לפי הקרוב לענינם:

### פסוק ד
 <strong>מאום.</strong> כמו מום: 
 <strong>מדע.</strong> ענין מחשבה כמו גם במדעך מלך אל תקלל (קהל׳ י): 
 <strong>ספר.</strong> ר״ל כתב הנכתב בספר:

### פסוק ה
 <strong>וימן.</strong> ענין הזמנה כמו וימן ה׳ דג (יונה ב׳:א׳): 
 <strong>מפת בג.</strong> ענין מאכל:

### פסוק ח
 <strong>יתגאל.</strong> ענין לכלוך וטנוף כמו לחם מגואל (מלאכי א):

### פסוק י
 <strong>מנה.</strong> הזמין: 
 <strong>זועפים.</strong> ר״ל רעים והוא מל׳ זעף וכעס כי הכועס נשתנה מראית פניו לרוע: 
 <strong>כגילכם.</strong> כדמותכם ובדרז״ל בן גילו (יבמות קכ):

### פסוק יא
 <strong>המלצר.</strong> הוא המסדר המאכל: 
 <strong>אשר מנה.</strong> אשר הפקיד כמו ומהם ממונים על הכלים (דה״א ט׳):

### פסוק יב
 <strong>נס.</strong> מלשון נסיון: 
 <strong>הזרועים.</strong> מיני זרעונים כקטניות וכיוצא:

### פסוק טו
 <strong>ובריאי.</strong> ענין שומן כמו ועגלון איש בריא (שופטים ג׳:י״ז):

### פסוק יז
 <strong>חזון.</strong> ראיית החלום והוא כפל ענין במ״ש:

### פסוק כ
 <strong>ידות.</strong> חלקים כמו וארבע הידות (בראשי׳ מז): 
 <strong>החרטומים.</strong> הם חכמי הטבע האשפים. הם חכמי הרפואה:


## פרק ב
### פסוק א
 <strong>ותתפעם.</strong> ענין הכאה וקשקוש וכן ויהי בבוקר ותפעם רוחו (בראשי׳ מ״א) והוא מלשון פעמון המקשקש: 
 <strong>ושנתו.</strong> מלשון שינה: 
 <strong>נהיתה.</strong> ענין כריתה ושבירה כמו נהייתי ונחליתי (לקמן ח):

### פסוק ד
 <strong>ופשרא.</strong> ופתרונו כמו ופותר אין אותו (בראשי׳ מ) תרגומו ופשר לית ליה וכן רוב הספר הוא לשון תרגום והוא ארמית ואין צורך להביא ראיה עליהם:

### פסוק ה
 <strong>אזדא.</strong> הלכה ובדרז״ל ואזדא לטעמיה: 
 <strong>הדמין.</strong> בת״י הוא ענין נתחים:

### פסוק ו
 <strong>ונבזבה.</strong> ענין דורון גדול בויתור רב ובדרז״ל המבזבז אל יבזבז וכו׳ (כתובות נ):

### פסוק ח
 <strong>יציב.</strong> ענין אמת וכמוהו רבים בזה הספר ובתפלה אמת ויציב והוא מלשון דבר הניצב ועומד ומתקיים:

### פסוק יב
 <strong>בנס.</strong> בזעף כי והנם זועפים (בראשית מ׳:ו׳) תרגומו נסיסין:

### פסוק טו
 <strong>ענה.</strong> ענינו הרמת קול כמו וענו הלוים וגו׳ קול רם (דברים כ״ז:י״ד): 
 <strong>מהחצפה.</strong> ממהרת והוא מל׳ חצוף הממהר להביש ולהחפיר את הבריות:

### פסוק כו
 <strong>כהל.</strong> יכול וכן ולא כהלין כתבא למקרא (לקמן ה):

### פסוק כז
 <strong>גזרין.</strong> הם בעלי הקסם ההולכים לקראת נחשים:

### פסוק כט
 <strong>רעיוניך.</strong> מחשבתך כמו בנתה לרעי (תהלים קלט):

### פסוק ל
 <strong>על דברת.</strong> ענינו כמו בעבור וכן על דברת בני האדם (קהלת ג׳:י״ח):

### פסוק לא
 <strong>ואלו.</strong> והנה וכן ואלו עיר וקדיש (לקמן ד): 
 <strong>דכן.</strong> זה כי מי האיש הלזה (בראשית כ״ד:ס״ה) ת״א דיכי:

### פסוק לב
 <strong>וירכתה.</strong> שלשה פרקים יש ברגל העליון קרוי ירך האמצעי קרוי שוק התחתון קרוי רגל:

### פסוק לה
 <strong>כעור.</strong> כמוץ או יתכן שתהיה מל׳ נעורת של פשתן ובא בחסרון הנו״ן ור״ל כדבר אשר ינוער:

### פסוק מ
 <strong>וחשל.</strong> ומרדד ובדרז״ל חשלי דודי (כתובות עז):

### פסוק מא
 <strong>די פחר.</strong> של יוצר חרס ובדרז״ל במני דפחר׳ (תענית ז): 
 <strong>נצבתא.</strong> ענין נטיעה כמו מצבת בם (ישעיהו ו׳:י״ג) ור״ל הכח והיכולת ע״ש שהנטיעה היא כח הפירות והעלין:

### פסוק מח
 <strong>סגנין.</strong> ענין שררה מה כמו ויבא סגנים כמו חומר (ישעיהו מ״א:כ״ה):


## פרק ג
### פסוק ב
 <strong>לאחשדרפניא וכו׳.</strong> כולם שמות מיני שררה זו למעלה מזו וידועים המה בל׳ כשדים: 
 <strong>לחנכת.</strong> התחלת תשמיש הדבר להיות משמש והולך קרוי חנוך בל׳ המקרא:

### פסוק ד
 <strong>וכרוזא.</strong> ענין השמעת הדבר לרבים: 
 <strong>עממיא.</strong> הם האומות שיש להם אלוה ותורה: 
 <strong>אומיא.</strong> הם בלא אלוה ובלא תורה: 
 <strong>ולשניא.</strong> הם החלוקים בלשונותם בין מבני אלוה ותורה ובין זולתם:

### פסוק ה
 <strong>משרוקיתא וכו׳.</strong> כולם שמות מיני כלי זמר וידועים המה בל׳ כשדים:

### פסוק ח
 <strong>ואכלו קרציהון.</strong> הוא מענין רכילות ומלשינות כי לא תלך רכיל (ויקרא י״ט:ט״ז) ת״א לא תיכול קורצין ע״ש שדרך המלשין לרמז דברו ולקרוץ בעיניו למען לא יבינו כל העומדים ובהקריצה ההיא כאלו אוכל בשר מי אשר ילשין עליו:

### פסוק י
 <strong>טעם.</strong> ענינו בכ״מ דבר שיש בו ממש הנעשה בטעם ולא דבר של מה בכך:

### פסוק יד
 <strong>הצדא.</strong> ענין שממה כי תהו ובהו (בראשית א׳:ב׳) ת״א צדיא ורקניא:

### פסוק טז
 <strong>חשחין.</strong> כמו חוששין הידוע בדרז״ל:

### פסוק יט
 <strong>למזא.</strong> ענין הסקה ושריפה וכן מזי רעב (דברים לב):

### פסוק כ
 <strong>לכפתה.</strong> ענין קשירה ובדרז״ל עבד כפות לו (ב״ק כב):

### פסוק כא
 <strong>בסרבליהון.</strong> הוא שם מלבוש ובדרז״ל בסרבלי חתימי (שבת נח): 
 <strong>פטשיהון.</strong> הם המכנסים: 
 <strong>וכרבלתהון.</strong> מין לבוש עשוי להתעטף בו ודוגמתו ודוד מכורבל במעיל (דה״א טו):

### פסוק כב
 <strong>שביבא.</strong> ניצוצות כמו ולא יגה שביב אשו (איוב י״ח:ה׳):

### פסוק כד
 <strong>להדברוהי.</strong> הם היועצים המנהיגים כי וינהג את הצאן (שמות ג׳:א׳) ת״א ודבר:

### פסוק כה
 <strong>לבר אלהין.</strong> כן יקרא המלאך כאלו הוא מבני בית של השכינה וכן ויבואו בני האלהים (איוב א׳:ו׳):

### פסוק כז
 <strong>בגשמיהון.</strong> בגופם כי ושבט לגו כסילים (משלי כ״ו:ג׳) ת״י ושבטא לגושמיהון: 
 <strong>התחרך.</strong> ענין שריפה כמו לא יחרוך רמיה (שם יב): 
 <strong>עדת.</strong> עברה כמו לא עדה עליו שחל (איוב כ״ח:ח׳):

### פסוק כט
 <strong>שלו.</strong> שגגה ומשגה כמו על השל (ש״ב ו):

### פסוק לא
 <strong>ישגא.</strong> יתגדל ויתרבה כמו כארז בלבנון ישגה (תהלים צב):

### פסוק לב
 <strong>שפר.</strong> נאה ויאה כמו אמרי שפר (בראשית מט):

### פסוק לג
 <strong>כמה.</strong> הוא כענין מאד ובדרז״ל כמה גדולים מעשה חייא (כתובות קג):


## פרק ד
### פסוק א
 <strong>ורענן.</strong> ענין לחות ורטיבות כמו דשנים ורעננים (תהלים צב):

### פסוק ו
 <strong>אנס.</strong> ענין הכרח ונצוח ועל שם זה נקרא הגזלן אנס:

### פסוק ט
 <strong>עפיה.</strong> העלין כמו מבין עפאים (שם קד):

### פסוק י
 <strong>עיר.</strong> מלאך המחריב והוא מלשון ערו ערו (שם קלז):

### פסוק יא
 <strong>גדו.</strong> כרתו והוא קרוב מלשון שקמים גדעו (ישעיה ט): 
 <strong>אתרו.</strong> ענין הפלה והשלכה כמו ראה ויתר גוים (חבקוק ג׳:ו׳):

### פסוק יד
 <strong>שאלתא.</strong> הוא ענין גזירה ע״ש כי נעשה בשאלת פי ה׳: 
 <strong>עד דברת.</strong> כמו על דברת ור״ל בעבור:

### פסוק טז
 <strong>אשתומם.</strong> ענין תמהון ושתיקה כמו משמים בתוכם (יחזקאל ג): 
 <strong>לערך.</strong> לשונאך כמו ויהי ערך (ש״א כה):

### פסוק כב
 <strong>יטעמון.</strong> מלשון טעימה ואכילה:

### פסוק כד
 <strong>מלכי.</strong> עצתי כמו וימלך לבי עלי (נחמיה ה׳:ז׳):

### פסוק לג
 <strong>יבעון.</strong> ענין שאלה ובקשה כמו אם תבעיון בעיו (ישעיהו כ״א:י״ב):

### פסוק לד
 <strong>בגוה.</strong> כמו בגאוה ודוגמתו כי השפילו ותאמר גוה (איוב כב):


## פרק ה
### פסוק א
 <strong>לחם רב.</strong> כל סעודה קרוי׳ ע״ש הלחם:

### פסוק ב
 <strong>שגלת׳.</strong> היא המלכה המיוחדת לו למשכב המשגל:

### פסוק ה
 <strong>נברשתא.</strong> מנורה ובדרז״ל עשתה נברשת של זהב (יומא לז): 
 <strong>גירא.</strong> סיד כמו כאבני גיר (ישעיה כז): 
 <strong>פס ידא.</strong> כף היד ובדרז״ל שלשים בפיסת היד (אהלות פ״א):

### פסוק ו
 <strong>נקשן.</strong> ענין הכאה כמו מקשה תיעשה המנורה (שמות כ״ה:ל״א):

### פסוק ז
 <strong>ארגונא.</strong> ארגמן וכן ובארגון וכרמיל (דה״ב ב) והוא שם מין צבע חשוב: 
 <strong>והמניכא.</strong> ענק רצוף בטבעות לתכשיט כי רביד הזהב (בראשית מ״א:מ״ב) ת״א מניכא דדהבא:

### פסוק ט
 <strong>משתבשין.</strong> ענין בלבול ושבוש הדעת:

### פסוק יא
 <strong>נהירו.</strong> הארה כמו ואל תופע עליו נהרה (איוב ג׳:ד׳):

### פסוק יז
 <strong>ונבזביתך.</strong> ענין דורון גדול כמו מתנן ונבזבה (לעיל ב):

### פסוק יט
 <strong>זייעין.</strong> ענין חרדה ורתת כמו והיה רק זועה (ישעיה כח):

### פסוק כא
 <strong>ערדיא.</strong> פראים כמו ומוסרות ערוד (איוב ל״ט:ה׳):

### פסוק כד
 <strong>רשים.</strong> ענין כתיבה וכן את הרשום בכתב (לקמן י):

### פסוק כח
 <strong>פרס.</strong> ענין שבירה כמו הלא פרוס לרעב לחמך (ישעיהו נ״ח:ז׳):


## פרק ו
### פסוק ג
 <strong>סרכין.</strong> שם מין שררה:

### פסוק ד
 <strong>עשית.</strong> ענין מחשבה כמו אבדו עשתונותיו (תהלים קמו):

### פסוק ה
 <strong>עילה.</strong> עלילה, ובדרז״ל עילה מצאו (כתובות כ): 
 <strong>שלו.</strong> משגה כמו על השל (ש״ב ו):

### פסוק יב
 <strong>הרגשו.</strong> ענין קבוץ כי בקבוץ עם רב נשמע קול המיה ורגישה וכן למה רגשו גוים (תהילים ב׳:א׳):

### פסוק טו
 <strong>בל.</strong> הוא מל׳ מנדה בלו והלך (עזרא ד׳) וענינה מס וגולגולת, או הוא מענין לאו כמו בל למד צדק (ישעיה כו): 
 <strong>משתדר.</strong> ענין ספק והשתדלות בדרז״ל השתדל להיות איש (אבות פ״ב):

### פסוק יט
 <strong>ובת טות.</strong> לן מבלי סעודת הערב וכן בדרז״ל ובת טות ולא הבדיל (פסחים קז) ר״ל לא אכל בלילה על שלא הבדיל: 
 <strong>ודחון.</strong> הוא הפוך מן חדון ור״ל שמחת כלי זמר:

### פסוק כ
 <strong>בשפרפרא.</strong> כן ת״י על השחר: 
 <strong>בנגהא.</strong> מל׳ נוגה ואורה:


## פרק ז
### פסוק ב
 <strong>וארו.</strong> כמו ואלו ר״ל והנה: 
 <strong>מגיחן.</strong> ענין יציאה כמו גוחי מבטן (תהלים כב):

### פסוק ד
 <strong>מריטו.</strong> תלשו כמו ואמרטה משער ראשי (עזרא ט׳:ג׳):

### פסוק ה
 <strong>ולשטר.</strong> צלע ת״א סטר:

### פסוק ו
 <strong>באתר.</strong> כמו בתר בלא אל״ף:

### פסוק ז
 <strong>רפסה.</strong> רמסה כמו מתרפס ברצי כסף (תהלים סח):

### פסוק ט
 <strong>ועתיק.</strong> ענין מיושן כמו והדברים עתיקים (דה״א ד׳):

### פסוק י
 <strong>ורבו.</strong> הוא עשרת אלפים:

### פסוק יב
 <strong>וארכה.</strong> ענין המתנה ואריכת זמן: 
 <strong>זמן ועידן.</strong> הם שמות (יד) וליה ונתן לו הממשלה והכבוד והמלוכה וכל העכו״ם יעבדו לו: נרדפים וכן אדמת עפר (לקמן יב):

### פסוק טו
 <strong>נדנה.</strong> ענין תיק ונרתק כמו וישב חרבו אל נדנה (דה״א ד):

### פסוק כג
 <strong>ותדושנה.</strong> מל׳ דישה:

### פסוק כה
 <strong>יבלא.</strong> מל׳ בליה והפסד: 
 <strong>ויסבר.</strong> ענין מחשבה ובדרז״ל סברוהו רבנן: 
 <strong>עדן.</strong> כן התרגום של עת ושל שנה:


## פרק ח
### פסוק ב
 <strong>הבירה.</strong> ענין ארמון וכן לא לאדם הבירה (שם כט) ור״ל שהיתה מטרפולין מקום הארמונות: 
 <strong>אובל.</strong> נהר והוא מל׳ יבלי מים (ישעיהו ל׳:כ״ה) ובא האל״ף במקום היו״ד כמו ישי ואישי (דה״א ב): 
 <strong>אולי.</strong> כן שם הנהר:

### פסוק ד
 <strong>מנגח.</strong> ענין הכאה ודחיפה בקרן:

### פסוק ה
 <strong>צפיר.</strong> הוא שעיר וכן צפירי חטאת (עזרא ח׳:ל״ה): 
 <strong>חזות.</strong> ענין ראיה ומראה:

### פסוק ט
 <strong>מצעירה.</strong> קטנה כמו והיא מצער (בראשית יט): 
 <strong>הצבי.</strong> החמודה וכן נחלת צבי (ירמיה ג):

### פסוק יא
 <strong>הורם.</strong> ל׳ הרמה וסלוק: 
 <strong>מכון.</strong> מל׳ כן ובסיס:

### פסוק יב
 <strong>וצבא.</strong> זמן קצוב כמו הלא צבא לאנוש (איוב ז׳:א׳):

### פסוק יג
 <strong>לפלמוני.</strong> היא מלה מורכבת מפלא ואלם ופלא הוא ענין מכוסה כמו כי יפלא ממך (דברים י״ז:ח׳) ואלם ר״ל לא ידובר בו ועל כי היה שמו נעלם ממנו אמר לפלמוני: 
 <strong>שומם.</strong> משותק כמו משמים בתוכם (יחזקאל ג): 
 <strong>וקדש.</strong> וי״ו יתירה: 
 <strong>.</strong> (טז) להלז להזה כמו השונמית הלז (מ״ב ד׳):

### פסוק יז
 <strong>נבעתי.</strong> מל׳ בעתה וחרדה: 
 <strong>כי לעת קץ.</strong> אשר לעת קץ:

### פסוק יח
 <strong>נרדמתי.</strong> מלשון תרדמה ושנה:

### פסוק כא
 <strong>והצפיר השעיר.</strong> כפל המלה בשמות נרדפים לתוספת ביאור:

### פסוק כג
 <strong>כהתם.</strong> מלשון תם והשלמה: 
 <strong>עז פנים.</strong> חצוף:

### פסוק כו
 <strong>כי לימים רבים.</strong> אשר לימים רבים:

### פסוק כז
 <strong>נהייתי.</strong> נשברתי וכן ושנתו נהיתה עליו (לעיל ב׳):


## פרק ט
### פסוק ב
 <strong>בספרים.</strong> מלשון מספר וחשבון:

### פסוק ד
 <strong>אנא.</strong> ענין לשון בקשה:

### פסוק ז
 <strong>במעלם.</strong> ענין חטא ופשע:

### פסוק יא
 <strong>ותתך.</strong> ענין יציקה והרקה כמו ומטר לא נתך ארצה (שמות ט): 
 <strong>האלה.</strong> הקללה:

### פסוק יג
 <strong>חלינו.</strong> ענין תפלה כמו ויחל משה (שם לב):

### פסוק יד
 <strong>וישקד.</strong> ענין מהירות כמו כי שוקד אני (ירמיה א):

### פסוק יח
 <strong>פקח.</strong> פתח:

### פסוק יט
 <strong>הקשיבה.</strong> ענין שמיעה: 
 <strong>תאחר.</strong> מל׳ איחור והעכבה:

### פסוק כא
 <strong>מועף ביעף.</strong> מל׳ עפיפה ופריחה: 
 <strong>מנחת ערב.</strong> תשורת ערב:

### פסוק כד
 <strong>שבועים.</strong> שמטות משבע שנים: 
 <strong>נחתך.</strong> נגזר כי שניהם הם מענין כריתה: 
 <strong>ולהתם.</strong> מל׳ תם והשלמה: 
 <strong>ולחתום.</strong> ענין גמר ובדרז״ל כל חותמי ברכות (ברכות סג) וכן ועל החתום (נחמיה י) כי דרך לרשום כ״א שמו אחר גמר הכתב: 
 <strong>ולמשוח.</strong> ענין גדולה כמו למשיחי לכורש (ישעיה מה) ולזה קראו גם כאן משיח נגיד:

### פסוק כה
 <strong>וחרוץ.</strong> ענין חפירה ובדרז״ל חריצים ונעיצים (חולין סז): 
 <strong>ובצוק.</strong> מלשון צוקה וצרה:

### פסוק כו
 <strong>בשטף.</strong> הוא לשון מושאל משטיפת מרוצת המים: 
 <strong>נחרצת.</strong> ענין כריתה וחתוך וכן כי כלה ונחרצה (ישעיה י׳):

### פסוק כז
 <strong>לרבים.</strong> לשרים כמו ורבי המלך (ירמיה מ״א): 
 <strong>משומם.</strong> משותק ונאלם: 
 <strong>תתך.</strong> ענין יציקה והרקה:


## פרק י
### פסוק א
 <strong>וצבא.</strong> ענין חיל רב:

### פסוק ג
 <strong>עד מלאת.</strong> עד נשלם:

### פסוק ה
 <strong>בדים.</strong> פשתן: 
 <strong>בכתם.</strong> ענין זהב וכן וחלי כתם (משלי כ״ה:י״ב):

### פסוק ו
 <strong>כלפידי.</strong> כלהבות: 
 <strong>ומרגלותיו.</strong> רגליו: 
 <strong>כעין.</strong> כגוון כמו ועינו כעין הבדולח (במדבר י״א:ז׳): 
 <strong>קלל.</strong> מזוקק באש והוא מל׳ קלוי באש (ויקרא ב):

### פסוק ח
 <strong>עצרתי.</strong> ענין עכבה כמו ולא תעצור כח הזרוע (לקמן י״א):

### פסוק י
 <strong>ותניעני.</strong> מל׳ נענוע:

### פסוק יד
 <strong>לימים.</strong> ר״ל לימים רבים ומעצמו יובן החסרון וכן אנשי מדות (במדבר י״ג:ל״ב) ור״ל מדות הרבה:

### פסוק טו
 <strong>ונאלמתי.</strong> מלשון אלם:

### פסוק טז
 <strong>צירי.</strong> כל דבר התקוע זה בזה נקרא ציר והוא מושאל מן צירי הדלתות וכן נהפכו עליה ציריה (ש״א ד):

### פסוק יז
 <strong>והיך.</strong> כמו ואיך באלף וכן היך אביא אלי (דה״א יג):

### פסוק כא
 <strong>הרשום.</strong> מל׳ רושם ור״ל כתיבה:


## פרק יא
### פסוק א
 <strong>ולמעוז.</strong> מלשו׳ עוז וחוזק:

### פסוק ב
 <strong>יעיר.</strong> יעורר כמו יעיר קנאה (ישעיה מג):

### פסוק ד
 <strong>ותהץ.</strong> ענין חלוקה כמו ויחץ את הילדים (בראשית ל״ג:א׳): 
 <strong>תנתש.</strong> ענין עקירה כמו לנתוש ולנתוץ (ירמיה א):

### פסוק ו
 <strong>מישרים.</strong> מל׳ ישר ור״ל פשרה שהוא ישר ונוח לזה ולזה:

### פסוק ז
 <strong>מנצר.</strong> ענין ענף כמו ונצר משרשיו יפרה (ישעיהו י״א:א׳): 
 <strong>כנו.</strong> מלשון כן ובסיס: 
 <strong>והחזיק.</strong> ענין אחיזה כמו והחזיק בה האיש (דברים כ״ב:כ״ה):

### פסוק ח
 <strong>נסיכיהם.</strong> שריהם כמו נסיכי סיחון (יהושע יג):

### פסוק י
 <strong>יתגרו.</strong> מל׳ תגר ומריבה:

### פסוק יא
 <strong>ויתמרמר.</strong> מל׳ מרירות:

### פסוק יב
 <strong>ונשא.</strong> ענין לקיחה:

### פסוק יד
 <strong>פריצי.</strong> רשעים הפורצים גדר האמת והצדק:

### פסוק טו
 <strong>סוללה.</strong> הוא תל העפר העושים מול העיר לעלות עליו ללחום על העיר:

### פסוק יז
 <strong>בתוקף.</strong> בחוזק כמו מעשה תקפו (אסתר י):

### פסוק יח
 <strong>והשבית.</strong> ויבטל: 
 <strong>קצין.</strong> שר ומושל כמו קצין תהיה לנו (ישעיה ב):

### פסוק כא
 <strong>בחלקלקות.</strong> מלשון חלק ר״ל חניפה ודברים רכים וחלקים:

### פסוק כד
 <strong>יבזור.</strong> יפזר וכן בזר עמים (תהלים סח) כי בומ״ף מתחלף:

### פסוק כו
 <strong>פת בגו.</strong> מאכלו:

### פסוק כז
 <strong>למועד.</strong> מלשון יעוד וקביעת זמן:

### פסוק ל
 <strong>ציים.</strong> אניות כמו וצי אדיר (ישעיה לג): 
 <strong>כתים.</strong> הם רמולוס כן ת״א בתורה: 
 <strong>ונכאה.</strong> וישבר כמו ונכאה לבב (תהלים קט): 
 <strong>ועשה.</strong> ענין אסיפה וקבוץ כמו ויעש חיל (ש״א י״ד):

### פסוק לד
 <strong>ונלוו.</strong> ענין התחברות כמו הפעם ילוה (בראשית כט):

### פסוק לה
 <strong>לצרוף.</strong> עניינו הבנת הדבר להפריש השקר מן האמת והוא מושאל מלשון צרוף כסף להסיר הסיג: 
 <strong>וללבן.</strong> עניינו העמדת הדבר על בוריו ואמיתתו בבהירות הלובן: 
 <strong>עוד.</strong> הוא ענין רבוי כמו ויבך על צואריו עוד (שם מ״ו):

### פסוק לו
 <strong>אל.</strong> ענין אומץ וחוזק כמו יש לאל ידי (שם לא): 
 <strong>נפלאות.</strong> מכוסות ר״ל שלא נשמע מעולם: 
 <strong>נחרצה.</strong> נכרתה כמו נחרצת שוממות (לעיל ט):

### פסוק לח
 <strong>כנו.</strong> מל׳ כן ובסיס:

### פסוק לט
 <strong>במחיר.</strong> דמי ערך הדבר כמו ומחיר שדה (משלי כ״ז):

### פסוק מ
 <strong>יתנגח.</strong> ענין הכאה ודחיפה: 
 <strong>וישתער.</strong> כמו ויסתער בסמ״ך והוא מלשון רוח סערה:

### פסוק מא
 <strong>וראשית.</strong> ענין מיטב וכן ראשית גבורתם (ירמיה מט):

### פסוק מב
 <strong>לפליטה.</strong> הצלה ושארית:

### פסוק מג
 <strong>במכמני.</strong> עניינו אוצרות מסתרי׳ ודומה לו בל׳ ארמית כי ואשר לא צדה (שמות כא) ת״א ודלא כמן: 
 <strong>ולובים וכושים.</strong> שמות עובדי כוכבי׳: 
 <strong>במצעדיו.</strong> מל׳ צעד ופסיעות:

### פסוק מד
 <strong>בחמא.</strong> כמו בחמה בה״א:

### פסוק מה
 <strong>ויטע.</strong> מצינו לשון נטיעה באוהלים כמ״ש כאהלים נטע ה׳ (במדבר כ״ד:ו׳): 
 <strong>אפדנו.</strong> עניינו ארמון ובדרז״ל חזאי אפדנא דאביי דנפל (ברכות נח) ור״ל אוהליו אשר היו יפים ומשובחים כארמונות:


## פרק יב
### פסוק ב
 <strong>אדמת עפר.</strong> כפל המלה בשמות נרדפים וכן והצפיר והשעיר (לעיל ח): 
 <strong>לדראון.</strong> ענין בזיון וכן והיו דראון לכל בשר (ישעיהו ס״ו:כ״ד):

### פסוק ג
 <strong>יזהירו.</strong> ענין הארה וזריחה:

### פסוק ד
 <strong>ישוטטו.</strong> ענין התנועה אנה ואנה כמו שוטטו בחוצות ירושלים (ירמיהו ה׳:א׳) והושאל על תנועת המחשבה:

### פסוק ה
 <strong>היאור.</strong> בתורה ת״א נהרא:

### פסוק ו
 <strong>הפלאות.</strong> המכוסה כמו כי יפלא ממך (דברים י״ז:ח׳):

### פסוק ז
 <strong>נפץ.</strong> ענין הרצוץ עם הפיזור כמו ונפוץ הכדים (שופטים ז): 
 <strong>יד.</strong> ענין כח שהוא ביד:

### פסוק י
 <strong>יתבררו.</strong> מלשון ברור: 
 <strong>ויתלבנו.</strong> מל׳ לבון וענינו העמדת הדבר על בוריו:

### פסוק יב
 <strong>המחכה.</strong> ענין תקוה כמו יעשה למחכה לו (ישעיהו ס״ד:ג׳):

### פסוק יג
 <strong>הימין.</strong> כמו הימים במ״ם:

