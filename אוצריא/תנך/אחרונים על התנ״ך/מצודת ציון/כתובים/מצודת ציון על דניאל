# מצודת ציון על דניאל
רבי דוד אלטשולר
## פרק א
### פסוק א
 <b>ויצר.</b> מלשון מצור וענינו הקפת החיל על העיר להציר להם ולכבשם:

### פסוק ב
 <b>שנער.</b> היא בבל ע״ש שננערו בה מתי המבול כי היא עמוקה מכל העולם:

### פסוק ג
 <b>סריסיו.</b> שריו: 
 <b>הפרתמים.</b> ענין שררה ועושר וכן חיל פרס ומדי הפרתמים (אסתר ח) והיא מלה זרה ואולי היא מלשון כשדים וכמוהו רבים ימצאו בזה הספר אשר אין לדעת ביאורם כ״א לפי הקרוב לענינם:

### פסוק ד
 <b>מאום.</b> כמו מום: 
 <b>מדע.</b> ענין מחשבה כמו גם במדעך מלך אל תקלל (קהל׳ י): 
 <b>ספר.</b> ר״ל כתב הנכתב בספר:

### פסוק ה
 <b>וימן.</b> ענין הזמנה כמו וימן ה׳ דג (יונה ב׳:א׳): 
 <b>מפת בג.</b> ענין מאכל:

### פסוק ח
 <b>יתגאל.</b> ענין לכלוך וטנוף כמו לחם מגואל (מלאכי א):

### פסוק י
 <b>מנה.</b> הזמין: 
 <b>זועפים.</b> ר״ל רעים והוא מל׳ זעף וכעס כי הכועס נשתנה מראית פניו לרוע: 
 <b>כגילכם.</b> כדמותכם ובדרז״ל בן גילו (יבמות קכ):

### פסוק יא
 <b>המלצר.</b> הוא המסדר המאכל: 
 <b>אשר מנה.</b> אשר הפקיד כמו ומהם ממונים על הכלים (דה״א ט׳):

### פסוק יב
 <b>נס.</b> מלשון נסיון: 
 <b>הזרועים.</b> מיני זרעונים כקטניות וכיוצא:

### פסוק טו
 <b>ובריאי.</b> ענין שומן כמו ועגלון איש בריא (שופטים ג׳:י״ז):

### פסוק יז
 <b>חזון.</b> ראיית החלום והוא כפל ענין במ״ש:

### פסוק כ
 <b>ידות.</b> חלקים כמו וארבע הידות (בראשי׳ מז): 
 <b>החרטומים.</b> הם חכמי הטבע האשפים. הם חכמי הרפואה:


## פרק ב
### פסוק א
 <b>ותתפעם.</b> ענין הכאה וקשקוש וכן ויהי בבוקר ותפעם רוחו (בראשי׳ מ״א) והוא מלשון פעמון המקשקש: 
 <b>ושנתו.</b> מלשון שינה: 
 <b>נהיתה.</b> ענין כריתה ושבירה כמו נהייתי ונחליתי (לקמן ח):

### פסוק ד
 <b>ופשרא.</b> ופתרונו כמו ופותר אין אותו (בראשי׳ מ) תרגומו ופשר לית ליה וכן רוב הספר הוא לשון תרגום והוא ארמית ואין צורך להביא ראיה עליהם:

### פסוק ה
 <b>אזדא.</b> הלכה ובדרז״ל ואזדא לטעמיה: 
 <b>הדמין.</b> בת״י הוא ענין נתחים:

### פסוק ו
 <b>ונבזבה.</b> ענין דורון גדול בויתור רב ובדרז״ל המבזבז אל יבזבז וכו׳ (כתובות נ):

### פסוק ח
 <b>יציב.</b> ענין אמת וכמוהו רבים בזה הספר ובתפלה אמת ויציב והוא מלשון דבר הניצב ועומד ומתקיים:

### פסוק יב
 <b>בנס.</b> בזעף כי והנם זועפים (בראשית מ׳:ו׳) תרגומו נסיסין:

### פסוק טו
 <b>ענה.</b> ענינו הרמת קול כמו וענו הלוים וגו׳ קול רם (דברים כ״ז:י״ד): 
 <b>מהחצפה.</b> ממהרת והוא מל׳ חצוף הממהר להביש ולהחפיר את הבריות:

### פסוק כו
 <b>כהל.</b> יכול וכן ולא כהלין כתבא למקרא (לקמן ה):

### פסוק כז
 <b>גזרין.</b> הם בעלי הקסם ההולכים לקראת נחשים:

### פסוק כט
 <b>רעיוניך.</b> מחשבתך כמו בנתה לרעי (תהלים קלט):

### פסוק ל
 <b>על דברת.</b> ענינו כמו בעבור וכן על דברת בני האדם (קהלת ג׳:י״ח):

### פסוק לא
 <b>ואלו.</b> והנה וכן ואלו עיר וקדיש (לקמן ד): 
 <b>דכן.</b> זה כי מי האיש הלזה (בראשית כ״ד:ס״ה) ת״א דיכי:

### פסוק לב
 <b>וירכתה.</b> שלשה פרקים יש ברגל העליון קרוי ירך האמצעי קרוי שוק התחתון קרוי רגל:

### פסוק לה
 <b>כעור.</b> כמוץ או יתכן שתהיה מל׳ נעורת של פשתן ובא בחסרון הנו״ן ור״ל כדבר אשר ינוער:

### פסוק מ
 <b>וחשל.</b> ומרדד ובדרז״ל חשלי דודי (כתובות עז):

### פסוק מא
 <b>די פחר.</b> של יוצר חרס ובדרז״ל במני דפחר׳ (תענית ז): 
 <b>נצבתא.</b> ענין נטיעה כמו מצבת בם (ישעיהו ו׳:י״ג) ור״ל הכח והיכולת ע״ש שהנטיעה היא כח הפירות והעלין:

### פסוק מח
 <b>סגנין.</b> ענין שררה מה כמו ויבא סגנים כמו חומר (ישעיהו מ״א:כ״ה):


## פרק ג
### פסוק ב
 <b>לאחשדרפניא וכו׳.</b> כולם שמות מיני שררה זו למעלה מזו וידועים המה בל׳ כשדים: 
 <b>לחנכת.</b> התחלת תשמיש הדבר להיות משמש והולך קרוי חנוך בל׳ המקרא:

### פסוק ד
 <b>וכרוזא.</b> ענין השמעת הדבר לרבים: 
 <b>עממיא.</b> הם האומות שיש להם אלוה ותורה: 
 <b>אומיא.</b> הם בלא אלוה ובלא תורה: 
 <b>ולשניא.</b> הם החלוקים בלשונותם בין מבני אלוה ותורה ובין זולתם:

### פסוק ה
 <b>משרוקיתא וכו׳.</b> כולם שמות מיני כלי זמר וידועים המה בל׳ כשדים:

### פסוק ח
 <b>ואכלו קרציהון.</b> הוא מענין רכילות ומלשינות כי לא תלך רכיל (ויקרא י״ט:ט״ז) ת״א לא תיכול קורצין ע״ש שדרך המלשין לרמז דברו ולקרוץ בעיניו למען לא יבינו כל העומדים ובהקריצה ההיא כאלו אוכל בשר מי אשר ילשין עליו:

### פסוק י
 <b>טעם.</b> ענינו בכ״מ דבר שיש בו ממש הנעשה בטעם ולא דבר של מה בכך:

### פסוק יד
 <b>הצדא.</b> ענין שממה כי תהו ובהו (בראשית א׳:ב׳) ת״א צדיא ורקניא:

### פסוק טז
 <b>חשחין.</b> כמו חוששין הידוע בדרז״ל:

### פסוק יט
 <b>למזא.</b> ענין הסקה ושריפה וכן מזי רעב (דברים לב):

### פסוק כ
 <b>לכפתה.</b> ענין קשירה ובדרז״ל עבד כפות לו (ב״ק כב):

### פסוק כא
 <b>בסרבליהון.</b> הוא שם מלבוש ובדרז״ל בסרבלי חתימי (שבת נח): 
 <b>פטשיהון.</b> הם המכנסים: 
 <b>וכרבלתהון.</b> מין לבוש עשוי להתעטף בו ודוגמתו ודוד מכורבל במעיל (דה״א טו):

### פסוק כב
 <b>שביבא.</b> ניצוצות כמו ולא יגה שביב אשו (איוב י״ח:ה׳):

### פסוק כד
 <b>להדברוהי.</b> הם היועצים המנהיגים כי וינהג את הצאן (שמות ג׳:א׳) ת״א ודבר:

### פסוק כה
 <b>לבר אלהין.</b> כן יקרא המלאך כאלו הוא מבני בית של השכינה וכן ויבואו בני האלהים (איוב א׳:ו׳):

### פסוק כז
 <b>בגשמיהון.</b> בגופם כי ושבט לגו כסילים (משלי כ״ו:ג׳) ת״י ושבטא לגושמיהון: 
 <b>התחרך.</b> ענין שריפה כמו לא יחרוך רמיה (שם יב): 
 <b>עדת.</b> עברה כמו לא עדה עליו שחל (איוב כ״ח:ח׳):

### פסוק כט
 <b>שלו.</b> שגגה ומשגה כמו על השל (ש״ב ו):

### פסוק לא
 <b>ישגא.</b> יתגדל ויתרבה כמו כארז בלבנון ישגה (תהלים צב):

### פסוק לב
 <b>שפר.</b> נאה ויאה כמו אמרי שפר (בראשית מט):

### פסוק לג
 <b>כמה.</b> הוא כענין מאד ובדרז״ל כמה גדולים מעשה חייא (כתובות קג):


## פרק ד
### פסוק א
 <b>ורענן.</b> ענין לחות ורטיבות כמו דשנים ורעננים (תהלים צב):

### פסוק ו
 <b>אנס.</b> ענין הכרח ונצוח ועל שם זה נקרא הגזלן אנס:

### פסוק ט
 <b>עפיה.</b> העלין כמו מבין עפאים (שם קד):

### פסוק י
 <b>עיר.</b> מלאך המחריב והוא מלשון ערו ערו (שם קלז):

### פסוק יא
 <b>גדו.</b> כרתו והוא קרוב מלשון שקמים גדעו (ישעיה ט): 
 <b>אתרו.</b> ענין הפלה והשלכה כמו ראה ויתר גוים (חבקוק ג׳:ו׳):

### פסוק יד
 <b>שאלתא.</b> הוא ענין גזירה ע״ש כי נעשה בשאלת פי ה׳: 
 <b>עד דברת.</b> כמו על דברת ור״ל בעבור:

### פסוק טז
 <b>אשתומם.</b> ענין תמהון ושתיקה כמו משמים בתוכם (יחזקאל ג): 
 <b>לערך.</b> לשונאך כמו ויהי ערך (ש״א כה):

### פסוק כב
 <b>יטעמון.</b> מלשון טעימה ואכילה:

### פסוק כד
 <b>מלכי.</b> עצתי כמו וימלך לבי עלי (נחמיה ה׳:ז׳):

### פסוק לג
 <b>יבעון.</b> ענין שאלה ובקשה כמו אם תבעיון בעיו (ישעיהו כ״א:י״ב):

### פסוק לד
 <b>בגוה.</b> כמו בגאוה ודוגמתו כי השפילו ותאמר גוה (איוב כב):


## פרק ה
### פסוק א
 <b>לחם רב.</b> כל סעודה קרוי׳ ע״ש הלחם:

### פסוק ב
 <b>שגלת׳.</b> היא המלכה המיוחדת לו למשכב המשגל:

### פסוק ה
 <b>נברשתא.</b> מנורה ובדרז״ל עשתה נברשת של זהב (יומא לז): 
 <b>גירא.</b> סיד כמו כאבני גיר (ישעיה כז): 
 <b>פס ידא.</b> כף היד ובדרז״ל שלשים בפיסת היד (אהלות פ״א):

### פסוק ו
 <b>נקשן.</b> ענין הכאה כמו מקשה תיעשה המנורה (שמות כ״ה:ל״א):

### פסוק ז
 <b>ארגונא.</b> ארגמן וכן ובארגון וכרמיל (דה״ב ב) והוא שם מין צבע חשוב: 
 <b>והמניכא.</b> ענק רצוף בטבעות לתכשיט כי רביד הזהב (בראשית מ״א:מ״ב) ת״א מניכא דדהבא:

### פסוק ט
 <b>משתבשין.</b> ענין בלבול ושבוש הדעת:

### פסוק יא
 <b>נהירו.</b> הארה כמו ואל תופע עליו נהרה (איוב ג׳:ד׳):

### פסוק יז
 <b>ונבזביתך.</b> ענין דורון גדול כמו מתנן ונבזבה (לעיל ב):

### פסוק יט
 <b>זייעין.</b> ענין חרדה ורתת כמו והיה רק זועה (ישעיה כח):

### פסוק כא
 <b>ערדיא.</b> פראים כמו ומוסרות ערוד (איוב ל״ט:ה׳):

### פסוק כד
 <b>רשים.</b> ענין כתיבה וכן את הרשום בכתב (לקמן י):

### פסוק כח
 <b>פרס.</b> ענין שבירה כמו הלא פרוס לרעב לחמך (ישעיהו נ״ח:ז׳):


## פרק ו
### פסוק ג
 <b>סרכין.</b> שם מין שררה:

### פסוק ד
 <b>עשית.</b> ענין מחשבה כמו אבדו עשתונותיו (תהלים קמו):

### פסוק ה
 <b>עילה.</b> עלילה, ובדרז״ל עילה מצאו (כתובות כ): 
 <b>שלו.</b> משגה כמו על השל (ש״ב ו):

### פסוק יב
 <b>הרגשו.</b> ענין קבוץ כי בקבוץ עם רב נשמע קול המיה ורגישה וכן למה רגשו גוים (תהילים ב׳:א׳):

### פסוק טו
 <b>בל.</b> הוא מל׳ מנדה בלו והלך (עזרא ד׳) וענינה מס וגולגולת, או הוא מענין לאו כמו בל למד צדק (ישעיה כו): 
 <b>משתדר.</b> ענין ספק והשתדלות בדרז״ל השתדל להיות איש (אבות פ״ב):

### פסוק יט
 <b>ובת טות.</b> לן מבלי סעודת הערב וכן בדרז״ל ובת טות ולא הבדיל (פסחים קז) ר״ל לא אכל בלילה על שלא הבדיל: 
 <b>ודחון.</b> הוא הפוך מן חדון ור״ל שמחת כלי זמר:

### פסוק כ
 <b>בשפרפרא.</b> כן ת״י על השחר: 
 <b>בנגהא.</b> מל׳ נוגה ואורה:


## פרק ז
### פסוק ב
 <b>וארו.</b> כמו ואלו ר״ל והנה: 
 <b>מגיחן.</b> ענין יציאה כמו גוחי מבטן (תהלים כב):

### פסוק ד
 <b>מריטו.</b> תלשו כמו ואמרטה משער ראשי (עזרא ט׳:ג׳):

### פסוק ה
 <b>ולשטר.</b> צלע ת״א סטר:

### פסוק ו
 <b>באתר.</b> כמו בתר בלא אל״ף:

### פסוק ז
 <b>רפסה.</b> רמסה כמו מתרפס ברצי כסף (תהלים סח):

### פסוק ט
 <b>ועתיק.</b> ענין מיושן כמו והדברים עתיקים (דה״א ד׳):

### פסוק י
 <b>ורבו.</b> הוא עשרת אלפים:

### פסוק יב
 <b>וארכה.</b> ענין המתנה ואריכת זמן: 
 <b>זמן ועידן.</b> הם שמות (יד) וליה ונתן לו הממשלה והכבוד והמלוכה וכל העכו״ם יעבדו לו: נרדפים וכן אדמת עפר (לקמן יב):

### פסוק טו
 <b>נדנה.</b> ענין תיק ונרתק כמו וישב חרבו אל נדנה (דה״א ד):

### פסוק כג
 <b>ותדושנה.</b> מל׳ דישה:

### פסוק כה
 <b>יבלא.</b> מל׳ בליה והפסד: 
 <b>ויסבר.</b> ענין מחשבה ובדרז״ל סברוהו רבנן: 
 <b>עדן.</b> כן התרגום של עת ושל שנה:


## פרק ח
### פסוק ב
 <b>הבירה.</b> ענין ארמון וכן לא לאדם הבירה (שם כט) ור״ל שהיתה מטרפולין מקום הארמונות: 
 <b>אובל.</b> נהר והוא מל׳ יבלי מים (ישעיהו ל׳:כ״ה) ובא האל״ף במקום היו״ד כמו ישי ואישי (דה״א ב): 
 <b>אולי.</b> כן שם הנהר:

### פסוק ד
 <b>מנגח.</b> ענין הכאה ודחיפה בקרן:

### פסוק ה
 <b>צפיר.</b> הוא שעיר וכן צפירי חטאת (עזרא ח׳:ל״ה): 
 <b>חזות.</b> ענין ראיה ומראה:

### פסוק ט
 <b>מצעירה.</b> קטנה כמו והיא מצער (בראשית יט): 
 <b>הצבי.</b> החמודה וכן נחלת צבי (ירמיה ג):

### פסוק יא
 <b>הורם.</b> ל׳ הרמה וסלוק: 
 <b>מכון.</b> מל׳ כן ובסיס:

### פסוק יב
 <b>וצבא.</b> זמן קצוב כמו הלא צבא לאנוש (איוב ז׳:א׳):

### פסוק יג
 <b>לפלמוני.</b> היא מלה מורכבת מפלא ואלם ופלא הוא ענין מכוסה כמו כי יפלא ממך (דברים י״ז:ח׳) ואלם ר״ל לא ידובר בו ועל כי היה שמו נעלם ממנו אמר לפלמוני: 
 <b>שומם.</b> משותק כמו משמים בתוכם (יחזקאל ג): 
 <b>וקדש.</b> וי״ו יתירה: 
 <b>.</b> (טז) להלז להזה כמו השונמית הלז (מ״ב ד׳):

### פסוק יז
 <b>נבעתי.</b> מל׳ בעתה וחרדה: 
 <b>כי לעת קץ.</b> אשר לעת קץ:

### פסוק יח
 <b>נרדמתי.</b> מלשון תרדמה ושנה:

### פסוק כא
 <b>והצפיר השעיר.</b> כפל המלה בשמות נרדפים לתוספת ביאור:

### פסוק כג
 <b>כהתם.</b> מלשון תם והשלמה: 
 <b>עז פנים.</b> חצוף:

### פסוק כו
 <b>כי לימים רבים.</b> אשר לימים רבים:

### פסוק כז
 <b>נהייתי.</b> נשברתי וכן ושנתו נהיתה עליו (לעיל ב׳):


## פרק ט
### פסוק ב
 <b>בספרים.</b> מלשון מספר וחשבון:

### פסוק ד
 <b>אנא.</b> ענין לשון בקשה:

### פסוק ז
 <b>במעלם.</b> ענין חטא ופשע:

### פסוק יא
 <b>ותתך.</b> ענין יציקה והרקה כמו ומטר לא נתך ארצה (שמות ט): 
 <b>האלה.</b> הקללה:

### פסוק יג
 <b>חלינו.</b> ענין תפלה כמו ויחל משה (שם לב):

### פסוק יד
 <b>וישקד.</b> ענין מהירות כמו כי שוקד אני (ירמיה א):

### פסוק יח
 <b>פקח.</b> פתח:

### פסוק יט
 <b>הקשיבה.</b> ענין שמיעה: 
 <b>תאחר.</b> מל׳ איחור והעכבה:

### פסוק כא
 <b>מועף ביעף.</b> מל׳ עפיפה ופריחה: 
 <b>מנחת ערב.</b> תשורת ערב:

### פסוק כד
 <b>שבועים.</b> שמטות משבע שנים: 
 <b>נחתך.</b> נגזר כי שניהם הם מענין כריתה: 
 <b>ולהתם.</b> מל׳ תם והשלמה: 
 <b>ולחתום.</b> ענין גמר ובדרז״ל כל חותמי ברכות (ברכות סג) וכן ועל החתום (נחמיה י) כי דרך לרשום כ״א שמו אחר גמר הכתב: 
 <b>ולמשוח.</b> ענין גדולה כמו למשיחי לכורש (ישעיה מה) ולזה קראו גם כאן משיח נגיד:

### פסוק כה
 <b>וחרוץ.</b> ענין חפירה ובדרז״ל חריצים ונעיצים (חולין סז): 
 <b>ובצוק.</b> מלשון צוקה וצרה:

### פסוק כו
 <b>בשטף.</b> הוא לשון מושאל משטיפת מרוצת המים: 
 <b>נחרצת.</b> ענין כריתה וחתוך וכן כי כלה ונחרצה (ישעיה י׳):

### פסוק כז
 <b>לרבים.</b> לשרים כמו ורבי המלך (ירמיה מ״א): 
 <b>משומם.</b> משותק ונאלם: 
 <b>תתך.</b> ענין יציקה והרקה:


## פרק י
### פסוק א
 <b>וצבא.</b> ענין חיל רב:

### פסוק ג
 <b>עד מלאת.</b> עד נשלם:

### פסוק ה
 <b>בדים.</b> פשתן: 
 <b>בכתם.</b> ענין זהב וכן וחלי כתם (משלי כ״ה:י״ב):

### פסוק ו
 <b>כלפידי.</b> כלהבות: 
 <b>ומרגלותיו.</b> רגליו: 
 <b>כעין.</b> כגוון כמו ועינו כעין הבדולח (במדבר י״א:ז׳): 
 <b>קלל.</b> מזוקק באש והוא מל׳ קלוי באש (ויקרא ב):

### פסוק ח
 <b>עצרתי.</b> ענין עכבה כמו ולא תעצור כח הזרוע (לקמן י״א):

### פסוק י
 <b>ותניעני.</b> מל׳ נענוע:

### פסוק יד
 <b>לימים.</b> ר״ל לימים רבים ומעצמו יובן החסרון וכן אנשי מדות (במדבר י״ג:ל״ב) ור״ל מדות הרבה:

### פסוק טו
 <b>ונאלמתי.</b> מלשון אלם:

### פסוק טז
 <b>צירי.</b> כל דבר התקוע זה בזה נקרא ציר והוא מושאל מן צירי הדלתות וכן נהפכו עליה ציריה (ש״א ד):

### פסוק יז
 <b>והיך.</b> כמו ואיך באלף וכן היך אביא אלי (דה״א יג):

### פסוק כא
 <b>הרשום.</b> מל׳ רושם ור״ל כתיבה:


## פרק יא
### פסוק א
 <b>ולמעוז.</b> מלשו׳ עוז וחוזק:

### פסוק ב
 <b>יעיר.</b> יעורר כמו יעיר קנאה (ישעיה מג):

### פסוק ד
 <b>ותהץ.</b> ענין חלוקה כמו ויחץ את הילדים (בראשית ל״ג:א׳): 
 <b>תנתש.</b> ענין עקירה כמו לנתוש ולנתוץ (ירמיה א):

### פסוק ו
 <b>מישרים.</b> מל׳ ישר ור״ל פשרה שהוא ישר ונוח לזה ולזה:

### פסוק ז
 <b>מנצר.</b> ענין ענף כמו ונצר משרשיו יפרה (ישעיהו י״א:א׳): 
 <b>כנו.</b> מלשון כן ובסיס: 
 <b>והחזיק.</b> ענין אחיזה כמו והחזיק בה האיש (דברים כ״ב:כ״ה):

### פסוק ח
 <b>נסיכיהם.</b> שריהם כמו נסיכי סיחון (יהושע יג):

### פסוק י
 <b>יתגרו.</b> מל׳ תגר ומריבה:

### פסוק יא
 <b>ויתמרמר.</b> מל׳ מרירות:

### פסוק יב
 <b>ונשא.</b> ענין לקיחה:

### פסוק יד
 <b>פריצי.</b> רשעים הפורצים גדר האמת והצדק:

### פסוק טו
 <b>סוללה.</b> הוא תל העפר העושים מול העיר לעלות עליו ללחום על העיר:

### פסוק יז
 <b>בתוקף.</b> בחוזק כמו מעשה תקפו (אסתר י):

### פסוק יח
 <b>והשבית.</b> ויבטל: 
 <b>קצין.</b> שר ומושל כמו קצין תהיה לנו (ישעיה ב):

### פסוק כא
 <b>בחלקלקות.</b> מלשון חלק ר״ל חניפה ודברים רכים וחלקים:

### פסוק כד
 <b>יבזור.</b> יפזר וכן בזר עמים (תהלים סח) כי בומ״ף מתחלף:

### פסוק כו
 <b>פת בגו.</b> מאכלו:

### פסוק כז
 <b>למועד.</b> מלשון יעוד וקביעת זמן:

### פסוק ל
 <b>ציים.</b> אניות כמו וצי אדיר (ישעיה לג): 
 <b>כתים.</b> הם רמולוס כן ת״א בתורה: 
 <b>ונכאה.</b> וישבר כמו ונכאה לבב (תהלים קט): 
 <b>ועשה.</b> ענין אסיפה וקבוץ כמו ויעש חיל (ש״א י״ד):

### פסוק לד
 <b>ונלוו.</b> ענין התחברות כמו הפעם ילוה (בראשית כט):

### פסוק לה
 <b>לצרוף.</b> עניינו הבנת הדבר להפריש השקר מן האמת והוא מושאל מלשון צרוף כסף להסיר הסיג: 
 <b>וללבן.</b> עניינו העמדת הדבר על בוריו ואמיתתו בבהירות הלובן: 
 <b>עוד.</b> הוא ענין רבוי כמו ויבך על צואריו עוד (שם מ״ו):

### פסוק לו
 <b>אל.</b> ענין אומץ וחוזק כמו יש לאל ידי (שם לא): 
 <b>נפלאות.</b> מכוסות ר״ל שלא נשמע מעולם: 
 <b>נחרצה.</b> נכרתה כמו נחרצת שוממות (לעיל ט):

### פסוק לח
 <b>כנו.</b> מל׳ כן ובסיס:

### פסוק לט
 <b>במחיר.</b> דמי ערך הדבר כמו ומחיר שדה (משלי כ״ז):

### פסוק מ
 <b>יתנגח.</b> ענין הכאה ודחיפה: 
 <b>וישתער.</b> כמו ויסתער בסמ״ך והוא מלשון רוח סערה:

### פסוק מא
 <b>וראשית.</b> ענין מיטב וכן ראשית גבורתם (ירמיה מט):

### פסוק מב
 <b>לפליטה.</b> הצלה ושארית:

### פסוק מג
 <b>במכמני.</b> עניינו אוצרות מסתרי׳ ודומה לו בל׳ ארמית כי ואשר לא צדה (שמות כא) ת״א ודלא כמן: 
 <b>ולובים וכושים.</b> שמות עובדי כוכבי׳: 
 <b>במצעדיו.</b> מל׳ צעד ופסיעות:

### פסוק מד
 <b>בחמא.</b> כמו בחמה בה״א:

### פסוק מה
 <b>ויטע.</b> מצינו לשון נטיעה באוהלים כמ״ש כאהלים נטע ה׳ (במדבר כ״ד:ו׳): 
 <b>אפדנו.</b> עניינו ארמון ובדרז״ל חזאי אפדנא דאביי דנפל (ברכות נח) ור״ל אוהליו אשר היו יפים ומשובחים כארמונות:


## פרק יב
### פסוק ב
 <b>אדמת עפר.</b> כפל המלה בשמות נרדפים וכן והצפיר והשעיר (לעיל ח): 
 <b>לדראון.</b> ענין בזיון וכן והיו דראון לכל בשר (ישעיהו ס״ו:כ״ד):

### פסוק ג
 <b>יזהירו.</b> ענין הארה וזריחה:

### פסוק ד
 <b>ישוטטו.</b> ענין התנועה אנה ואנה כמו שוטטו בחוצות ירושלים (ירמיהו ה׳:א׳) והושאל על תנועת המחשבה:

### פסוק ה
 <b>היאור.</b> בתורה ת״א נהרא:

### פסוק ו
 <b>הפלאות.</b> המכוסה כמו כי יפלא ממך (דברים י״ז:ח׳):

### פסוק ז
 <b>נפץ.</b> ענין הרצוץ עם הפיזור כמו ונפוץ הכדים (שופטים ז): 
 <b>יד.</b> ענין כח שהוא ביד:

### פסוק י
 <b>יתבררו.</b> מלשון ברור: 
 <b>ויתלבנו.</b> מל׳ לבון וענינו העמדת הדבר על בוריו:

### פסוק יב
 <b>המחכה.</b> ענין תקוה כמו יעשה למחכה לו (ישעיהו ס״ד:ג׳):

### פסוק יג
 <b>הימין.</b> כמו הימים במ״ם:

