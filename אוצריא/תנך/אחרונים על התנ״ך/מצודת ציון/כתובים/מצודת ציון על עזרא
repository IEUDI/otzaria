# מצודת ציון על עזרא
רבי דוד אלטשולר
## פרק א
### פסוק א
 <b>העיר.</b> מל׳ התעוררות: 
 <b>רוח.</b> רצון כמו הנני נותן בו רוח (מ״ב יט): 
 <b>ויעבר קול.</b> ענין הכרזה כמו ויעבירו קול במחנה (שמות ל״ו:ו׳):

### פסוק ב
 <b>פקד.</b> צוה כמו פקודי ה׳ (תהלים י״ט):

### פסוק ד
 <b>וברכוש.</b> כן יקרא כל שוה כסף כמו ואת כל רכושו (בראשית יד):

### פסוק ה
 <b>ראשי האבות.</b> ראשי המשפחות: 
 <b>לכל העיר.</b> את כל העיר הלמ״ד במקום את וכן הרגו לאבנר (ש״ב ו): 
 <b>רוחו.</b> רצונו:

### פסוק ו
 <b>ובמגדנות.</b> המלה ההיא יורה על דבר המעולה בין בפירות בין במלבושים בין בכלים וכן ומגדנות לחזקיה (דה״ב ל״ב): 
 <b>לבד על.</b> הוא כפול לתוספ׳ ביאור וכן הרק אך במשה (במדב׳ יב):

### פסוק ח
 <b>על יד.</b> ביד על במקום בי״ת וכן על צבאותם (שמות יב) ורבים כמוהו: 
 <b>הגזבר.</b> הפקיד:

### פסוק ט
 <b>אגרטלי.</b> שם כלי ינתן בו המים לנטילת הידים: 
 <b>מחלפים.</b> סכינים והוא מל׳ כליל יחלוף (ישעיהו ב׳:י״ח) ע״ש שבהם שוחטים ומחליפים מחיים למיתה ועש״ז קראו חז״ל לצדדי האולם מזה ומזה בית החליפות (מדות פ״ד) כי שם גנזו הכהנים סכיניהם:

### פסוק י
 <b>כפורי.</b> מזרקות וע״ש שהכהן הוורק היה מקנח אצבעו מן הדם בשפת המזרק לזה קרוי כפור שהוא ענין קנוח ובדרז״ל ובעי לכפורי ידיה (גיטין נו): 
 <b>משנים.</b> מל׳ שניים ור״ל כפולים הראוי להשתמש בהן בשתי עבריהן:


## פרק ב
### פסוק א
 <b>.</b>:

### פסוק סב
 <b>המתיחשים.</b> ענין יחוס הוא הודעת סדר הדורות מן המשפחות ממי יצאו ומי אביהם: 
 <b>ויגואלו.</b> ענין טנוף ונמאס כמו לחם מגואל (מלאכי א):

### פסוק סד
 <b>רבוא.</b> הוא עשרת אלפים:

### פסוק סו
 <b>פרדיהם.</b> הם הבאים מן הסוס והחמור:

### פסוק סח
 <b>מכונו.</b> מל׳ כן ובסיס:

### פסוק סט
 <b>דרכמונים.</b> שם מטבע ידוע אצלם: 
 <b>מנים.</b> שם משקל ליטרא:


## פרק ג
### פסוק א
 <b>ויגע.</b> כמו והגיע:

### פסוק ג
 <b>מכונותיו.</b> מל׳ כן ובסיס:

### פסוק ז
 <b>לצדונים ולצורים.</b> אנשי צידון וצור: 
 <b>כרשיון.</b> הוא מל׳ רשות הידוע בדרז״ל:

### פסוק ח
 <b>לנצח.</b> ענינו נצוח השיר ע״ש שדרך בעלי השיר לנצח זא״ז בהרמת הקול ובהכרעת הנעימה:

### פסוק ט
 <b>ואחיו.</b> חבריו ורעיו: 
 <b>לנצח.</b> ענינו נגישה וכפיה והיא מל׳ נצחון והתגברות:

### פסוק י
 <b>במצלתים.</b> עשוי הוא משני כלי נחושת להשמיע קול גדול בהקשתן זה בזה וכן בצלצלי שמע (תהלים קו):

### פסוק יא
 <b>ויענו.</b> ענין הרמת קול כמו וענו הלוים וגו׳ קול רם (דברים כ״ז:י״ד):


## פרק ד
### פסוק א
 <b>צרי.</b> אויבי:

### פסוק ד
 <b>מרפים.</b> מל׳ רפיון: 
 <b>לבנות.</b> כמו מלבנות:

### פסוק ה
 <b>וסוכרים.</b> כמו ושוכרים בשין:

### פסוק ו
 <b>שטנה.</b> ענין קטרוג:

### פסוק ז
 <b>כנותיו.</b> ענינו רעיו וחבריו ובדרז״ל שבת ועבוד׳ כוכבים בכנותהון (כריתות ג) כן גרס הערוך ור״ל בכל דיניהם המתחבר אליהם: 
 <b>הנשתון.</b> ענינו מפורש ואין לו דומה כי אם בזה הספר: 
 <b>ומתרגם.</b> גם הוא ענין מפורש ובדרז״ל מאן דמתרגם לי חבית (ב״מ מא):

### פסוק ח
 <b>בעל טעם.</b> ענינו היודע מיטב הדבור במליצה נאותה וכן וטע׳ זקנים יקח (איוב י״ב:כ׳): 
 <b>אגרא.</b> כן יקרא כתב השלוח ע״ש שמאוסף בו דברים הרבה והוא מל׳ אוגר בקיץ (משלי י): 
 <b>כנמא.</b> ענין אמירה וכן וינאמו נאם (ירמיה כ״ג):

### פסוק יא
 <b>פרשגן.</b> ענין טופס הדבר וענינו כי משנה תורת משה (יהושע ח׳:ל״ב) ת״י פרשגן אורייתא:

### פסוק יב
 <b>ושוריא.</b> חומות וכן אדלג שור (תהלים י״ח): 
 <b>שכלילו.</b> ענין גמר והשלמה וכת״א על ויכלו השמים (בראשית ב׳): 
 <b>ואושיא.</b> ענין יסוד כמו לאשישי קיר חרשת (ישעיה ט״ז): 
 <b>יחיטו.</b> מל׳ חוט ר״ל יחברו כאלו תפרם בחוט ע״י המחט:

### פסוק יג
 <b>מנדה.</b> זה מס המלך המוטל על כל בני המדינה ביחד: 
 <b>בלו.</b> הכסף גולגלתא והלך. הוא תשודה המביאים למלך בעת יעבור אליהם: 
 <b>ואפתום.</b> הוא ענין הכנסה ואין לו דומה:

### פסוק יד
 <b>מלח.</b> ענין חרבן כמו ארץ מלחה (ירמיה י״ז): 
 <b>וערות.</b> מל׳ ערוה ר״ל בזיון: 
 <b>אריך.</b> מענין יפה וכשר ובדרז״ל מאה פלפלין במאה ועשרים ואריך (ב״מ עה) ור״ל והדבר יפה וישר ואין בו משום רבית:

### פסוק טו
 <b>יבקר.</b> יחפש כמו אבקר את צאני (יחזקאל ל״ד:י״ב): 
 <b>ואשתדור.</b> ענינו סרבנות ומרידה והוא מלשון שדר שהוא שליחות בלשון ארמי כי כן דרך המורדים לשלוח שלוחים לשאול עזר להחזיק ידם:

### פסוק יט
 <b>טעם.</b> ענינו צווי וגזירה ועצה כמו מטעם המלך (יונה ג):

### פסוק כב
 <b>וזהירין.</b> הוא מל׳ זהירות הידוע בדרז״ל שהוא כענין זריזות אלא שזריזות הוא להשמר שלא תבוא הדבר לידו וזהירות הוא להשמר ממנה בעת באה לידו: 
 <b>שלו.</b> משגה ושגגה וכן על השל (ש״ב ו׳):


## פרק ה
### פסוק ב
 <b>ושריו.</b> ענין התחלה כי וזה החילם (בראשית י״א) ת״א ודין דשריאו: 
 <b>מסעדין.</b> מל׳ סעד וסיוע:

### פסוק ג
 <b>ושתר בוזני.</b> כך שמו: 
 <b>ואשרנא.</b> כמו ושוריא ור״ל החומות:

### פסוק ח
 <b>אספרנא.</b> הוא ענין מהירות רב ואין לו דומה כי אם בזה הספר:


## פרק ו
### פסוק ב
 <b>באחמתא.</b> הוא מל׳ וחמת מים (בראשית כ״א) והוא נאד של עור: 
 <b>מגלה.</b> ספר:

### פסוק ג
 <b>מסובלין.</b> ענין משא כבדה כמו והנושאים בסבל (נחמיה ד):

### פסוק ד
 <b>נדבכין.</b> שורות ובדרז״ל קורין וכו׳ ובראש הנדבך (ברכות ט״ו):

### פסוק ז
 <b>ולשבי.</b> הלמ״ד הוא במקום את ור״ל ועם סבי:

### פסוק ט
 <b>חשחן.</b> כמו חוששין וכן לא חשחין אנחנא (דניאל ג׳:ט״ז): 
 <b>שלו.</b> ענין משגה ושכחה כמו על השל (ש״ב ו׳):

### פסוק יא
 <b>יתנסח.</b> ענין עקירה כמו בית גאים יסח ה׳ (משלי ט״ו:כ״ה): 
 <b>וזקיף.</b> הוא העץ שתולין עליו ובדרז״ל דאית ליה זקיפתא וכו׳ זקיף ביניתא (ב״מ נ״ט): 
 <b>יתמחא.</b> יושם ובדרז״ל המחוהו אצל חנוני (שם קי״א):

### פסוק יב
 <b>ימגר.</b> ענין הפלה כמו וכסאו לארץ מגרת (תהלים פ״ט):

### פסוק טו
 <b>ושיציא.</b> ענין גמר והשלמה כי כאשר כלו (בראשית מ״ג:ב׳) ת״א כד שציאו:

### פסוק טז
 <b>חנכת.</b> התחלת דבר מה לעמוד בה משם והלאה נקרא חנוך בלשון המקרא:

### פסוק יח
 <b>בפלוגתהון.</b> ענין חלוקה:

### פסוק כב
 <b>והסב.</b> מל׳ סבוב ור״ל הטה ופנה:


## פרק ז
### פסוק ו
 <b>סופר.</b> ר״ל חכם ובדרז״ל סופר מברך ובור יוצא (ברכות מ״ה): 
 <b>מהיר.</b> הוא הפוך מן קשה ההבנה:

### פסוק ז
 <b>והשוערים.</b> שומרי השערים והנתינים. הגבעונים. (יב) גמיר. כולה כי כליל תקטר (ויקרא ו׳:ט״ו) ת״א גמיר מתסק:

### פסוק יג
 <b>מתנדב.</b> ענין רצון כי כל המתנדב מתנדב בדצון:

### פסוק כ
 <b>השהות.</b> כמו חששות והוא ענין צורך: 
 <b>יפל.</b> ענין נטיה ודוגמתו כי יפול לא יוטל (תהילים ל״ז:כ״ד) (כב): 
 <b>בתין.</b> שם מדת הלח והיא ג׳ סאין:

### פסוק כג
 <b>אדרזדא.</b> הוא ענין זריזות ואין לו דומה:


## פרק ח
### פסוק כ
 <b>נקבו.</b> נתפרשו וכן ונוקב שם (ויקרא כ״ד):

### פסוק כב
 <b>ופרשים.</b> הם רוכבי הסוסים בהרגל רב:

### פסוק כג
 <b>ויעתר.</b> ענין קבלת תפלה וכן ויעתר לו (בראשית כ״ה):

### פסוק כז
 <b>כיפורי.</b> מזרקות: 
 <b>לאדרכונים.</b> שם מטבע ידוע אצלם: 
 <b>מוצהב.</b> מראה כעין גוון הזהב וכן שער צהוב (ויקרא יג):

### פסוק כט
 <b>שקדו.</b> ענין מהירות כמו כי שוקד אני (ירמיה א׳):

### פסוק לא
 <b>ואורב.</b> שונא היושב במארב להסתר:

### פסוק לה
 <b>צפירי.</b> שעירי:


## פרק ט
### פסוק א
 <b>לאחשדרפני.</b> מין שררה ידוע אצלם: 
 <b>ופחוות.</b> מל׳ פחה ומושל:

### פסוק ב
 <b>נבדלו.</b> ענין הפרשה:

### פסוק ג
 <b>והתערבו.</b> מל׳ תערובות ובלבול: 
 <b>והסגנים.</b> מין שררה: 
 <b>במעל.</b> ענין חטא ופשע:

### פסוק ד
 <b>ומעילי.</b> הוא מין מלבוש עליון: 
 <b>ואמרטה.</b> ענין תלישה כמו ואיש כי ימרט ראשו (ויקרא י״ג): 
 <b>משומם.</b> משותק ונאלם כמו משמים בתוכם (יחזקאל ג׳):

### פסוק ה
 <b>חרד.</b> ענין מהירות כמו ויחרדו זקני העיר (ש״א י״ו):

### פסוק ז
 <b>ונכלמתי.</b> מלשון כלימה ובושה: 
 <b>להרים.</b> לרומם ולהגביה: 
 <b>ואשמתנו.</b> מל׳ אשמה ופשע:

### פסוק ט
 <b>תחנה.</b> חנינה וחן וכן לבלתי היות להם תחנה (יהושע י״א:כ׳): 
 <b>פליטה.</b> ענין הצלה ושיור: 
 <b>יתד.</b> מסמר: 
 <b>מחיה.</b> מל׳ חיות:

### פסוק י
 <b>חרבותיו.</b> מלשון חורבה: 
 <b>גדר.</b> כותל מקיף:

### פסוק יב
 <b>נדה.</b> מל׳ נדידה ורחוק:

### פסוק יד
 <b>חשכת.</b> מנעת כמו ולא חשכת (בראשית כ״ב):

### פסוק טו
 <b>להפר.</b> לבטל: 
 <b>להתחתן.</b> מלשון חתון: 
 <b>תאנף.</b> מל׳ אף וחמה:


## פרק י
### פסוק א
 <b>וכהתודותו.</b> מל׳ וידוי: 
 <b>ומתנפל.</b> נופל ומשתטח בארץ:

### פסוק ב
 <b>מקוה.</b> מל׳ תקוה ותוחלת:

### פסוק ג
 <b>והחרדים.</b> הממהרים:

### פסוק ד
 <b>קום.</b> הוא ענין זרוז וכן קום עבור (יהושע א):

### פסוק ו
 <b>לשכת.</b> ענין חדר מה:

### פסוק ח
 <b>יחרם.</b> ענין חורבן ואבדון:

### פסוק ט
 <b>מרעידים.</b> מל׳ רעדה ורתת:

### פסוק יא
 <b>תודה.</b> הודאה:

### פסוק יד
 <b>מזומנים.</b> ענין הכנה וקביעות כמו בעתים מזומנות (נחמיה יג):

