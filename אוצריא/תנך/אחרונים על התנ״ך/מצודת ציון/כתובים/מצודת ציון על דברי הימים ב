# מצודת ציון על דברי הימים ב
רבי דוד אלטשולר
## פרק א
### פסוק ט
 <strong>יאמן.</strong> מל׳ אמנה וקיום:

### פסוק יא
 <strong>יען.</strong> בעבור: 
 <strong>נכסים.</strong> הוא כולל למטלטלין ומקנה ושדות:

### פסוק טו
 <strong>כשקמים.</strong> מין אילני תאנים:

### פסוק טז
 <strong>ומקוא.</strong> התרגום לא תרגם מלת מקוא ולזה נראה כי קוא שם מקום והמ״ם הוא במקום מן: 
 <strong>במחיר.</strong> ענין ערך הדבר ושויו כמו אקנה מאיתך במחיר (ש״ב כ״ד):


## פרק ב
### פסוק א
 <strong>סבל.</strong> נושא משא כמו והנושא בסבל (נחמיה ד): 
 <strong>חוצב.</strong> כן יקרא כריתת האבן: 
 <strong>ומנצחים.</strong> מל׳ נצחון ונגישה:

### פסוק ה
 <strong>יעצר.</strong> ענין עכבה וכן נעצר כח (דה״א כט): 
 <strong>יכלכלהו.</strong> ענין החזקה כמו אלפים בת יכיל (מ״א ז):

### פסוק ו
 <strong>ובארגון.</strong> הוא ארגמן וכן תרגומו: 
 <strong>וכרמיל.</strong> הוא תולעת שני: 
 <strong>לפתח פתוחים.</strong> ענין חתירת הצורות באבנים כמו פתוחי חותם (שמות כח):

### פסוק ז
 <strong>ואלגומים.</strong> הוא הפוך מן אלמוגים האמור במ״א והוא מין עץ יקר וחשוב:

### פסוק ט
 <strong>כורים.</strong> שם מדה של שלשים סאין: 
 <strong>בתים.</strong> בת היא מדת הלח מחזקת שלשה סאין:

### פסוק יג
 <strong>ובבוץ.</strong> הוא פשתן: 
 <strong>רפסדות.</strong> הם דוברות האמור במלכים א׳ והם הקורות הקשורות יחד להשיטם במים אל מקומם הנרצה ולשון רפסודות הוזכר בתלמוד ירושלמי (ברכות פרק ד׳):

### פסוק יז
 <strong>מנצחים.</strong> מל׳ נצחון והתגברות ונגישה: 
 <strong>ויחל.</strong> מל׳ התחלה:


## פרק ג
### פסוק ה
 <strong>חפה.</strong> ענין צפוי וכסוי: 
 <strong>ושרשרות.</strong> שלשלאות:

### פסוק ו
 <strong>פרוים.</strong> שם מקום ורז״ל אמרו שדומה לדם הפרים (יומא מה):

### פסוק ז
 <strong>ויחף.</strong> ענין צפוי: 
 <strong>כרובים.</strong> תרגום של נער הוא רביא כי פרצוף תינוק להם:

### פסוק י
 <strong>צעצעים.</strong> כמו צאצאים באל״ף והוא מל׳ הצאצאים והצפיעות (ישעיה כב) ותרגומו בניא ובני בניא ואף כי אמר כרובים אמר לתוספת ביאור מעשה צעצועים:


## פרק ד
### פסוק ב
 <strong>וקו.</strong> חבל:

### פסוק ה
 <strong>יכיל.</strong> יחזיק כמו קטן מהכיל (מ״א ח):

### פסוק ו
 <strong>כיורים.</strong> כעין דוד ולה דדים המריקים מים: 
 <strong>ידיחו.</strong> ענין שטיפה:

### פסוק יא
 <strong>הסירות.</strong> כעין קדרה כמו והיו הסירות בבית ה׳ (זכריה י״ד:כ׳): 
 <strong>היעים.</strong> מכבדות לגרף הדשן והוא מל׳ ויעה ברד (ישעיה כח):

### פסוק יב
 <strong>והגלות.</strong> כן יקרא חלק התחתון מן הכותרת על כי מעשהו כספל והוא מל׳ וגולה על ראשה (זכריה ד׳:ב׳): 
 <strong>והשבכות.</strong> כן יקרא חלק העליון מן הכותרת על כי מעשהו כעין שבכה ורשת:

### פסוק יג
 <strong>על פני.</strong> ר״ל בגבהם ועל כי פני האדם הוא בגובהו נקרא הגובה על פני בל׳ שאלה:

### פסוק יד
 <strong>המכנות.</strong> מל׳ כן ובסיס:

### פסוק טז
 <strong>מרוק.</strong> זכה ובהירה כמו מרקו הרמחים (ירמיה מו):

### פסוק יז
 <strong>בככר.</strong> במישור: 
 <strong>צרדתה.</strong> ובמ״א נאמר צרתן ובשתי השמות נקראה:

### פסוק כ
 <strong>ונרתיהם.</strong> הם העשויים כעין בזיכים ובהם השמן והפתילה: 
 <strong>לבערם.</strong> מל׳ הבערה והדלקה: 
 <strong>הדביר.</strong> זהו בית קה״ק: 
 <strong>סגור.</strong> הנסגר בכור הצורף לטהרו מסיג:

### פסוק כא
 <strong>והפרח.</strong> כעין פרחי אילן הנעשים במנורה כמ״ש בתורה: 
 <strong>והמלקחים.</strong> הצבתים שבהם לוקחים הפתילה למושכה ולהושיבה במקומה: 
 <strong>מכלות.</strong> מל׳ כל:

### פסוק כב
 <strong>והמזמרות.</strong> כלי הזמר: 
 <strong>והכפות.</strong> הבזיכין שבהם הלבינה הנתון על מערכת לחם הפנים: 
 <strong>והמחתות.</strong> הכלים העשוים לחתות ולשאוב בו האש על הקטרת:


## פרק ה
### פסוק ו
 <strong>הנועדים.</strong> מל׳ וועד ואסיפה כמו הנועדים על ה׳ (במדבר טז): 
 <strong>עליו.</strong> כמו אליו:

### פסוק ח
 <strong>בדיו.</strong> מוטות עשויים לשאת בהם את הארון:

### פסוק יג
 <strong>ענן.</strong> הוא כעין עשן:


## פרק ו
### פסוק ב
 <strong>זבול.</strong> מדור כמו מזבול קדשך (ישעיה סג): 
 <strong>ומכון.</strong> מל׳ הכנה:

### פסוק ט
 <strong>מחלציך.</strong> הם המתנים והוא כינוי לאבר המשגל על כי הוא סמוך להם:

### פסוק י
 <strong>ויקם.</strong> קיים:

### פסוק יג
 <strong>ויברך.</strong> ענין כריעה ולתוספת ביאור אמר על ברכיו:

### פסוק טו
 <strong>מלאת.</strong> ענין השלמה:

### פסוק יז
 <strong>יאמן.</strong> מל׳ האמנה וקיום:

### פסוק יח
 <strong>האמנם.</strong> אמנם הוא ענין אמת והיא בה״א התמיהה: 
 <strong>יכלכלוך.</strong> ענין החזקה כמו שלשת אלפים יכיל (לעיל ד): 
 <strong>אף כי.</strong> הוא ענין ק״ו וכ״ש:

### פסוק כב
 <strong>ונשא.</strong> ענין חוב כמו כאשר נושא בו (ישעיהו כ״ד:ב׳): 
 <strong>אלה.</strong> קללת השבועה כמו בשבועת האלה (במדבר ה):

### פסוק כו
 <strong>בהעצר.</strong> ענין מניעה: 
 <strong>תענם.</strong> מל׳ עניה והשבה:

### פסוק כז
 <strong>תורם.</strong> תלמדם כמו יורה דעה (ישעיה כח):

### פסוק כח
 <strong>שדפון.</strong> ענין לקות הזרע עד לא נגמר הבשול: 
 <strong>ירקון.</strong> הכספת פני התבואה ונהפך למראה ירקון: 
 <strong>וחסיל.</strong> מין ארבה: 
 <strong>יצר.</strong> מל׳ מצור: 
 <strong>מחלה.</strong> מל׳ חולי:

### פסוק לב
 <strong>הנטויה.</strong> מלשון הטיה:

### פסוק לו
 <strong>ואנפת.</strong> ענין כעס כמו כי אנפת בי (שם יב): 
 <strong>ושבום.</strong> מלשון שביה:

### פסוק לז
 <strong>והשיבו.</strong> מל׳ השבה: 
 <strong>נשבו שם.</strong> מל׳ שביה:

### פסוק מ
 <strong>קשובות.</strong> ענין שמיעה כמו ואין קשב (מ״א יח):

### פסוק מא
 <strong>עזך.</strong> ענין חוזק:


## פרק ז
### פסוק ג
 <strong>הרצפה.</strong> הקרקע הרצופה במצע אבנים וכן על רצפת בהט ושש (אסתר א׳:ו׳):

### פסוק ה
 <strong>ויחנכו.</strong> התחלת הדבר לעמוד בה משם והלאה קרוי חנוך בלשון מקרא:

### פסוק ז
 <strong>להכיל.</strong> להחזיק:

### פסוק יג
 <strong>אעצור.</strong> ענין מניעה: 
 <strong>חגב.</strong> מין ארבה:

### פסוק טו
 <strong>קשובות.</strong> שומעות:

### פסוק כ
 <strong>ונתשתים.</strong> ענין עקירה כמו לנתוש ולנתוץ (ירמיה א): 
 <strong>ולשנינה.</strong> ענין התמדת הדבור כמו ושננתם לבניך (דברים ו):

### פסוק כא
 <strong>ישום.</strong> ענין תמהון כמו ישום וישרוק (ירמיה יט):


## פרק ח
### פסוק ד
 <strong>ערי המסכנות.</strong> ערי אוצרות וכן ויבן ערי מסכנות (שמות א׳:י״א):

### פסוק ה
 <strong>ערי מצור.</strong> ערי מבצר נקראת ערי מצור על כי אין לבוא בהן כ״א יצורו עליהן מסביב לבלתי תת יוצא ובא להביא מזון ומים:

### פסוק ו
 <strong>חשק.</strong> ענין תאוה: 
 <strong>ובלבנון.</strong> כן שם היער:

### פסוק ח
 <strong>כלום.</strong> מלשון כליון:

### פסוק ט
 <strong>שלישיו.</strong> גבוריו:

### פסוק י
 <strong>הנצבים.</strong> הממונים כמו נציב פלשתים (ש״א י״ג): 
 <strong>הרודים.</strong> ענין ממשלה כמו רדה בקרב אויביך (תהילים ק״י:ב׳):

### פסוק יד
 <strong>מחלקות.</strong> מלשון חלק ור״ל המשמרות:

### פסוק יח
 <strong>אניות.</strong> ספינות:


## פרק ט
### פסוק א
 <strong>לנסות.</strong> מלשון נסיון: 
 <strong>בחידות.</strong> דברים סתומים קשה ההבנה: 
 <strong>ובחיל.</strong> ענין עושר ורכוש כמו חילך וכל אוצרותיך (ירמיהו י״ז:ג׳): 
 <strong>כבד.</strong> ענין רבוי: 
 <strong>יקרה.</strong> תשובה:

### פסוק ו
 <strong>מרבית.</strong> מל׳ רבוי:

### פסוק י
 <strong>אלגומים.</strong> הוא הפוך מן אלמוגים והוא מין עץ יקר:

### פסוק יא
 <strong>מסלות.</strong> מל׳ מסילה ודרך:

### פסוק יד
 <strong>התרים.</strong> הוא מל׳ לתור את הארץ (במדבר י״ג:ט״ז) והם הסוחרים הקטנים המחפשים ומרגלים אחר סחורה לקנותה במקום הזול: 
 <strong>ופחות.</strong> שלטונים כמו פחת יהודה (חגי א):

### פסוק טו
 <strong>צנה.</strong> הוא כעין מלבוש מקיף את הגוף להציל ממכת חרב כמו כצנה רצון תעטרנו (תהלים ט): 
 <strong>שחוט.</strong> נמשך כמו חץ שחוט (ירמיהו ט׳:ז׳) ור״ל זהב טוב הנמשך כשעוה:

### פסוק טז
 <strong>מגנים.</strong> כלים עשוים לאחזם במלחמה להגן:

### פסוק יז
 <strong>שן.</strong> שן הפיל:

### פסוק יח
 <strong>מעלות.</strong> מדרגות: 
 <strong>וכבש.</strong> עשוי כעין גשר משופע ובמשנה רצין ועולין בכבש (יומא כב):

### פסוק כ
 <strong>סגור.</strong> הנסגר בכור הצורף להסיר הסיג:

### פסוק כא
 <strong>שנהבים.</strong> שן הפיל: 
 <strong>וקופים.</strong> שם חיה קוף ונזכר בדרז״ל (יומא כט): 
 <strong>ותוכים.</strong> הם העופות יפות הנוצות בחלוף הגוונים וקרויים טווס:

### פסוק כד
 <strong>ושלמות.</strong> מלבושים: 
 <strong>נשק.</strong> כלי זיין:

### פסוק כה
 <strong>אוריות.</strong> אבוסים כי אבוס בעליו (ישעיהו א׳:ג׳) תרגומו אוריא והוא מקום מאכל הבהמות:

### פסוק כז
 <strong>כשקמים.</strong> מין אילן תאנים: 
 <strong>בשפלה.</strong> בעמק:

### פסוק כט
 <strong>ובחזות.</strong> ענין מראות נבואה ור״ל בספר נבואות יעדו הוא עדו החוזה:


## פרק י
### פסוק יא
 <strong>העמיס.</strong> ענין הטענת משא כמו ויעמוס איש על חמורו (בראשית מ״ד:י״ג): 
 <strong>יסר.</strong> מכת יסורין: 
 <strong>בשוטים.</strong> ענין שרביט כמו שוט לסוס (משלי כו): 
 <strong>בעקרבים.</strong> הם מיני קוצים וכן ואל עקרבים אתה יושב (יחזקאל ב׳:ו׳):

### פסוק טו
 <strong>נסבה.</strong> מל׳ סבה והוא ענין הקפת הדבר והגורם לה:

### פסוק יח
 <strong>וירגמו.</strong> כן נקרא השלכת אבנים: 
 <strong>התאמץ.</strong> מל׳ אומץ וחוזק:

### פסוק יט
 <strong>ויפשעו.</strong> ענין מרידה וכן ויפשע מואב (מ״ב א):


## פרק יא
### פסוק יא
 <strong>נגידים.</strong> פקידים:

### פסוק יב
 <strong>צנות.</strong> מל׳ צנה והוא מכלי מלחמה: 
 <strong>ורמחים.</strong> כעין חנית:

### פסוק יד
 <strong>הזניחם.</strong> ענין עזיבה כמו זנח ה׳ מזבחו (איכה ב):

### פסוק יז
 <strong>ויאמצו.</strong> מל׳ אומץ וחוזק:

### פסוק יח
 <strong>ירימות.</strong> לא נזכר בבני דוד ואולי נזכר הוא בשמו האחר:

### פסוק כג
 <strong>ויפרץ.</strong> ענין התחזקות כמו מה פרצת (בראשית לח): 
 <strong>המון.</strong> ענין רבוי:


## פרק יב
### פסוק ב
 <strong>מעלו.</strong> פשעו ומרדו:

### פסוק ג
 <strong>לובים וגו׳.</strong> שמות עבו״ג הם:

### פסוק ז
 <strong>לפליטה.</strong> הצלה ושארית: 
 <strong>תתך.</strong> ענין יציקה והרקה כמו ותתך עלינו האלה (דניאל ט׳:י״א):

### פסוק י
 <strong>תחתיהם.</strong> במקומם: 
 <strong>והפקיד.</strong> מל׳ פקדון: 
 <strong>על יד.</strong> ביד:

### פסוק יא
 <strong>מדי.</strong> מתי ר״ל בכל עת וכן מדי עלותה (ש״א א): 
 <strong>תא.</strong> ענין חדר מה כמו והתא קנה אחד (יחזקאל מ):


## פרק יג
### פסוק ד
 <strong>צמרים.</strong> מל׳ גובה כמו צמרת הארז והוא הסעיף העולה למעלה מכולם (יחזקאל י״ז:ג׳):

### פסוק ז
 <strong>רקים.</strong> פחותים ורקים מכל מעלה: 
 <strong>בליעל.</strong> בלי עול, ר״ל שפרקו עול שמים: 
 <strong>ויתאמצו.</strong> התחזקו:

### פסוק ח
 <strong>המון.</strong> ענין רבוי ולתוספת ביאור אמר רב:

### פסוק ט
 <strong>למלא ידו.</strong> ענין חנוך כמו ומלאת את ידם (שמות כ״ח:מ״א):

### פסוק יא
 <strong>ומערכת.</strong> ענין סדור: 
 <strong>ונרותיה.</strong> כעין בזיכין והשמן והפתילה נתון בהם: 
 <strong>לבער.</strong> להדליק כמו ובער עליה הכהן (ויקרא ו):

### פסוק יט
 <strong>בנותיה.</strong> הכפרים הסמוכים לה:

### פסוק כ
 <strong>עצר.</strong> ענין עכבה:


## פרק יד
### פסוק ב
 <strong>ויגדע.</strong> ענין כריתה כמו שקמים גדעו (ישעיה ט):

### פסוק ו
 <strong>ונסב.</strong> ונסבב:

### פסוק ז
 <strong>ודורכי קשת.</strong> הדרך לדרוך הקשת ברגל למותחו היטב לירות למרחוק:

### פסוק ט
 <strong>צפתה.</strong> מל׳ צפיה והבטה:

### פסוק י
 <strong>נשענו.</strong> ענין תמיכה: 
 <strong>ההמון.</strong> רבוי עם: 
 <strong>אנוש.</strong> הוא שם משמות האדם המורה על חולשתו והוא מל׳ אנוש לשברך (ירמיה ל):

### פסוק יב
 <strong>וישאו.</strong> ולקחו:

### פסוק יד
 <strong>וישבו.</strong> מל׳ שביה:


## פרק טו
### פסוק ג
 <strong>מורה.</strong> מלמד:

### פסוק ו
 <strong>וכתתו.</strong> ענין שבירה ורציצה כמו וכתתו חרבותם (ישעיה ב): 
 <strong>הממם.</strong> ענין שבירה כמו והמם גלגל עגלתו (שם כח):

### פסוק ט
 <strong>נפלו.</strong> ענין הטיה כמו ותפל מעל הגמל (בראשית כ״ד:ס״ד) ור״ל נטו עצמם להיות תחת ממשלתו:


## פרק טז
### פסוק ב
 <strong>בדרמשק.</strong> היא דמשק האמור במלכים א׳:

### פסוק ג
 <strong>הפר.</strong> ענין בטול:

### פסוק ד
 <strong>אבל מים.</strong> היא אבל בית מעכה האמור במלכים א׳: 
 <strong>מסכנות.</strong> ערי אוצרות כמו ויבן ערי מסכנות (שמות א׳:י״א):

### פסוק ה
 <strong>וישבת.</strong> ענין בטול כמו שבת נוגש (ישעיה יד):

### פסוק ט
 <strong>משוטטות.</strong> ענין הנעה והרחיפה ממקום למקום כמו שוטטו בחוצות ירושלים (ירמיהו ה׳:א׳): 
 <strong>נסכלת.</strong> מל׳ סכלות ושטות:

### פסוק י
 <strong>בית המהפכת.</strong> הוא מל׳ כיפה בהיפוך אותיות והוא מקום מאסר כעין כיפה: 
 <strong>וירצץ.</strong> ענין שבירה כמו קנה רצוץ (ישעיה מב):

### פסוק יד
 <strong>כרה.</strong> חפר כמו בור כרה (תהילים ז׳:ט״ז): 
 <strong>וזנים.</strong> ר״ל מינים הרבה כי מהעוף למינהו (בראשית ז׳:י״ד) ת״א לזנוהי: 
 <strong>מרקחים.</strong> ענין ערבוב הבשמים וכן אשר ירקח כמוהו (שמות ל׳:ל״ג): 
 <strong>במרקחות.</strong> כן יקרא שם האומנות והאומן נקרא רוקח:


## פרק יז
### פסוק ב
 <strong>נציבים.</strong> פקידים:

### פסוק ח
 <strong>וטוב אדוניה.</strong> הוא שם איש אחד:

### פסוק יא
 <strong>הערביאים.</strong> שם אומה:

### פסוק יב
 <strong>בירניות.</strong> ארמונות וכן לא לאדם הבירה (דה״א כ״ט): 
 <strong>מסכנות.</strong> אוצרות:

### פסוק יז
 <strong>נושקי קשת.</strong> מזויינים בקשת:

### פסוק יח
 <strong>חלוצי צבא.</strong> מזויינים ללכת בצבא מלחמה:


## פרק יח
### פסוק א
 <strong>.</strong>:

### פסוק כא
 <strong>לרוח.</strong> ענין דבור הבאה בהפחת הרוח וכן וברוח שפתיו (ישעיה יא): 
 <strong>תוכל.</strong> מל׳ יכולת:

### פסוק כג
 <strong>הלחי.</strong> הוא מקום שאצל העין:

### פסוק כד
 <strong>הנך.</strong> הנה אתה:

### פסוק כו
 <strong>בית הכלא.</strong> בית האסורים:

### פסוק כט
 <strong>התחפש.</strong> ענין השתנות המלבוש כמו ויתחפש שאול (ש״א כח):


## פרק יט
### פסוק ג
 <strong>בערת.</strong> ענין הפנוי מן העולם וכן ובערתי אחרי בית ירבעם (מ״א י״ד):

### פסוק ז
 <strong>ומשא פנים.</strong> נקרא כן על כי החייב מתבייש ונופלים פניו להטות כלפי הקרקע וכמ״ש ולמה נפלו פניך (בראשית ד׳:ו׳) והמסביר לו פנים הוא כאלו נושא הפנים שנפלו:

### פסוק י
 <strong>תורה.</strong> מל׳ הוראה ולמוד: 
 <strong>יאשמו.</strong> מל׳ אשם וחטא:

### פסוק יא
 <strong>ושוטרים.</strong> הם הרודים ונוגשים לקיים דברי השופטים:


## פרק כ
### פסוק א
 <strong>.</strong>:

### פסוק יא
 <strong>גומלים.</strong> ענין תשלום שכר: 
 <strong>הורשתנו.</strong> מל׳ ירושה:

### פסוק טו
 <strong>תחתו.</strong> ענין פחד ושבר:

### פסוק כא
 <strong>החלוץ.</strong> האנשים המזוינים מכלי מלחמה: 
 <strong>החלו.</strong> התחילו:

### פסוק כה
 <strong>ורכוש.</strong> הוא שם כולל לזהב וכסף ומטלטלין: 
 <strong>וינצלו.</strong> ענין רקות כמו וינצלו את מצרים (שמות יב):

### פסוק כו
 <strong>נקהלו.</strong> נאספו כמו ויקהל משה (שם לה):

### פסוק לד
 <strong>אתחבר.</strong> כמו התחבר ובאה האל״ף במקום ה״א:


## פרק כא
### פסוק ג
 <strong>ולמגדנות.</strong> המלה ההיא יורה על דבר המשובח והמעולה בין בפירות בין בבגדים בין באבני יקר כמו ומגדנות נתן לאחיה (בראשית כ״ד:נ״ג): 
 <strong>מצורות.</strong> ענין מבצר:

### פסוק ז
 <strong>ולא אבה.</strong> ולא רצה:

### פסוק ח
 <strong>פשע.</strong> מרד:

### פסוק טז
 <strong>ויער.</strong> מל׳ התעוררות: 
 <strong>רוח.</strong> ענין רצון כמו הנני נותן בו רוח (מ״ב יט):


## פרק כב
### פסוק א
 <strong>בערבים.</strong> הבי״ת הוא במקום מ״ם כמו והנותר בבשר ובלחם (ויקרא ח׳:ל״ב) ומשפטו מבשר ומלחם:

### פסוק ה
 <strong>הרמים.</strong> כמו הארמים באלף:

### פסוק ז
 <strong>תבוסת.</strong> מל׳ בסיסה ורמיסה כמו כפגר מובס (ישעיה יד):

### פסוק ט
 <strong>מתחבא.</strong> מסתתר:


## פרק כג
### פסוק א
 <strong>לעזריה.</strong> את עזריה:

### פסוק ד
 <strong>הספים.</strong> הוא בית האספים האמור בדה״א ובמ״ב נאמר בשער אחר הרצים והיא היא:

### פסוק ז
 <strong>והקיפו.</strong> וסבבו:

### פסוק ח
 <strong>פטר.</strong> הוא חלוף החיוב וכן בלשכות פטורים (דה״א ט): 
 <strong>המחלקות.</strong> המשמרות הנחלקים לחלקים:

### פסוק ט
 <strong>השלטים.</strong> הם כעין מגינים:

### פסוק י
 <strong>שלחו.</strong> חרבו כמו בשלח יעבורו (איוב לג): 
 <strong>מכתף.</strong> מעבר:

### פסוק יד
 <strong>השדרות.</strong> כמו הסדרות בסמ״ך והוא מל׳ סדור ועריכה וכמו שהחיל המסודר נקראים מערכות כן יקראו סדרות:

### פסוק טו
 <strong>מבוא.</strong> מל׳ ביאה:

### פסוק יז
 <strong>ויתצוהו.</strong> מל׳ נתיצה ושבירה: 
 <strong>צלמיו.</strong> מל׳ צורה ודמות: 
 <strong>מתן.</strong> כן שמו:

### פסוק יח
 <strong>פקדות.</strong> ממונים:

### פסוק כ
 <strong>האדירים.</strong> ר״ל השרים:

### פסוק כא
 <strong>שקטה.</strong> נחה:


## פרק כד
### פסוק ה
 <strong>מדי.</strong> מתי ר״ל בכל עת שנה ושנה כמו מדי עלותה (ש״א א):

### פסוק ו
 <strong>משאת.</strong> ענין דורון ותשורה כמו ארוחה ומשאת (ירמיה מ):

### פסוק ז
 <strong>פרצו.</strong> שברו:

### פסוק ח
 <strong>ארון.</strong> ארגז:

### פסוק יא
 <strong>אל פקדת.</strong> כמו בפקדת וכן ואל הארון (שמות כה) ומשפטו ובהארון ופקדת הוא ענין צואה כמו והוא פקד עלי (לקמן לז): 
 <strong>ויערו.</strong> ענין שפיכה והרקה כמו ותער כדה (בראשית כד):

### פסוק יג
 <strong>ארוכה.</strong> הוא ענין רפואה ובא בדרך השאלה על חיזוק הבנין וכן כי עלתה ארוכה לחומת ירושלים (נחמיה ד): 
 <strong>ויאמצהו.</strong> מל׳ אמוץ וחוזק:

### פסוק יד
 <strong>וככלותם.</strong> כהשלימם: 
 <strong>והעלות.</strong> היא יד המכתשת וקרויה כן ע״ש שמעלין ומורידין אותה בעת הכתישה וכן בתוך הריפות בעלי (משלי כ״ז:כ״ב):

### פסוק כד
 <strong>במצער.</strong> במעט כמו והיא מצער (בראשית יט):

### פסוק כה
 <strong>התקשרו.</strong> עשו קשר אגודת מרידה:

### פסוק כו
 <strong>זבד.</strong> ובמ״ב נאמר יתבד ובשתי השמות היה נקרא וכן כאן שמרית ושם שומר:

### פסוק כז
 <strong>ירב.</strong> מל׳ רבוי:


## פרק כה
### פסוק יב
 <strong>שבו.</strong> מל׳ שביה:

### פסוק יג
 <strong>ויפשטו.</strong> מל׳ התפשטות ופזור כדרך הנלחמים ושוללים:

### פסוק יז
 <strong>לך.</strong> ענינו כמו לכה בה״א:

### פסוק יח
 <strong>החוח.</strong> הוא מין קוצים כמו כשושנה בין החוחים (ש״ה ב): 
 <strong>ותרמוס.</strong> ענין דריכה ברגל:

### פסוק יט
 <strong>ונשאך לבך.</strong> ענין התרוממות וגאוה: 
 <strong>תתגרה.</strong> מל׳ תגר ומחלוקת וכן אל תתגר בם (דברים ב׳:ה׳):

### פסוק כג
 <strong>שער הפונה.</strong> הוא שער הפנה הנאמר במ״ב כי השער העומד בפנה הוא פונה לכאן ולכאן:

### פסוק כד
 <strong>התערובות.</strong> מל׳ ערבין ומשכון כמו מה הערבון (בראשית לח):


## פרק כו
### פסוק ט
 <strong>המקצוע.</strong> הזויות כמו לשני המקצעות (שמות כו):

### פסוק י
 <strong>ובשפלה.</strong> בעמק: 
 <strong>אכרים.</strong> הם עובדי האדמה בחרישה כמו וקראו אכר אל אבל (עמוס ה׳:ט״ז): 
 <strong>וכורמים.</strong> עובדי הכרמים: 
 <strong>ובכרמל.</strong> ענין גבעות שמנים וטובים כמו ורעה הכרמל והבשן (ירמיהו נ׳:י״ט):

### פסוק יד
 <strong>ויכן.</strong> מל׳ הכנה: 
 <strong>וכובעים.</strong> עשוים הם מברזל ישימו על הראש להגן ממכת חרב: 
 <strong>ושריונות.</strong> כעין מלבוש מברזל ילבשו במלחמה להגן:

### פסוק טו
 <strong>הפנות.</strong> המה כעין מגדלים כמו ועל הפנות הגבוהות (צפניה א׳:ט״ז): 
 <strong>לירוא.</strong> להשליך כמו ירה בים (שמות טו):

### פסוק טז
 <strong>וימעל.</strong> ענין חטא ופשע:

### פסוק יט
 <strong>ויזעף.</strong> ענין כעס: 
 <strong>מקטרת.</strong> כן יקרא המחתה כשהיא עם הקטרת ונכונה להקטיר:

### פסוק כ
 <strong>נדחף.</strong> מל׳ דחיפה ומהירות היציאה:

### פסוק כא
 <strong>נגזר.</strong> נכרת:


## פרק כז
### פסוק ג
 <strong>העופל.</strong> שם מגדל וכן ויבא אל העופל (מ״ב ה):

### פסוק ד
 <strong>ובחרשים.</strong> ביערות כמו וחרש מצל (יחזקאל ל״א:ג׳) ור״ל סעיף: 
 <strong>ברניות.</strong> ארמונות וכן לא לאדם הבירה (דה״א כט):

### פסוק ה
 <strong>השיבו.</strong> לפי ששלחו שלשה פעמים לזה אמר השיבו ר״ל שלחו והשיבו ושלחו:


## פרק כח
### פסוק ב
 <strong>מסכות.</strong> פסילים יצוקים ממתכת וכן אלהי מסכה (שמות לד):

### פסוק ג
 <strong>ויבער.</strong> ענין שרפה: 
 <strong>הוריש.</strong> גרש:

### פסוק ז
 <strong>נגיד הבית.</strong> פקיד הבית: 
 <strong>משנה המלך.</strong> שני למלך:

### פסוק י
 <strong>לכבוש.</strong> לאחוז בחזקה כמו ותכבשו אותם (ירמיה לד):

### פסוק יד
 <strong>החלוץ.</strong> אנשי המלחמה המזויינים:

### פסוק טו
 <strong>נקבו.</strong> נתפרשו כמו ונוקב שם (ויקרא כד): 
 <strong>ויחזיקו.</strong> אחזו: 
 <strong>וינהלום.</strong> ענין הנהגה כמו אתנהלה לאטי (בראשית לג): 
 <strong>כושל.</strong> ענין תשות כח כמו כשל כח הסבל (נחמיה ד׳:ד׳): 
 <strong>עיר התמרים.</strong> על שם שגדל בה תמרים הרבה:

### פסוק יט
 <strong>הפריע.</strong> ענין גלוי כמו ופרע את ראש האשה (במדבר ה׳:י״ח):

### פסוק כ
 <strong>תלגת פלנאסר.</strong> הוא תגלת פלסר האמור במ״ב: 
 <strong>ויצר.</strong> מלשון צר ודוחק:

### פסוק כד
 <strong>ויקצץ.</strong> ענין חיתוך וכריתה כמו ויקצץ פתילים (שמות לט): 
 <strong>פנה.</strong> זויות:


## פרק כט
### פסוק ה
 <strong>התקדשו.</strong> הטהרו: 
 <strong>הנדה.</strong> מל׳ נדידה:

### פסוק ו
 <strong>עורף.</strong> הוא אחורי הפנים:

### פסוק ח
 <strong>לזעוה.</strong> מל׳ זיע וחרדה כמו ונתתים לזעוה (ירמיה טו): 
 <strong>לשמה.</strong> לתמהון: 
 <strong>ולשרקה.</strong> כן יקרא הקול הנעשה בקבוץ השפתים ודרך בני אדם לעשותם על דבר חשוב שנחרב וכן ושמתי את העיר הזאת לשמה ולשרקה (שם יט):

### פסוק יא
 <strong>תשלו.</strong> ענין שכחה ושגגה כמו על השל (ש״ב ו):

### פסוק יז
 <strong>ויחלו.</strong> התחילו:

### פסוק יט
 <strong>הזניח.</strong> ענין עזיבה כמו זנח ה׳ מזבחו (איכה ב):

### פסוק כא
 <strong>וצפירי עזים.</strong> ושעירי עזים וכן צפירי חטאת (עזרא ח): 
 <strong>במצלתים וגו׳.</strong> שמות מיני כלי זמר:

### פסוק כז
 <strong>החל.</strong> התחיל:

### פסוק כט
 <strong>כרעו.</strong> נפלו על ברכיהם:

### פסוק ל
 <strong>ויקדו.</strong> ענין כפיפת הקדקוד:

### פסוק לא
 <strong>ויען.</strong> ענין הרמת הקול כמו וענו הלוים וכו׳ קול רם (דברים כ״ז:י״ד):

### פסוק לד
 <strong>להפשיט.</strong> להסיר העור:

### פסוק לה
 <strong>בחלבי.</strong> עם חלבי כמו הרק אך במשה (במדבר י״ב:ב׳) ומשפטו עם משה: 
 <strong>ותכין.</strong> מל׳ הכנה:


## פרק ל
### פסוק ו
 <strong>הרצים.</strong> ההולכים במרוצה ורדיפה: 
 <strong>באגרות.</strong> בספרים: 
 <strong>הפליטה.</strong> ענין הצלה:

### פסוק ז
 <strong>לשמה.</strong> לתמהון:

### פסוק ח
 <strong>אל תקשו.</strong> הוא ענין מליצה כאלו נתקשה העורף עד שא״א להחזיר הפנים מול ה׳ ואמר מעתה אל תקשו והחזירו פניכם אל ה׳:

### פסוק יב
 <strong>יד האלהים.</strong> כח האלהים:

### פסוק טו
 <strong>נכלמו.</strong> ענין בושה:

### פסוק יח
 <strong>מרבית.</strong> מל׳ רבוי:

### פסוק כ
 <strong>וירפא.</strong> ענין כפרה כי החטא הוא חולי הנפש ותחשב הכפרה לרפואה וכן רפאה נפשי כי חטאתי לך (תהילים מ״א:ה׳):

### פסוק כד
 <strong>הרים.</strong> הפריש כמו ויקחו לי תרומה (שמות כ״ה:ב׳):

### פסוק כז
 <strong>למעון.</strong> ענין מדור כמו השקיפה ממעון קדשך (דברים כ״ו:ט״ו):


## פרק לא
### פסוק א
 <strong>ויגדעו.</strong> ענין כריתה כמו גדע בחרי אף (איכה ב):

### פסוק ג
 <strong>ומנת.</strong> ענין תשורה כמו ומשלוח מנות (אסתר ט): 
 <strong>מן רכושו.</strong> מן נכסיו:

### פסוק ה
 <strong>וכפרוץ.</strong> ענין חוזק כמו מה פרצת (בראשית לח): 
 <strong>תירוש.</strong> יין: 
 <strong>יצהר.</strong> שמן:

### פסוק ו
 <strong>ערמות.</strong> צבורים כמו בקצה הערמה (רות ג׳:ז׳) והכפל יורה על הרבוי:

### פסוק י
 <strong>ההמון.</strong> ענין רבוי:

### פסוק יב
 <strong>נגיד.</strong> פקיד וממונה: 
 <strong>משנה.</strong> שני לו:

### פסוק יט
 <strong>מגרש עריהם.</strong> כן נקראת ערי הכהנים והלוים ע״ש שהיה לכולם מגרש סביב והם בתים חוץ לחומה כאלו נגרשו מן העיר: 
 <strong>נקבו.</strong> נתפרשו:

### פסוק כא
 <strong>החל.</strong> התחיל:


## פרק לב
### פסוק א
 <strong>ויחן.</strong> מל׳ חניה והשכנה: 
 <strong>לבקעם.</strong> ר״ל לשבור ולפתוח החומות:

### פסוק ג
 <strong>העינות.</strong> המעינות כמו עין הקורא (שופטים טו):

### פסוק ד
 <strong>השוטף.</strong> כן יקרא מרוצת המים בחזקה:

### פסוק ה
 <strong>המלוא.</strong> מקום מוכן לאסיפת העם כמו קראו אחריך מלא (ירמיה יב): 
 <strong>שלח.</strong> קבוצת חרב כמו ואיש שלחו בידו (לעיל כג):

### פסוק ז
 <strong>תחתו.</strong> ענין פחד ושבר: 
 <strong>ההמון.</strong> רבוי העם: 
 <strong>רב.</strong> גדול וחזק:

### פסוק י
 <strong>במצור.</strong> מל׳ צר ומצוק:

### פסוק טו
 <strong>ישיא.</strong> ענין הסתה כמו הנחש השיאני (בראשית ג׳):

### פסוק יח
 <strong>ולבהלם.</strong> מל׳ בהלה:

### פסוק כא
 <strong>ויכחד.</strong> ענין כריתה כמו ותכחד מן הארץ (שמות ט):

### פסוק כב
 <strong>וינהלם.</strong> ענין הנהגה בנחת כמו על מי מנוחות ינהלני (תהילים כ״ג:ב׳):

### פסוק כג
 <strong>ומגדנות.</strong> המלה ההיא יורה על דבר המעולה בין בפירות בין בבגדים בין באבני יקר:

### פסוק כח
 <strong>ומסכנות.</strong> מקום אוצרות וכן ויבן ערי מסכנות (שמות א׳:י״א): 
 <strong>וארות.</strong> הם מקומות אשר יאכילו שם הבהמות כי אבוס בעליו (ישעיה א) תרגומו אוריה דמרוהי: 
 <strong>ועדרים.</strong> כן יקראו קבוצת המקנה:

### פסוק לא
 <strong>במליצי.</strong> השליח נקרא מליץ כי מביא דברי המשלח אל מי שנשלח אליו והוא מל׳ כי המליץ בינותם (בראשית מ״ב:כ״ג):

### פסוק לג
 <strong>במעלה.</strong> במקום מעולה ומכובד:


## פרק לג
### פסוק ב
 <strong>הוריש.</strong> גרש:

### פסוק ג
 <strong>צבא השמים.</strong> כוכבים ומזלות:

### פסוק ז
 <strong>הסמל.</strong> צורה מה וכן סמל הקנאה (יחזקאל ח):

### פסוק ט
 <strong>ויתע.</strong> הוליך אותם בדרך תועה:

### פסוק י
 <strong>הקשיבו.</strong> ענין שמיעה:

### פסוק יא
 <strong>בחוחים.</strong> הוא טבעת המשימים בלחיי החיה להוליכה בע״כ כמו ונתתי חחים בלחייך (שם לא) ואמר בל׳ מליצה ושאלה: 
 <strong>בנחשתים.</strong> שלשלאות של נחושת:

### פסוק יב
 <strong>וכהצר.</strong> מל׳ צרה: 
 <strong>חלה.</strong> ענין תפלה כמו חל נא (מ״א יג):

### פסוק יג
 <strong>ויעתר.</strong> קבל התפלה כמו ויעתר לו ה׳ (בראשית כה):

### פסוק יד
 <strong>נחל.</strong> בעמק:

### פסוק יט
 <strong>חוזי.</strong> כן היה שם נביא:

### פסוק כ
 <strong>ביתו.</strong> בביתו:

### פסוק כג
 <strong>אשמה.</strong> פשע ועון:

### פסוק כד
 <strong>ויקשרו.</strong> ענין מרידה:


## פרק לד
### פסוק ג
 <strong>החל.</strong> התחיל:

### פסוק ד
 <strong>והחמנים.</strong> צורת חמה: 
 <strong>גדע.</strong> כרת: 
 <strong>והדק.</strong> מל׳ דק: 
 <strong>ויזרוק.</strong> השליך:

### פסוק ז
 <strong>כתת.</strong> ענין שבר ורציצה:

### פסוק ט
 <strong>שומרי הסף.</strong> והם השוערים כי סף היא ענין מזוזה כמו וסף השער (יחזקאל מ):

### פסוק י
 <strong>על יד.</strong> ביד: 
 <strong>לבדוק.</strong> לתקן הבדק והוא מקום השבור וההרוס ונקרא בדק ע״ש שבודקין ומחפשין אחריו:

### פסוק יב
 <strong>מופקדים.</strong> ממונים: 
 <strong>לנצח.</strong> מל׳ נצחון וחוזק ור״ל לנגוש בחזקה:

### פסוק יג
 <strong>הסבלים.</strong> ענין טעינת משא:

### פסוק יז
 <strong>ויתיכו.</strong> ענין היציקה ע״י האש כמו כהתוך כסף (שם לב):

### פסוק כ
 <strong>עבדון.</strong> ובמ״ב נאמר עכבור ובשתי השמות היה נקרא:

### פסוק כא
 <strong>נתכה.</strong> ענין יציקה והרקה כמו ותתך עלינו האלה (דניאל ט׳:י״א):

### פסוק כב
 <strong>תקהת בן חסרה.</strong> ובמ״ב נאמר תקוה בן חרחס, והוא הוא:

### פסוק כד
 <strong>האלות.</strong> הקללות:

### פסוק כה
 <strong>תתך.</strong> ענין יציקה והרקה: 
 <strong>תכבה.</strong> מל׳ כבוי והוא מושאל מכבוי האש:

### פסוק כז
 <strong>רך לבבך.</strong> הוא הפוך מקשה הלב:

### פסוק כח
 <strong>אוסיפך.</strong> ונאספת ענין הכנסה כמו ואין איש מאסף אותי (שופטים י״ט:י״ח):


## פרק לה
### פסוק ה
 <strong>לפלגות.</strong> לחלקים כמו בימיו נפלגה הארץ (בראשית י׳:כ״ה):

### פסוק ז
 <strong>וירם.</strong> והפריש:

### פסוק יג
 <strong>בסירות.</strong> קדרות: 
 <strong>ובדודים.</strong> מל׳ דוד ויורה: 
 <strong>ובצלחות.</strong> כעין קדרה וכן את הצלחת (מ״ב כא):

### פסוק כ
 <strong>נכו.</strong> ת״י חגירא והוא מענין שבירה וכן נכה רגלים (ש״ב ד):

### פסוק כב
 <strong>התחפש.</strong> ענין לבישת בגדים משונים מבגדים שרגיל בהם ודוגמתו התחפש ובוא במלחמה (לעיל יח):

### פסוק כג
 <strong>ויורו.</strong> וישליכו: 
 <strong>היורים.</strong> רובה קשת:


## פרק לו
### פסוק יג
 <strong>ויאמץ.</strong> חיזק:

### פסוק טו
 <strong>מעונו.</strong> מדורו כמו השקיפה ממעון קדשך (דברים כ״ו:ט״ו) (טז) מלעיבים. ענין לעג כי והייתי בעיניו כמתעתע (בראשית כ״ז:י״ב) ת״א כמתלעב: 
 <strong>במלאכי.</strong> בשלוחי:

### פסוק יז
 <strong>וישש.</strong> כמו וישיש והוא רב הימים מאד כמו גם שב גם ישיש בנו (איוב ט״ו:י׳) והוא מל׳ יש ר״ל עמד בו הישות ימים רבים:

### פסוק כא
 <strong>למלאות.</strong> ענין השלמה: 
 <strong>רצתה.</strong> מל׳ רצוי ופיוס: 
 <strong>שבתותיה.</strong> ענין בטול עבודה כמו שבת נוגש (ישעיה יד): 
 <strong>שבתה.</strong> בטלה ונחה מן עבודה:

### פסוק כב
 <strong>העיר.</strong> מל׳ התעוררות: 
 <strong>רוח.</strong> רצון כמו הנני נותן בו רוח (מ״ב יט): 
 <strong>ויעבר קול.</strong> ענין הכרזה כמו ויעבירו קול (שמות לז):

