<h1>מצודת ציון על דברי הימים ב</h1>
רבי דוד אלטשולר
<h1>פרק א</h1>
<h2>פסוק ט</h2>
<b>יאמן.</b> מל׳ אמנה וקיום:
<h2>פסוק יא</h2>
<b>יען.</b> בעבור: 
<b>נכסים.</b> הוא כולל למטלטלין ומקנה ושדות:
<h2>פסוק טו</h2>
<b>כשקמים.</b> מין אילני תאנים:
<h2>פסוק טז</h2>
<b>ומקוא.</b> התרגום לא תרגם מלת מקוא ולזה נראה כי קוא שם מקום והמ״ם הוא במקום מן: 
<b>במחיר.</b> ענין ערך הדבר ושויו כמו אקנה מאיתך במחיר (ש״ב כ״ד):
<h1>פרק ב</h1>
<h2>פסוק א</h2>
<b>סבל.</b> נושא משא כמו והנושא בסבל (נחמיה ד): 
<b>חוצב.</b> כן יקרא כריתת האבן: 
<b>ומנצחים.</b> מל׳ נצחון ונגישה:
<h2>פסוק ה</h2>
<b>יעצר.</b> ענין עכבה וכן נעצר כח (דה״א כט): 
<b>יכלכלהו.</b> ענין החזקה כמו אלפים בת יכיל (מ״א ז):
<h2>פסוק ו</h2>
<b>ובארגון.</b> הוא ארגמן וכן תרגומו: 
<b>וכרמיל.</b> הוא תולעת שני: 
<b>לפתח פתוחים.</b> ענין חתירת הצורות באבנים כמו פתוחי חותם (שמות כח):
<h2>פסוק ז</h2>
<b>ואלגומים.</b> הוא הפוך מן אלמוגים האמור במ״א והוא מין עץ יקר וחשוב:
<h2>פסוק ט</h2>
<b>כורים.</b> שם מדה של שלשים סאין: 
<b>בתים.</b> בת היא מדת הלח מחזקת שלשה סאין:
<h2>פסוק יג</h2>
<b>ובבוץ.</b> הוא פשתן: 
<b>רפסדות.</b> הם דוברות האמור במלכים א׳ והם הקורות הקשורות יחד להשיטם במים אל מקומם הנרצה ולשון רפסודות הוזכר בתלמוד ירושלמי (ברכות פרק ד׳):
<h2>פסוק יז</h2>
<b>מנצחים.</b> מל׳ נצחון והתגברות ונגישה: 
<b>ויחל.</b> מל׳ התחלה:
<h1>פרק ג</h1>
<h2>פסוק ה</h2>
<b>חפה.</b> ענין צפוי וכסוי: 
<b>ושרשרות.</b> שלשלאות:
<h2>פסוק ו</h2>
<b>פרוים.</b> שם מקום ורז״ל אמרו שדומה לדם הפרים (יומא מה):
<h2>פסוק ז</h2>
<b>ויחף.</b> ענין צפוי: 
<b>כרובים.</b> תרגום של נער הוא רביא כי פרצוף תינוק להם:
<h2>פסוק י</h2>
<b>צעצעים.</b> כמו צאצאים באל״ף והוא מל׳ הצאצאים והצפיעות (ישעיה כב) ותרגומו בניא ובני בניא ואף כי אמר כרובים אמר לתוספת ביאור מעשה צעצועים:
<h1>פרק ד</h1>
<h2>פסוק ב</h2>
<b>וקו.</b> חבל:
<h2>פסוק ה</h2>
<b>יכיל.</b> יחזיק כמו קטן מהכיל (מ״א ח):
<h2>פסוק ו</h2>
<b>כיורים.</b> כעין דוד ולה דדים המריקים מים: 
<b>ידיחו.</b> ענין שטיפה:
<h2>פסוק יא</h2>
<b>הסירות.</b> כעין קדרה כמו והיו הסירות בבית ה׳ (זכריה י״ד:כ׳): 
<b>היעים.</b> מכבדות לגרף הדשן והוא מל׳ ויעה ברד (ישעיה כח):
<h2>פסוק יב</h2>
<b>והגלות.</b> כן יקרא חלק התחתון מן הכותרת על כי מעשהו כספל והוא מל׳ וגולה על ראשה (זכריה ד׳:ב׳): 
<b>והשבכות.</b> כן יקרא חלק העליון מן הכותרת על כי מעשהו כעין שבכה ורשת:
<h2>פסוק יג</h2>
<b>על פני.</b> ר״ל בגבהם ועל כי פני האדם הוא בגובהו נקרא הגובה על פני בל׳ שאלה:
<h2>פסוק יד</h2>
<b>המכנות.</b> מל׳ כן ובסיס:
<h2>פסוק טז</h2>
<b>מרוק.</b> זכה ובהירה כמו מרקו הרמחים (ירמיה מו):
<h2>פסוק יז</h2>
<b>בככר.</b> במישור: 
<b>צרדתה.</b> ובמ״א נאמר צרתן ובשתי השמות נקראה:
<h2>פסוק כ</h2>
<b>ונרתיהם.</b> הם העשויים כעין בזיכים ובהם השמן והפתילה: 
<b>לבערם.</b> מל׳ הבערה והדלקה: 
<b>הדביר.</b> זהו בית קה״ק: 
<b>סגור.</b> הנסגר בכור הצורף לטהרו מסיג:
<h2>פסוק כא</h2>
<b>והפרח.</b> כעין פרחי אילן הנעשים במנורה כמ״ש בתורה: 
<b>והמלקחים.</b> הצבתים שבהם לוקחים הפתילה למושכה ולהושיבה במקומה: 
<b>מכלות.</b> מל׳ כל:
<h2>פסוק כב</h2>
<b>והמזמרות.</b> כלי הזמר: 
<b>והכפות.</b> הבזיכין שבהם הלבינה הנתון על מערכת לחם הפנים: 
<b>והמחתות.</b> הכלים העשוים לחתות ולשאוב בו האש על הקטרת:
<h1>פרק ה</h1>
<h2>פסוק ו</h2>
<b>הנועדים.</b> מל׳ וועד ואסיפה כמו הנועדים על ה׳ (במדבר טז): 
<b>עליו.</b> כמו אליו:
<h2>פסוק ח</h2>
<b>בדיו.</b> מוטות עשויים לשאת בהם את הארון:
<h2>פסוק יג</h2>
<b>ענן.</b> הוא כעין עשן:
<h1>פרק ו</h1>
<h2>פסוק ב</h2>
<b>זבול.</b> מדור כמו מזבול קדשך (ישעיה סג): 
<b>ומכון.</b> מל׳ הכנה:
<h2>פסוק ט</h2>
<b>מחלציך.</b> הם המתנים והוא כינוי לאבר המשגל על כי הוא סמוך להם:
<h2>פסוק י</h2>
<b>ויקם.</b> קיים:
<h2>פסוק יג</h2>
<b>ויברך.</b> ענין כריעה ולתוספת ביאור אמר על ברכיו:
<h2>פסוק טו</h2>
<b>מלאת.</b> ענין השלמה:
<h2>פסוק יז</h2>
<b>יאמן.</b> מל׳ האמנה וקיום:
<h2>פסוק יח</h2>
<b>האמנם.</b> אמנם הוא ענין אמת והיא בה״א התמיהה: 
<b>יכלכלוך.</b> ענין החזקה כמו שלשת אלפים יכיל (לעיל ד): 
<b>אף כי.</b> הוא ענין ק״ו וכ״ש:
<h2>פסוק כב</h2>
<b>ונשא.</b> ענין חוב כמו כאשר נושא בו (ישעיהו כ״ד:ב׳): 
<b>אלה.</b> קללת השבועה כמו בשבועת האלה (במדבר ה):
<h2>פסוק כו</h2>
<b>בהעצר.</b> ענין מניעה: 
<b>תענם.</b> מל׳ עניה והשבה:
<h2>פסוק כז</h2>
<b>תורם.</b> תלמדם כמו יורה דעה (ישעיה כח):
<h2>פסוק כח</h2>
<b>שדפון.</b> ענין לקות הזרע עד לא נגמר הבשול: 
<b>ירקון.</b> הכספת פני התבואה ונהפך למראה ירקון: 
<b>וחסיל.</b> מין ארבה: 
<b>יצר.</b> מל׳ מצור: 
<b>מחלה.</b> מל׳ חולי:
<h2>פסוק לב</h2>
<b>הנטויה.</b> מלשון הטיה:
<h2>פסוק לו</h2>
<b>ואנפת.</b> ענין כעס כמו כי אנפת בי (שם יב): 
<b>ושבום.</b> מלשון שביה:
<h2>פסוק לז</h2>
<b>והשיבו.</b> מל׳ השבה: 
<b>נשבו שם.</b> מל׳ שביה:
<h2>פסוק מ</h2>
<b>קשובות.</b> ענין שמיעה כמו ואין קשב (מ״א יח):
<h2>פסוק מא</h2>
<b>עזך.</b> ענין חוזק:
<h1>פרק ז</h1>
<h2>פסוק ג</h2>
<b>הרצפה.</b> הקרקע הרצופה במצע אבנים וכן על רצפת בהט ושש (אסתר א׳:ו׳):
<h2>פסוק ה</h2>
<b>ויחנכו.</b> התחלת הדבר לעמוד בה משם והלאה קרוי חנוך בלשון מקרא:
<h2>פסוק ז</h2>
<b>להכיל.</b> להחזיק:
<h2>פסוק יג</h2>
<b>אעצור.</b> ענין מניעה: 
<b>חגב.</b> מין ארבה:
<h2>פסוק טו</h2>
<b>קשובות.</b> שומעות:
<h2>פסוק כ</h2>
<b>ונתשתים.</b> ענין עקירה כמו לנתוש ולנתוץ (ירמיה א): 
<b>ולשנינה.</b> ענין התמדת הדבור כמו ושננתם לבניך (דברים ו):
<h2>פסוק כא</h2>
<b>ישום.</b> ענין תמהון כמו ישום וישרוק (ירמיה יט):
<h1>פרק ח</h1>
<h2>פסוק ד</h2>
<b>ערי המסכנות.</b> ערי אוצרות וכן ויבן ערי מסכנות (שמות א׳:י״א):
<h2>פסוק ה</h2>
<b>ערי מצור.</b> ערי מבצר נקראת ערי מצור על כי אין לבוא בהן כ״א יצורו עליהן מסביב לבלתי תת יוצא ובא להביא מזון ומים:
<h2>פסוק ו</h2>
<b>חשק.</b> ענין תאוה: 
<b>ובלבנון.</b> כן שם היער:
<h2>פסוק ח</h2>
<b>כלום.</b> מלשון כליון:
<h2>פסוק ט</h2>
<b>שלישיו.</b> גבוריו:
<h2>פסוק י</h2>
<b>הנצבים.</b> הממונים כמו נציב פלשתים (ש״א י״ג): 
<b>הרודים.</b> ענין ממשלה כמו רדה בקרב אויביך (תהילים ק״י:ב׳):
<h2>פסוק יד</h2>
<b>מחלקות.</b> מלשון חלק ור״ל המשמרות:
<h2>פסוק יח</h2>
<b>אניות.</b> ספינות:
<h1>פרק ט</h1>
<h2>פסוק א</h2>
<b>לנסות.</b> מלשון נסיון: 
<b>בחידות.</b> דברים סתומים קשה ההבנה: 
<b>ובחיל.</b> ענין עושר ורכוש כמו חילך וכל אוצרותיך (ירמיהו י״ז:ג׳): 
<b>כבד.</b> ענין רבוי: 
<b>יקרה.</b> תשובה:
<h2>פסוק ו</h2>
<b>מרבית.</b> מל׳ רבוי:
<h2>פסוק י</h2>
<b>אלגומים.</b> הוא הפוך מן אלמוגים והוא מין עץ יקר:
<h2>פסוק יא</h2>
<b>מסלות.</b> מל׳ מסילה ודרך:
<h2>פסוק יד</h2>
<b>התרים.</b> הוא מל׳ לתור את הארץ (במדבר י״ג:ט״ז) והם הסוחרים הקטנים המחפשים ומרגלים אחר סחורה לקנותה במקום הזול: 
<b>ופחות.</b> שלטונים כמו פחת יהודה (חגי א):
<h2>פסוק טו</h2>
<b>צנה.</b> הוא כעין מלבוש מקיף את הגוף להציל ממכת חרב כמו כצנה רצון תעטרנו (תהלים ט): 
<b>שחוט.</b> נמשך כמו חץ שחוט (ירמיהו ט׳:ז׳) ור״ל זהב טוב הנמשך כשעוה:
<h2>פסוק טז</h2>
<b>מגנים.</b> כלים עשוים לאחזם במלחמה להגן:
<h2>פסוק יז</h2>
<b>שן.</b> שן הפיל:
<h2>פסוק יח</h2>
<b>מעלות.</b> מדרגות: 
<b>וכבש.</b> עשוי כעין גשר משופע ובמשנה רצין ועולין בכבש (יומא כב):
<h2>פסוק כ</h2>
<b>סגור.</b> הנסגר בכור הצורף להסיר הסיג:
<h2>פסוק כא</h2>
<b>שנהבים.</b> שן הפיל: 
<b>וקופים.</b> שם חיה קוף ונזכר בדרז״ל (יומא כט): 
<b>ותוכים.</b> הם העופות יפות הנוצות בחלוף הגוונים וקרויים טווס:
<h2>פסוק כד</h2>
<b>ושלמות.</b> מלבושים: 
<b>נשק.</b> כלי זיין:
<h2>פסוק כה</h2>
<b>אוריות.</b> אבוסים כי אבוס בעליו (ישעיהו א׳:ג׳) תרגומו אוריא והוא מקום מאכל הבהמות:
<h2>פסוק כז</h2>
<b>כשקמים.</b> מין אילן תאנים: 
<b>בשפלה.</b> בעמק:
<h2>פסוק כט</h2>
<b>ובחזות.</b> ענין מראות נבואה ור״ל בספר נבואות יעדו הוא עדו החוזה:
<h1>פרק י</h1>
<h2>פסוק יא</h2>
<b>העמיס.</b> ענין הטענת משא כמו ויעמוס איש על חמורו (בראשית מ״ד:י״ג): 
<b>יסר.</b> מכת יסורין: 
<b>בשוטים.</b> ענין שרביט כמו שוט לסוס (משלי כו): 
<b>בעקרבים.</b> הם מיני קוצים וכן ואל עקרבים אתה יושב (יחזקאל ב׳:ו׳):
<h2>פסוק טו</h2>
<b>נסבה.</b> מל׳ סבה והוא ענין הקפת הדבר והגורם לה:
<h2>פסוק יח</h2>
<b>וירגמו.</b> כן נקרא השלכת אבנים: 
<b>התאמץ.</b> מל׳ אומץ וחוזק:
<h2>פסוק יט</h2>
<b>ויפשעו.</b> ענין מרידה וכן ויפשע מואב (מ״ב א):
<h1>פרק יא</h1>
<h2>פסוק יא</h2>
<b>נגידים.</b> פקידים:
<h2>פסוק יב</h2>
<b>צנות.</b> מל׳ צנה והוא מכלי מלחמה: 
<b>ורמחים.</b> כעין חנית:
<h2>פסוק יד</h2>
<b>הזניחם.</b> ענין עזיבה כמו זנח ה׳ מזבחו (איכה ב):
<h2>פסוק יז</h2>
<b>ויאמצו.</b> מל׳ אומץ וחוזק:
<h2>פסוק יח</h2>
<b>ירימות.</b> לא נזכר בבני דוד ואולי נזכר הוא בשמו האחר:
<h2>פסוק כג</h2>
<b>ויפרץ.</b> ענין התחזקות כמו מה פרצת (בראשית לח): 
<b>המון.</b> ענין רבוי:
<h1>פרק יב</h1>
<h2>פסוק ב</h2>
<b>מעלו.</b> פשעו ומרדו:
<h2>פסוק ג</h2>
<b>לובים וגו׳.</b> שמות עבו״ג הם:
<h2>פסוק ז</h2>
<b>לפליטה.</b> הצלה ושארית: 
<b>תתך.</b> ענין יציקה והרקה כמו ותתך עלינו האלה (דניאל ט׳:י״א):
<h2>פסוק י</h2>
<b>תחתיהם.</b> במקומם: 
<b>והפקיד.</b> מל׳ פקדון: 
<b>על יד.</b> ביד:
<h2>פסוק יא</h2>
<b>מדי.</b> מתי ר״ל בכל עת וכן מדי עלותה (ש״א א): 
<b>תא.</b> ענין חדר מה כמו והתא קנה אחד (יחזקאל מ):
<h1>פרק יג</h1>
<h2>פסוק ד</h2>
<b>צמרים.</b> מל׳ גובה כמו צמרת הארז והוא הסעיף העולה למעלה מכולם (יחזקאל י״ז:ג׳):
<h2>פסוק ז</h2>
<b>רקים.</b> פחותים ורקים מכל מעלה: 
<b>בליעל.</b> בלי עול, ר״ל שפרקו עול שמים: 
<b>ויתאמצו.</b> התחזקו:
<h2>פסוק ח</h2>
<b>המון.</b> ענין רבוי ולתוספת ביאור אמר רב:
<h2>פסוק ט</h2>
<b>למלא ידו.</b> ענין חנוך כמו ומלאת את ידם (שמות כ״ח:מ״א):
<h2>פסוק יא</h2>
<b>ומערכת.</b> ענין סדור: 
<b>ונרותיה.</b> כעין בזיכין והשמן והפתילה נתון בהם: 
<b>לבער.</b> להדליק כמו ובער עליה הכהן (ויקרא ו):
<h2>פסוק יט</h2>
<b>בנותיה.</b> הכפרים הסמוכים לה:
<h2>פסוק כ</h2>
<b>עצר.</b> ענין עכבה:
<h1>פרק יד</h1>
<h2>פסוק ב</h2>
<b>ויגדע.</b> ענין כריתה כמו שקמים גדעו (ישעיה ט):
<h2>פסוק ו</h2>
<b>ונסב.</b> ונסבב:
<h2>פסוק ז</h2>
<b>ודורכי קשת.</b> הדרך לדרוך הקשת ברגל למותחו היטב לירות למרחוק:
<h2>פסוק ט</h2>
<b>צפתה.</b> מל׳ צפיה והבטה:
<h2>פסוק י</h2>
<b>נשענו.</b> ענין תמיכה: 
<b>ההמון.</b> רבוי עם: 
<b>אנוש.</b> הוא שם משמות האדם המורה על חולשתו והוא מל׳ אנוש לשברך (ירמיה ל):
<h2>פסוק יב</h2>
<b>וישאו.</b> ולקחו:
<h2>פסוק יד</h2>
<b>וישבו.</b> מל׳ שביה:
<h1>פרק טו</h1>
<h2>פסוק ג</h2>
<b>מורה.</b> מלמד:
<h2>פסוק ו</h2>
<b>וכתתו.</b> ענין שבירה ורציצה כמו וכתתו חרבותם (ישעיה ב): 
<b>הממם.</b> ענין שבירה כמו והמם גלגל עגלתו (שם כח):
<h2>פסוק ט</h2>
<b>נפלו.</b> ענין הטיה כמו ותפל מעל הגמל (בראשית כ״ד:ס״ד) ור״ל נטו עצמם להיות תחת ממשלתו:
<h1>פרק טז</h1>
<h2>פסוק ב</h2>
<b>בדרמשק.</b> היא דמשק האמור במלכים א׳:
<h2>פסוק ג</h2>
<b>הפר.</b> ענין בטול:
<h2>פסוק ד</h2>
<b>אבל מים.</b> היא אבל בית מעכה האמור במלכים א׳: 
<b>מסכנות.</b> ערי אוצרות כמו ויבן ערי מסכנות (שמות א׳:י״א):
<h2>פסוק ה</h2>
<b>וישבת.</b> ענין בטול כמו שבת נוגש (ישעיה יד):
<h2>פסוק ט</h2>
<b>משוטטות.</b> ענין הנעה והרחיפה ממקום למקום כמו שוטטו בחוצות ירושלים (ירמיהו ה׳:א׳): 
<b>נסכלת.</b> מל׳ סכלות ושטות:
<h2>פסוק י</h2>
<b>בית המהפכת.</b> הוא מל׳ כיפה בהיפוך אותיות והוא מקום מאסר כעין כיפה: 
<b>וירצץ.</b> ענין שבירה כמו קנה רצוץ (ישעיה מב):
<h2>פסוק יד</h2>
<b>כרה.</b> חפר כמו בור כרה (תהילים ז׳:ט״ז): 
<b>וזנים.</b> ר״ל מינים הרבה כי מהעוף למינהו (בראשית ז׳:י״ד) ת״א לזנוהי: 
<b>מרקחים.</b> ענין ערבוב הבשמים וכן אשר ירקח כמוהו (שמות ל׳:ל״ג): 
<b>במרקחות.</b> כן יקרא שם האומנות והאומן נקרא רוקח:
<h1>פרק יז</h1>
<h2>פסוק ב</h2>
<b>נציבים.</b> פקידים:
<h2>פסוק ח</h2>
<b>וטוב אדוניה.</b> הוא שם איש אחד:
<h2>פסוק יא</h2>
<b>הערביאים.</b> שם אומה:
<h2>פסוק יב</h2>
<b>בירניות.</b> ארמונות וכן לא לאדם הבירה (דה״א כ״ט): 
<b>מסכנות.</b> אוצרות:
<h2>פסוק יז</h2>
<b>נושקי קשת.</b> מזויינים בקשת:
<h2>פסוק יח</h2>
<b>חלוצי צבא.</b> מזויינים ללכת בצבא מלחמה:
<h1>פרק יח</h1>
<h2>פסוק א</h2>
<b>.</b>:
<h2>פסוק כא</h2>
<b>לרוח.</b> ענין דבור הבאה בהפחת הרוח וכן וברוח שפתיו (ישעיה יא): 
<b>תוכל.</b> מל׳ יכולת:
<h2>פסוק כג</h2>
<b>הלחי.</b> הוא מקום שאצל העין:
<h2>פסוק כד</h2>
<b>הנך.</b> הנה אתה:
<h2>פסוק כו</h2>
<b>בית הכלא.</b> בית האסורים:
<h2>פסוק כט</h2>
<b>התחפש.</b> ענין השתנות המלבוש כמו ויתחפש שאול (ש״א כח):
<h1>פרק יט</h1>
<h2>פסוק ג</h2>
<b>בערת.</b> ענין הפנוי מן העולם וכן ובערתי אחרי בית ירבעם (מ״א י״ד):
<h2>פסוק ז</h2>
<b>ומשא פנים.</b> נקרא כן על כי החייב מתבייש ונופלים פניו להטות כלפי הקרקע וכמ״ש ולמה נפלו פניך (בראשית ד׳:ו׳) והמסביר לו פנים הוא כאלו נושא הפנים שנפלו:
<h2>פסוק י</h2>
<b>תורה.</b> מל׳ הוראה ולמוד: 
<b>יאשמו.</b> מל׳ אשם וחטא:
<h2>פסוק יא</h2>
<b>ושוטרים.</b> הם הרודים ונוגשים לקיים דברי השופטים:
<h1>פרק כ</h1>
<h2>פסוק א</h2>
<b>.</b>:
<h2>פסוק יא</h2>
<b>גומלים.</b> ענין תשלום שכר: 
<b>הורשתנו.</b> מל׳ ירושה:
<h2>פסוק טו</h2>
<b>תחתו.</b> ענין פחד ושבר:
<h2>פסוק כא</h2>
<b>החלוץ.</b> האנשים המזוינים מכלי מלחמה: 
<b>החלו.</b> התחילו:
<h2>פסוק כה</h2>
<b>ורכוש.</b> הוא שם כולל לזהב וכסף ומטלטלין: 
<b>וינצלו.</b> ענין רקות כמו וינצלו את מצרים (שמות יב):
<h2>פסוק כו</h2>
<b>נקהלו.</b> נאספו כמו ויקהל משה (שם לה):
<h2>פסוק לד</h2>
<b>אתחבר.</b> כמו התחבר ובאה האל״ף במקום ה״א:
<h1>פרק כא</h1>
<h2>פסוק ג</h2>
<b>ולמגדנות.</b> המלה ההיא יורה על דבר המשובח והמעולה בין בפירות בין בבגדים בין באבני יקר כמו ומגדנות נתן לאחיה (בראשית כ״ד:נ״ג): 
<b>מצורות.</b> ענין מבצר:
<h2>פסוק ז</h2>
<b>ולא אבה.</b> ולא רצה:
<h2>פסוק ח</h2>
<b>פשע.</b> מרד:
<h2>פסוק טז</h2>
<b>ויער.</b> מל׳ התעוררות: 
<b>רוח.</b> ענין רצון כמו הנני נותן בו רוח (מ״ב יט):
<h1>פרק כב</h1>
<h2>פסוק א</h2>
<b>בערבים.</b> הבי״ת הוא במקום מ״ם כמו והנותר בבשר ובלחם (ויקרא ח׳:ל״ב) ומשפטו מבשר ומלחם:
<h2>פסוק ה</h2>
<b>הרמים.</b> כמו הארמים באלף:
<h2>פסוק ז</h2>
<b>תבוסת.</b> מל׳ בסיסה ורמיסה כמו כפגר מובס (ישעיה יד):
<h2>פסוק ט</h2>
<b>מתחבא.</b> מסתתר:
<h1>פרק כג</h1>
<h2>פסוק א</h2>
<b>לעזריה.</b> את עזריה:
<h2>פסוק ד</h2>
<b>הספים.</b> הוא בית האספים האמור בדה״א ובמ״ב נאמר בשער אחר הרצים והיא היא:
<h2>פסוק ז</h2>
<b>והקיפו.</b> וסבבו:
<h2>פסוק ח</h2>
<b>פטר.</b> הוא חלוף החיוב וכן בלשכות פטורים (דה״א ט): 
<b>המחלקות.</b> המשמרות הנחלקים לחלקים:
<h2>פסוק ט</h2>
<b>השלטים.</b> הם כעין מגינים:
<h2>פסוק י</h2>
<b>שלחו.</b> חרבו כמו בשלח יעבורו (איוב לג): 
<b>מכתף.</b> מעבר:
<h2>פסוק יד</h2>
<b>השדרות.</b> כמו הסדרות בסמ״ך והוא מל׳ סדור ועריכה וכמו שהחיל המסודר נקראים מערכות כן יקראו סדרות:
<h2>פסוק טו</h2>
<b>מבוא.</b> מל׳ ביאה:
<h2>פסוק יז</h2>
<b>ויתצוהו.</b> מל׳ נתיצה ושבירה: 
<b>צלמיו.</b> מל׳ צורה ודמות: 
<b>מתן.</b> כן שמו:
<h2>פסוק יח</h2>
<b>פקדות.</b> ממונים:
<h2>פסוק כ</h2>
<b>האדירים.</b> ר״ל השרים:
<h2>פסוק כא</h2>
<b>שקטה.</b> נחה:
<h1>פרק כד</h1>
<h2>פסוק ה</h2>
<b>מדי.</b> מתי ר״ל בכל עת שנה ושנה כמו מדי עלותה (ש״א א):
<h2>פסוק ו</h2>
<b>משאת.</b> ענין דורון ותשורה כמו ארוחה ומשאת (ירמיה מ):
<h2>פסוק ז</h2>
<b>פרצו.</b> שברו:
<h2>פסוק ח</h2>
<b>ארון.</b> ארגז:
<h2>פסוק יא</h2>
<b>אל פקדת.</b> כמו בפקדת וכן ואל הארון (שמות כה) ומשפטו ובהארון ופקדת הוא ענין צואה כמו והוא פקד עלי (לקמן לז): 
<b>ויערו.</b> ענין שפיכה והרקה כמו ותער כדה (בראשית כד):
<h2>פסוק יג</h2>
<b>ארוכה.</b> הוא ענין רפואה ובא בדרך השאלה על חיזוק הבנין וכן כי עלתה ארוכה לחומת ירושלים (נחמיה ד): 
<b>ויאמצהו.</b> מל׳ אמוץ וחוזק:
<h2>פסוק יד</h2>
<b>וככלותם.</b> כהשלימם: 
<b>והעלות.</b> היא יד המכתשת וקרויה כן ע״ש שמעלין ומורידין אותה בעת הכתישה וכן בתוך הריפות בעלי (משלי כ״ז:כ״ב):
<h2>פסוק כד</h2>
<b>במצער.</b> במעט כמו והיא מצער (בראשית יט):
<h2>פסוק כה</h2>
<b>התקשרו.</b> עשו קשר אגודת מרידה:
<h2>פסוק כו</h2>
<b>זבד.</b> ובמ״ב נאמר יתבד ובשתי השמות היה נקרא וכן כאן שמרית ושם שומר:
<h2>פסוק כז</h2>
<b>ירב.</b> מל׳ רבוי:
<h1>פרק כה</h1>
<h2>פסוק יב</h2>
<b>שבו.</b> מל׳ שביה:
<h2>פסוק יג</h2>
<b>ויפשטו.</b> מל׳ התפשטות ופזור כדרך הנלחמים ושוללים:
<h2>פסוק יז</h2>
<b>לך.</b> ענינו כמו לכה בה״א:
<h2>פסוק יח</h2>
<b>החוח.</b> הוא מין קוצים כמו כשושנה בין החוחים (ש״ה ב): 
<b>ותרמוס.</b> ענין דריכה ברגל:
<h2>פסוק יט</h2>
<b>ונשאך לבך.</b> ענין התרוממות וגאוה: 
<b>תתגרה.</b> מל׳ תגר ומחלוקת וכן אל תתגר בם (דברים ב׳:ה׳):
<h2>פסוק כג</h2>
<b>שער הפונה.</b> הוא שער הפנה הנאמר במ״ב כי השער העומד בפנה הוא פונה לכאן ולכאן:
<h2>פסוק כד</h2>
<b>התערובות.</b> מל׳ ערבין ומשכון כמו מה הערבון (בראשית לח):
<h1>פרק כו</h1>
<h2>פסוק ט</h2>
<b>המקצוע.</b> הזויות כמו לשני המקצעות (שמות כו):
<h2>פסוק י</h2>
<b>ובשפלה.</b> בעמק: 
<b>אכרים.</b> הם עובדי האדמה בחרישה כמו וקראו אכר אל אבל (עמוס ה׳:ט״ז): 
<b>וכורמים.</b> עובדי הכרמים: 
<b>ובכרמל.</b> ענין גבעות שמנים וטובים כמו ורעה הכרמל והבשן (ירמיהו נ׳:י״ט):
<h2>פסוק יד</h2>
<b>ויכן.</b> מל׳ הכנה: 
<b>וכובעים.</b> עשוים הם מברזל ישימו על הראש להגן ממכת חרב: 
<b>ושריונות.</b> כעין מלבוש מברזל ילבשו במלחמה להגן:
<h2>פסוק טו</h2>
<b>הפנות.</b> המה כעין מגדלים כמו ועל הפנות הגבוהות (צפניה א׳:ט״ז): 
<b>לירוא.</b> להשליך כמו ירה בים (שמות טו):
<h2>פסוק טז</h2>
<b>וימעל.</b> ענין חטא ופשע:
<h2>פסוק יט</h2>
<b>ויזעף.</b> ענין כעס: 
<b>מקטרת.</b> כן יקרא המחתה כשהיא עם הקטרת ונכונה להקטיר:
<h2>פסוק כ</h2>
<b>נדחף.</b> מל׳ דחיפה ומהירות היציאה:
<h2>פסוק כא</h2>
<b>נגזר.</b> נכרת:
<h1>פרק כז</h1>
<h2>פסוק ג</h2>
<b>העופל.</b> שם מגדל וכן ויבא אל העופל (מ״ב ה):
<h2>פסוק ד</h2>
<b>ובחרשים.</b> ביערות כמו וחרש מצל (יחזקאל ל״א:ג׳) ור״ל סעיף: 
<b>ברניות.</b> ארמונות וכן לא לאדם הבירה (דה״א כט):
<h2>פסוק ה</h2>
<b>השיבו.</b> לפי ששלחו שלשה פעמים לזה אמר השיבו ר״ל שלחו והשיבו ושלחו:
<h1>פרק כח</h1>
<h2>פסוק ב</h2>
<b>מסכות.</b> פסילים יצוקים ממתכת וכן אלהי מסכה (שמות לד):
<h2>פסוק ג</h2>
<b>ויבער.</b> ענין שרפה: 
<b>הוריש.</b> גרש:
<h2>פסוק ז</h2>
<b>נגיד הבית.</b> פקיד הבית: 
<b>משנה המלך.</b> שני למלך:
<h2>פסוק י</h2>
<b>לכבוש.</b> לאחוז בחזקה כמו ותכבשו אותם (ירמיה לד):
<h2>פסוק יד</h2>
<b>החלוץ.</b> אנשי המלחמה המזויינים:
<h2>פסוק טו</h2>
<b>נקבו.</b> נתפרשו כמו ונוקב שם (ויקרא כד): 
<b>ויחזיקו.</b> אחזו: 
<b>וינהלום.</b> ענין הנהגה כמו אתנהלה לאטי (בראשית לג): 
<b>כושל.</b> ענין תשות כח כמו כשל כח הסבל (נחמיה ד׳:ד׳): 
<b>עיר התמרים.</b> על שם שגדל בה תמרים הרבה:
<h2>פסוק יט</h2>
<b>הפריע.</b> ענין גלוי כמו ופרע את ראש האשה (במדבר ה׳:י״ח):
<h2>פסוק כ</h2>
<b>תלגת פלנאסר.</b> הוא תגלת פלסר האמור במ״ב: 
<b>ויצר.</b> מלשון צר ודוחק:
<h2>פסוק כד</h2>
<b>ויקצץ.</b> ענין חיתוך וכריתה כמו ויקצץ פתילים (שמות לט): 
<b>פנה.</b> זויות:
<h1>פרק כט</h1>
<h2>פסוק ה</h2>
<b>התקדשו.</b> הטהרו: 
<b>הנדה.</b> מל׳ נדידה:
<h2>פסוק ו</h2>
<b>עורף.</b> הוא אחורי הפנים:
<h2>פסוק ח</h2>
<b>לזעוה.</b> מל׳ זיע וחרדה כמו ונתתים לזעוה (ירמיה טו): 
<b>לשמה.</b> לתמהון: 
<b>ולשרקה.</b> כן יקרא הקול הנעשה בקבוץ השפתים ודרך בני אדם לעשותם על דבר חשוב שנחרב וכן ושמתי את העיר הזאת לשמה ולשרקה (שם יט):
<h2>פסוק יא</h2>
<b>תשלו.</b> ענין שכחה ושגגה כמו על השל (ש״ב ו):
<h2>פסוק יז</h2>
<b>ויחלו.</b> התחילו:
<h2>פסוק יט</h2>
<b>הזניח.</b> ענין עזיבה כמו זנח ה׳ מזבחו (איכה ב):
<h2>פסוק כא</h2>
<b>וצפירי עזים.</b> ושעירי עזים וכן צפירי חטאת (עזרא ח): 
<b>במצלתים וגו׳.</b> שמות מיני כלי זמר:
<h2>פסוק כז</h2>
<b>החל.</b> התחיל:
<h2>פסוק כט</h2>
<b>כרעו.</b> נפלו על ברכיהם:
<h2>פסוק ל</h2>
<b>ויקדו.</b> ענין כפיפת הקדקוד:
<h2>פסוק לא</h2>
<b>ויען.</b> ענין הרמת הקול כמו וענו הלוים וכו׳ קול רם (דברים כ״ז:י״ד):
<h2>פסוק לד</h2>
<b>להפשיט.</b> להסיר העור:
<h2>פסוק לה</h2>
<b>בחלבי.</b> עם חלבי כמו הרק אך במשה (במדבר י״ב:ב׳) ומשפטו עם משה: 
<b>ותכין.</b> מל׳ הכנה:
<h1>פרק ל</h1>
<h2>פסוק ו</h2>
<b>הרצים.</b> ההולכים במרוצה ורדיפה: 
<b>באגרות.</b> בספרים: 
<b>הפליטה.</b> ענין הצלה:
<h2>פסוק ז</h2>
<b>לשמה.</b> לתמהון:
<h2>פסוק ח</h2>
<b>אל תקשו.</b> הוא ענין מליצה כאלו נתקשה העורף עד שא״א להחזיר הפנים מול ה׳ ואמר מעתה אל תקשו והחזירו פניכם אל ה׳:
<h2>פסוק יב</h2>
<b>יד האלהים.</b> כח האלהים:
<h2>פסוק טו</h2>
<b>נכלמו.</b> ענין בושה:
<h2>פסוק יח</h2>
<b>מרבית.</b> מל׳ רבוי:
<h2>פסוק כ</h2>
<b>וירפא.</b> ענין כפרה כי החטא הוא חולי הנפש ותחשב הכפרה לרפואה וכן רפאה נפשי כי חטאתי לך (תהילים מ״א:ה׳):
<h2>פסוק כד</h2>
<b>הרים.</b> הפריש כמו ויקחו לי תרומה (שמות כ״ה:ב׳):
<h2>פסוק כז</h2>
<b>למעון.</b> ענין מדור כמו השקיפה ממעון קדשך (דברים כ״ו:ט״ו):
<h1>פרק לא</h1>
<h2>פסוק א</h2>
<b>ויגדעו.</b> ענין כריתה כמו גדע בחרי אף (איכה ב):
<h2>פסוק ג</h2>
<b>ומנת.</b> ענין תשורה כמו ומשלוח מנות (אסתר ט): 
<b>מן רכושו.</b> מן נכסיו:
<h2>פסוק ה</h2>
<b>וכפרוץ.</b> ענין חוזק כמו מה פרצת (בראשית לח): 
<b>תירוש.</b> יין: 
<b>יצהר.</b> שמן:
<h2>פסוק ו</h2>
<b>ערמות.</b> צבורים כמו בקצה הערמה (רות ג׳:ז׳) והכפל יורה על הרבוי:
<h2>פסוק י</h2>
<b>ההמון.</b> ענין רבוי:
<h2>פסוק יב</h2>
<b>נגיד.</b> פקיד וממונה: 
<b>משנה.</b> שני לו:
<h2>פסוק יט</h2>
<b>מגרש עריהם.</b> כן נקראת ערי הכהנים והלוים ע״ש שהיה לכולם מגרש סביב והם בתים חוץ לחומה כאלו נגרשו מן העיר: 
<b>נקבו.</b> נתפרשו:
<h2>פסוק כא</h2>
<b>החל.</b> התחיל:
<h1>פרק לב</h1>
<h2>פסוק א</h2>
<b>ויחן.</b> מל׳ חניה והשכנה: 
<b>לבקעם.</b> ר״ל לשבור ולפתוח החומות:
<h2>פסוק ג</h2>
<b>העינות.</b> המעינות כמו עין הקורא (שופטים טו):
<h2>פסוק ד</h2>
<b>השוטף.</b> כן יקרא מרוצת המים בחזקה:
<h2>פסוק ה</h2>
<b>המלוא.</b> מקום מוכן לאסיפת העם כמו קראו אחריך מלא (ירמיה יב): 
<b>שלח.</b> קבוצת חרב כמו ואיש שלחו בידו (לעיל כג):
<h2>פסוק ז</h2>
<b>תחתו.</b> ענין פחד ושבר: 
<b>ההמון.</b> רבוי העם: 
<b>רב.</b> גדול וחזק:
<h2>פסוק י</h2>
<b>במצור.</b> מל׳ צר ומצוק:
<h2>פסוק טו</h2>
<b>ישיא.</b> ענין הסתה כמו הנחש השיאני (בראשית ג׳):
<h2>פסוק יח</h2>
<b>ולבהלם.</b> מל׳ בהלה:
<h2>פסוק כא</h2>
<b>ויכחד.</b> ענין כריתה כמו ותכחד מן הארץ (שמות ט):
<h2>פסוק כב</h2>
<b>וינהלם.</b> ענין הנהגה בנחת כמו על מי מנוחות ינהלני (תהילים כ״ג:ב׳):
<h2>פסוק כג</h2>
<b>ומגדנות.</b> המלה ההיא יורה על דבר המעולה בין בפירות בין בבגדים בין באבני יקר:
<h2>פסוק כח</h2>
<b>ומסכנות.</b> מקום אוצרות וכן ויבן ערי מסכנות (שמות א׳:י״א): 
<b>וארות.</b> הם מקומות אשר יאכילו שם הבהמות כי אבוס בעליו (ישעיה א) תרגומו אוריה דמרוהי: 
<b>ועדרים.</b> כן יקראו קבוצת המקנה:
<h2>פסוק לא</h2>
<b>במליצי.</b> השליח נקרא מליץ כי מביא דברי המשלח אל מי שנשלח אליו והוא מל׳ כי המליץ בינותם (בראשית מ״ב:כ״ג):
<h2>פסוק לג</h2>
<b>במעלה.</b> במקום מעולה ומכובד:
<h1>פרק לג</h1>
<h2>פסוק ב</h2>
<b>הוריש.</b> גרש:
<h2>פסוק ג</h2>
<b>צבא השמים.</b> כוכבים ומזלות:
<h2>פסוק ז</h2>
<b>הסמל.</b> צורה מה וכן סמל הקנאה (יחזקאל ח):
<h2>פסוק ט</h2>
<b>ויתע.</b> הוליך אותם בדרך תועה:
<h2>פסוק י</h2>
<b>הקשיבו.</b> ענין שמיעה:
<h2>פסוק יא</h2>
<b>בחוחים.</b> הוא טבעת המשימים בלחיי החיה להוליכה בע״כ כמו ונתתי חחים בלחייך (שם לא) ואמר בל׳ מליצה ושאלה: 
<b>בנחשתים.</b> שלשלאות של נחושת:
<h2>פסוק יב</h2>
<b>וכהצר.</b> מל׳ צרה: 
<b>חלה.</b> ענין תפלה כמו חל נא (מ״א יג):
<h2>פסוק יג</h2>
<b>ויעתר.</b> קבל התפלה כמו ויעתר לו ה׳ (בראשית כה):
<h2>פסוק יד</h2>
<b>נחל.</b> בעמק:
<h2>פסוק יט</h2>
<b>חוזי.</b> כן היה שם נביא:
<h2>פסוק כ</h2>
<b>ביתו.</b> בביתו:
<h2>פסוק כג</h2>
<b>אשמה.</b> פשע ועון:
<h2>פסוק כד</h2>
<b>ויקשרו.</b> ענין מרידה:
<h1>פרק לד</h1>
<h2>פסוק ג</h2>
<b>החל.</b> התחיל:
<h2>פסוק ד</h2>
<b>והחמנים.</b> צורת חמה: 
<b>גדע.</b> כרת: 
<b>והדק.</b> מל׳ דק: 
<b>ויזרוק.</b> השליך:
<h2>פסוק ז</h2>
<b>כתת.</b> ענין שבר ורציצה:
<h2>פסוק ט</h2>
<b>שומרי הסף.</b> והם השוערים כי סף היא ענין מזוזה כמו וסף השער (יחזקאל מ):
<h2>פסוק י</h2>
<b>על יד.</b> ביד: 
<b>לבדוק.</b> לתקן הבדק והוא מקום השבור וההרוס ונקרא בדק ע״ש שבודקין ומחפשין אחריו:
<h2>פסוק יב</h2>
<b>מופקדים.</b> ממונים: 
<b>לנצח.</b> מל׳ נצחון וחוזק ור״ל לנגוש בחזקה:
<h2>פסוק יג</h2>
<b>הסבלים.</b> ענין טעינת משא:
<h2>פסוק יז</h2>
<b>ויתיכו.</b> ענין היציקה ע״י האש כמו כהתוך כסף (שם לב):
<h2>פסוק כ</h2>
<b>עבדון.</b> ובמ״ב נאמר עכבור ובשתי השמות היה נקרא:
<h2>פסוק כא</h2>
<b>נתכה.</b> ענין יציקה והרקה כמו ותתך עלינו האלה (דניאל ט׳:י״א):
<h2>פסוק כב</h2>
<b>תקהת בן חסרה.</b> ובמ״ב נאמר תקוה בן חרחס, והוא הוא:
<h2>פסוק כד</h2>
<b>האלות.</b> הקללות:
<h2>פסוק כה</h2>
<b>תתך.</b> ענין יציקה והרקה: 
<b>תכבה.</b> מל׳ כבוי והוא מושאל מכבוי האש:
<h2>פסוק כז</h2>
<b>רך לבבך.</b> הוא הפוך מקשה הלב:
<h2>פסוק כח</h2>
<b>אוסיפך.</b> ונאספת ענין הכנסה כמו ואין איש מאסף אותי (שופטים י״ט:י״ח):
<h1>פרק לה</h1>
<h2>פסוק ה</h2>
<b>לפלגות.</b> לחלקים כמו בימיו נפלגה הארץ (בראשית י׳:כ״ה):
<h2>פסוק ז</h2>
<b>וירם.</b> והפריש:
<h2>פסוק יג</h2>
<b>בסירות.</b> קדרות: 
<b>ובדודים.</b> מל׳ דוד ויורה: 
<b>ובצלחות.</b> כעין קדרה וכן את הצלחת (מ״ב כא):
<h2>פסוק כ</h2>
<b>נכו.</b> ת״י חגירא והוא מענין שבירה וכן נכה רגלים (ש״ב ד):
<h2>פסוק כב</h2>
<b>התחפש.</b> ענין לבישת בגדים משונים מבגדים שרגיל בהם ודוגמתו התחפש ובוא במלחמה (לעיל יח):
<h2>פסוק כג</h2>
<b>ויורו.</b> וישליכו: 
<b>היורים.</b> רובה קשת:
<h1>פרק לו</h1>
<h2>פסוק יג</h2>
<b>ויאמץ.</b> חיזק:
<h2>פסוק טו</h2>
<b>מעונו.</b> מדורו כמו השקיפה ממעון קדשך (דברים כ״ו:ט״ו) (טז) מלעיבים. ענין לעג כי והייתי בעיניו כמתעתע (בראשית כ״ז:י״ב) ת״א כמתלעב: 
<b>במלאכי.</b> בשלוחי:
<h2>פסוק יז</h2>
<b>וישש.</b> כמו וישיש והוא רב הימים מאד כמו גם שב גם ישיש בנו (איוב ט״ו:י׳) והוא מל׳ יש ר״ל עמד בו הישות ימים רבים:
<h2>פסוק כא</h2>
<b>למלאות.</b> ענין השלמה: 
<b>רצתה.</b> מל׳ רצוי ופיוס: 
<b>שבתותיה.</b> ענין בטול עבודה כמו שבת נוגש (ישעיה יד): 
<b>שבתה.</b> בטלה ונחה מן עבודה:
<h2>פסוק כב</h2>
<b>העיר.</b> מל׳ התעוררות: 
<b>רוח.</b> רצון כמו הנני נותן בו רוח (מ״ב יט): 
<b>ויעבר קול.</b> ענין הכרזה כמו ויעבירו קול (שמות לז):
