# מצודת ציון על דברי הימים ב
רבי דוד אלטשולר
## פרק א
### פסוק ט
 <b>יאמן.</b> מל׳ אמנה וקיום:

### פסוק יא
 <b>יען.</b> בעבור: 
 <b>נכסים.</b> הוא כולל למטלטלין ומקנה ושדות:

### פסוק טו
 <b>כשקמים.</b> מין אילני תאנים:

### פסוק טז
 <b>ומקוא.</b> התרגום לא תרגם מלת מקוא ולזה נראה כי קוא שם מקום והמ״ם הוא במקום מן: 
 <b>במחיר.</b> ענין ערך הדבר ושויו כמו אקנה מאיתך במחיר (ש״ב כ״ד):


## פרק ב
### פסוק א
 <b>סבל.</b> נושא משא כמו והנושא בסבל (נחמיה ד): 
 <b>חוצב.</b> כן יקרא כריתת האבן: 
 <b>ומנצחים.</b> מל׳ נצחון ונגישה:

### פסוק ה
 <b>יעצר.</b> ענין עכבה וכן נעצר כח (דה״א כט): 
 <b>יכלכלהו.</b> ענין החזקה כמו אלפים בת יכיל (מ״א ז):

### פסוק ו
 <b>ובארגון.</b> הוא ארגמן וכן תרגומו: 
 <b>וכרמיל.</b> הוא תולעת שני: 
 <b>לפתח פתוחים.</b> ענין חתירת הצורות באבנים כמו פתוחי חותם (שמות כח):

### פסוק ז
 <b>ואלגומים.</b> הוא הפוך מן אלמוגים האמור במ״א והוא מין עץ יקר וחשוב:

### פסוק ט
 <b>כורים.</b> שם מדה של שלשים סאין: 
 <b>בתים.</b> בת היא מדת הלח מחזקת שלשה סאין:

### פסוק יג
 <b>ובבוץ.</b> הוא פשתן: 
 <b>רפסדות.</b> הם דוברות האמור במלכים א׳ והם הקורות הקשורות יחד להשיטם במים אל מקומם הנרצה ולשון רפסודות הוזכר בתלמוד ירושלמי (ברכות פרק ד׳):

### פסוק יז
 <b>מנצחים.</b> מל׳ נצחון והתגברות ונגישה: 
 <b>ויחל.</b> מל׳ התחלה:


## פרק ג
### פסוק ה
 <b>חפה.</b> ענין צפוי וכסוי: 
 <b>ושרשרות.</b> שלשלאות:

### פסוק ו
 <b>פרוים.</b> שם מקום ורז״ל אמרו שדומה לדם הפרים (יומא מה):

### פסוק ז
 <b>ויחף.</b> ענין צפוי: 
 <b>כרובים.</b> תרגום של נער הוא רביא כי פרצוף תינוק להם:

### פסוק י
 <b>צעצעים.</b> כמו צאצאים באל״ף והוא מל׳ הצאצאים והצפיעות (ישעיה כב) ותרגומו בניא ובני בניא ואף כי אמר כרובים אמר לתוספת ביאור מעשה צעצועים:


## פרק ד
### פסוק ב
 <b>וקו.</b> חבל:

### פסוק ה
 <b>יכיל.</b> יחזיק כמו קטן מהכיל (מ״א ח):

### פסוק ו
 <b>כיורים.</b> כעין דוד ולה דדים המריקים מים: 
 <b>ידיחו.</b> ענין שטיפה:

### פסוק יא
 <b>הסירות.</b> כעין קדרה כמו והיו הסירות בבית ה׳ (זכריה י״ד:כ׳): 
 <b>היעים.</b> מכבדות לגרף הדשן והוא מל׳ ויעה ברד (ישעיה כח):

### פסוק יב
 <b>והגלות.</b> כן יקרא חלק התחתון מן הכותרת על כי מעשהו כספל והוא מל׳ וגולה על ראשה (זכריה ד׳:ב׳): 
 <b>והשבכות.</b> כן יקרא חלק העליון מן הכותרת על כי מעשהו כעין שבכה ורשת:

### פסוק יג
 <b>על פני.</b> ר״ל בגבהם ועל כי פני האדם הוא בגובהו נקרא הגובה על פני בל׳ שאלה:

### פסוק יד
 <b>המכנות.</b> מל׳ כן ובסיס:

### פסוק טז
 <b>מרוק.</b> זכה ובהירה כמו מרקו הרמחים (ירמיה מו):

### פסוק יז
 <b>בככר.</b> במישור: 
 <b>צרדתה.</b> ובמ״א נאמר צרתן ובשתי השמות נקראה:

### פסוק כ
 <b>ונרתיהם.</b> הם העשויים כעין בזיכים ובהם השמן והפתילה: 
 <b>לבערם.</b> מל׳ הבערה והדלקה: 
 <b>הדביר.</b> זהו בית קה״ק: 
 <b>סגור.</b> הנסגר בכור הצורף לטהרו מסיג:

### פסוק כא
 <b>והפרח.</b> כעין פרחי אילן הנעשים במנורה כמ״ש בתורה: 
 <b>והמלקחים.</b> הצבתים שבהם לוקחים הפתילה למושכה ולהושיבה במקומה: 
 <b>מכלות.</b> מל׳ כל:

### פסוק כב
 <b>והמזמרות.</b> כלי הזמר: 
 <b>והכפות.</b> הבזיכין שבהם הלבינה הנתון על מערכת לחם הפנים: 
 <b>והמחתות.</b> הכלים העשוים לחתות ולשאוב בו האש על הקטרת:


## פרק ה
### פסוק ו
 <b>הנועדים.</b> מל׳ וועד ואסיפה כמו הנועדים על ה׳ (במדבר טז): 
 <b>עליו.</b> כמו אליו:

### פסוק ח
 <b>בדיו.</b> מוטות עשויים לשאת בהם את הארון:

### פסוק יג
 <b>ענן.</b> הוא כעין עשן:


## פרק ו
### פסוק ב
 <b>זבול.</b> מדור כמו מזבול קדשך (ישעיה סג): 
 <b>ומכון.</b> מל׳ הכנה:

### פסוק ט
 <b>מחלציך.</b> הם המתנים והוא כינוי לאבר המשגל על כי הוא סמוך להם:

### פסוק י
 <b>ויקם.</b> קיים:

### פסוק יג
 <b>ויברך.</b> ענין כריעה ולתוספת ביאור אמר על ברכיו:

### פסוק טו
 <b>מלאת.</b> ענין השלמה:

### פסוק יז
 <b>יאמן.</b> מל׳ האמנה וקיום:

### פסוק יח
 <b>האמנם.</b> אמנם הוא ענין אמת והיא בה״א התמיהה: 
 <b>יכלכלוך.</b> ענין החזקה כמו שלשת אלפים יכיל (לעיל ד): 
 <b>אף כי.</b> הוא ענין ק״ו וכ״ש:

### פסוק כב
 <b>ונשא.</b> ענין חוב כמו כאשר נושא בו (ישעיהו כ״ד:ב׳): 
 <b>אלה.</b> קללת השבועה כמו בשבועת האלה (במדבר ה):

### פסוק כו
 <b>בהעצר.</b> ענין מניעה: 
 <b>תענם.</b> מל׳ עניה והשבה:

### פסוק כז
 <b>תורם.</b> תלמדם כמו יורה דעה (ישעיה כח):

### פסוק כח
 <b>שדפון.</b> ענין לקות הזרע עד לא נגמר הבשול: 
 <b>ירקון.</b> הכספת פני התבואה ונהפך למראה ירקון: 
 <b>וחסיל.</b> מין ארבה: 
 <b>יצר.</b> מל׳ מצור: 
 <b>מחלה.</b> מל׳ חולי:

### פסוק לב
 <b>הנטויה.</b> מלשון הטיה:

### פסוק לו
 <b>ואנפת.</b> ענין כעס כמו כי אנפת בי (שם יב): 
 <b>ושבום.</b> מלשון שביה:

### פסוק לז
 <b>והשיבו.</b> מל׳ השבה: 
 <b>נשבו שם.</b> מל׳ שביה:

### פסוק מ
 <b>קשובות.</b> ענין שמיעה כמו ואין קשב (מ״א יח):

### פסוק מא
 <b>עזך.</b> ענין חוזק:


## פרק ז
### פסוק ג
 <b>הרצפה.</b> הקרקע הרצופה במצע אבנים וכן על רצפת בהט ושש (אסתר א׳:ו׳):

### פסוק ה
 <b>ויחנכו.</b> התחלת הדבר לעמוד בה משם והלאה קרוי חנוך בלשון מקרא:

### פסוק ז
 <b>להכיל.</b> להחזיק:

### פסוק יג
 <b>אעצור.</b> ענין מניעה: 
 <b>חגב.</b> מין ארבה:

### פסוק טו
 <b>קשובות.</b> שומעות:

### פסוק כ
 <b>ונתשתים.</b> ענין עקירה כמו לנתוש ולנתוץ (ירמיה א): 
 <b>ולשנינה.</b> ענין התמדת הדבור כמו ושננתם לבניך (דברים ו):

### פסוק כא
 <b>ישום.</b> ענין תמהון כמו ישום וישרוק (ירמיה יט):


## פרק ח
### פסוק ד
 <b>ערי המסכנות.</b> ערי אוצרות וכן ויבן ערי מסכנות (שמות א׳:י״א):

### פסוק ה
 <b>ערי מצור.</b> ערי מבצר נקראת ערי מצור על כי אין לבוא בהן כ״א יצורו עליהן מסביב לבלתי תת יוצא ובא להביא מזון ומים:

### פסוק ו
 <b>חשק.</b> ענין תאוה: 
 <b>ובלבנון.</b> כן שם היער:

### פסוק ח
 <b>כלום.</b> מלשון כליון:

### פסוק ט
 <b>שלישיו.</b> גבוריו:

### פסוק י
 <b>הנצבים.</b> הממונים כמו נציב פלשתים (ש״א י״ג): 
 <b>הרודים.</b> ענין ממשלה כמו רדה בקרב אויביך (תהילים ק״י:ב׳):

### פסוק יד
 <b>מחלקות.</b> מלשון חלק ור״ל המשמרות:

### פסוק יח
 <b>אניות.</b> ספינות:


## פרק ט
### פסוק א
 <b>לנסות.</b> מלשון נסיון: 
 <b>בחידות.</b> דברים סתומים קשה ההבנה: 
 <b>ובחיל.</b> ענין עושר ורכוש כמו חילך וכל אוצרותיך (ירמיהו י״ז:ג׳): 
 <b>כבד.</b> ענין רבוי: 
 <b>יקרה.</b> תשובה:

### פסוק ו
 <b>מרבית.</b> מל׳ רבוי:

### פסוק י
 <b>אלגומים.</b> הוא הפוך מן אלמוגים והוא מין עץ יקר:

### פסוק יא
 <b>מסלות.</b> מל׳ מסילה ודרך:

### פסוק יד
 <b>התרים.</b> הוא מל׳ לתור את הארץ (במדבר י״ג:ט״ז) והם הסוחרים הקטנים המחפשים ומרגלים אחר סחורה לקנותה במקום הזול: 
 <b>ופחות.</b> שלטונים כמו פחת יהודה (חגי א):

### פסוק טו
 <b>צנה.</b> הוא כעין מלבוש מקיף את הגוף להציל ממכת חרב כמו כצנה רצון תעטרנו (תהלים ט): 
 <b>שחוט.</b> נמשך כמו חץ שחוט (ירמיהו ט׳:ז׳) ור״ל זהב טוב הנמשך כשעוה:

### פסוק טז
 <b>מגנים.</b> כלים עשוים לאחזם במלחמה להגן:

### פסוק יז
 <b>שן.</b> שן הפיל:

### פסוק יח
 <b>מעלות.</b> מדרגות: 
 <b>וכבש.</b> עשוי כעין גשר משופע ובמשנה רצין ועולין בכבש (יומא כב):

### פסוק כ
 <b>סגור.</b> הנסגר בכור הצורף להסיר הסיג:

### פסוק כא
 <b>שנהבים.</b> שן הפיל: 
 <b>וקופים.</b> שם חיה קוף ונזכר בדרז״ל (יומא כט): 
 <b>ותוכים.</b> הם העופות יפות הנוצות בחלוף הגוונים וקרויים טווס:

### פסוק כד
 <b>ושלמות.</b> מלבושים: 
 <b>נשק.</b> כלי זיין:

### פסוק כה
 <b>אוריות.</b> אבוסים כי אבוס בעליו (ישעיהו א׳:ג׳) תרגומו אוריא והוא מקום מאכל הבהמות:

### פסוק כז
 <b>כשקמים.</b> מין אילן תאנים: 
 <b>בשפלה.</b> בעמק:

### פסוק כט
 <b>ובחזות.</b> ענין מראות נבואה ור״ל בספר נבואות יעדו הוא עדו החוזה:


## פרק י
### פסוק יא
 <b>העמיס.</b> ענין הטענת משא כמו ויעמוס איש על חמורו (בראשית מ״ד:י״ג): 
 <b>יסר.</b> מכת יסורין: 
 <b>בשוטים.</b> ענין שרביט כמו שוט לסוס (משלי כו): 
 <b>בעקרבים.</b> הם מיני קוצים וכן ואל עקרבים אתה יושב (יחזקאל ב׳:ו׳):

### פסוק טו
 <b>נסבה.</b> מל׳ סבה והוא ענין הקפת הדבר והגורם לה:

### פסוק יח
 <b>וירגמו.</b> כן נקרא השלכת אבנים: 
 <b>התאמץ.</b> מל׳ אומץ וחוזק:

### פסוק יט
 <b>ויפשעו.</b> ענין מרידה וכן ויפשע מואב (מ״ב א):


## פרק יא
### פסוק יא
 <b>נגידים.</b> פקידים:

### פסוק יב
 <b>צנות.</b> מל׳ צנה והוא מכלי מלחמה: 
 <b>ורמחים.</b> כעין חנית:

### פסוק יד
 <b>הזניחם.</b> ענין עזיבה כמו זנח ה׳ מזבחו (איכה ב):

### פסוק יז
 <b>ויאמצו.</b> מל׳ אומץ וחוזק:

### פסוק יח
 <b>ירימות.</b> לא נזכר בבני דוד ואולי נזכר הוא בשמו האחר:

### פסוק כג
 <b>ויפרץ.</b> ענין התחזקות כמו מה פרצת (בראשית לח): 
 <b>המון.</b> ענין רבוי:


## פרק יב
### פסוק ב
 <b>מעלו.</b> פשעו ומרדו:

### פסוק ג
 <b>לובים וגו׳.</b> שמות עבו״ג הם:

### פסוק ז
 <b>לפליטה.</b> הצלה ושארית: 
 <b>תתך.</b> ענין יציקה והרקה כמו ותתך עלינו האלה (דניאל ט׳:י״א):

### פסוק י
 <b>תחתיהם.</b> במקומם: 
 <b>והפקיד.</b> מל׳ פקדון: 
 <b>על יד.</b> ביד:

### פסוק יא
 <b>מדי.</b> מתי ר״ל בכל עת וכן מדי עלותה (ש״א א): 
 <b>תא.</b> ענין חדר מה כמו והתא קנה אחד (יחזקאל מ):


## פרק יג
### פסוק ד
 <b>צמרים.</b> מל׳ גובה כמו צמרת הארז והוא הסעיף העולה למעלה מכולם (יחזקאל י״ז:ג׳):

### פסוק ז
 <b>רקים.</b> פחותים ורקים מכל מעלה: 
 <b>בליעל.</b> בלי עול, ר״ל שפרקו עול שמים: 
 <b>ויתאמצו.</b> התחזקו:

### פסוק ח
 <b>המון.</b> ענין רבוי ולתוספת ביאור אמר רב:

### פסוק ט
 <b>למלא ידו.</b> ענין חנוך כמו ומלאת את ידם (שמות כ״ח:מ״א):

### פסוק יא
 <b>ומערכת.</b> ענין סדור: 
 <b>ונרותיה.</b> כעין בזיכין והשמן והפתילה נתון בהם: 
 <b>לבער.</b> להדליק כמו ובער עליה הכהן (ויקרא ו):

### פסוק יט
 <b>בנותיה.</b> הכפרים הסמוכים לה:

### פסוק כ
 <b>עצר.</b> ענין עכבה:


## פרק יד
### פסוק ב
 <b>ויגדע.</b> ענין כריתה כמו שקמים גדעו (ישעיה ט):

### פסוק ו
 <b>ונסב.</b> ונסבב:

### פסוק ז
 <b>ודורכי קשת.</b> הדרך לדרוך הקשת ברגל למותחו היטב לירות למרחוק:

### פסוק ט
 <b>צפתה.</b> מל׳ צפיה והבטה:

### פסוק י
 <b>נשענו.</b> ענין תמיכה: 
 <b>ההמון.</b> רבוי עם: 
 <b>אנוש.</b> הוא שם משמות האדם המורה על חולשתו והוא מל׳ אנוש לשברך (ירמיה ל):

### פסוק יב
 <b>וישאו.</b> ולקחו:

### פסוק יד
 <b>וישבו.</b> מל׳ שביה:


## פרק טו
### פסוק ג
 <b>מורה.</b> מלמד:

### פסוק ו
 <b>וכתתו.</b> ענין שבירה ורציצה כמו וכתתו חרבותם (ישעיה ב): 
 <b>הממם.</b> ענין שבירה כמו והמם גלגל עגלתו (שם כח):

### פסוק ט
 <b>נפלו.</b> ענין הטיה כמו ותפל מעל הגמל (בראשית כ״ד:ס״ד) ור״ל נטו עצמם להיות תחת ממשלתו:


## פרק טז
### פסוק ב
 <b>בדרמשק.</b> היא דמשק האמור במלכים א׳:

### פסוק ג
 <b>הפר.</b> ענין בטול:

### פסוק ד
 <b>אבל מים.</b> היא אבל בית מעכה האמור במלכים א׳: 
 <b>מסכנות.</b> ערי אוצרות כמו ויבן ערי מסכנות (שמות א׳:י״א):

### פסוק ה
 <b>וישבת.</b> ענין בטול כמו שבת נוגש (ישעיה יד):

### פסוק ט
 <b>משוטטות.</b> ענין הנעה והרחיפה ממקום למקום כמו שוטטו בחוצות ירושלים (ירמיהו ה׳:א׳): 
 <b>נסכלת.</b> מל׳ סכלות ושטות:

### פסוק י
 <b>בית המהפכת.</b> הוא מל׳ כיפה בהיפוך אותיות והוא מקום מאסר כעין כיפה: 
 <b>וירצץ.</b> ענין שבירה כמו קנה רצוץ (ישעיה מב):

### פסוק יד
 <b>כרה.</b> חפר כמו בור כרה (תהילים ז׳:ט״ז): 
 <b>וזנים.</b> ר״ל מינים הרבה כי מהעוף למינהו (בראשית ז׳:י״ד) ת״א לזנוהי: 
 <b>מרקחים.</b> ענין ערבוב הבשמים וכן אשר ירקח כמוהו (שמות ל׳:ל״ג): 
 <b>במרקחות.</b> כן יקרא שם האומנות והאומן נקרא רוקח:


## פרק יז
### פסוק ב
 <b>נציבים.</b> פקידים:

### פסוק ח
 <b>וטוב אדוניה.</b> הוא שם איש אחד:

### פסוק יא
 <b>הערביאים.</b> שם אומה:

### פסוק יב
 <b>בירניות.</b> ארמונות וכן לא לאדם הבירה (דה״א כ״ט): 
 <b>מסכנות.</b> אוצרות:

### פסוק יז
 <b>נושקי קשת.</b> מזויינים בקשת:

### פסוק יח
 <b>חלוצי צבא.</b> מזויינים ללכת בצבא מלחמה:


## פרק יח
### פסוק א
 <b>.</b>:

### פסוק כא
 <b>לרוח.</b> ענין דבור הבאה בהפחת הרוח וכן וברוח שפתיו (ישעיה יא): 
 <b>תוכל.</b> מל׳ יכולת:

### פסוק כג
 <b>הלחי.</b> הוא מקום שאצל העין:

### פסוק כד
 <b>הנך.</b> הנה אתה:

### פסוק כו
 <b>בית הכלא.</b> בית האסורים:

### פסוק כט
 <b>התחפש.</b> ענין השתנות המלבוש כמו ויתחפש שאול (ש״א כח):


## פרק יט
### פסוק ג
 <b>בערת.</b> ענין הפנוי מן העולם וכן ובערתי אחרי בית ירבעם (מ״א י״ד):

### פסוק ז
 <b>ומשא פנים.</b> נקרא כן על כי החייב מתבייש ונופלים פניו להטות כלפי הקרקע וכמ״ש ולמה נפלו פניך (בראשית ד׳:ו׳) והמסביר לו פנים הוא כאלו נושא הפנים שנפלו:

### פסוק י
 <b>תורה.</b> מל׳ הוראה ולמוד: 
 <b>יאשמו.</b> מל׳ אשם וחטא:

### פסוק יא
 <b>ושוטרים.</b> הם הרודים ונוגשים לקיים דברי השופטים:


## פרק כ
### פסוק א
 <b>.</b>:

### פסוק יא
 <b>גומלים.</b> ענין תשלום שכר: 
 <b>הורשתנו.</b> מל׳ ירושה:

### פסוק טו
 <b>תחתו.</b> ענין פחד ושבר:

### פסוק כא
 <b>החלוץ.</b> האנשים המזוינים מכלי מלחמה: 
 <b>החלו.</b> התחילו:

### פסוק כה
 <b>ורכוש.</b> הוא שם כולל לזהב וכסף ומטלטלין: 
 <b>וינצלו.</b> ענין רקות כמו וינצלו את מצרים (שמות יב):

### פסוק כו
 <b>נקהלו.</b> נאספו כמו ויקהל משה (שם לה):

### פסוק לד
 <b>אתחבר.</b> כמו התחבר ובאה האל״ף במקום ה״א:


## פרק כא
### פסוק ג
 <b>ולמגדנות.</b> המלה ההיא יורה על דבר המשובח והמעולה בין בפירות בין בבגדים בין באבני יקר כמו ומגדנות נתן לאחיה (בראשית כ״ד:נ״ג): 
 <b>מצורות.</b> ענין מבצר:

### פסוק ז
 <b>ולא אבה.</b> ולא רצה:

### פסוק ח
 <b>פשע.</b> מרד:

### פסוק טז
 <b>ויער.</b> מל׳ התעוררות: 
 <b>רוח.</b> ענין רצון כמו הנני נותן בו רוח (מ״ב יט):


## פרק כב
### פסוק א
 <b>בערבים.</b> הבי״ת הוא במקום מ״ם כמו והנותר בבשר ובלחם (ויקרא ח׳:ל״ב) ומשפטו מבשר ומלחם:

### פסוק ה
 <b>הרמים.</b> כמו הארמים באלף:

### פסוק ז
 <b>תבוסת.</b> מל׳ בסיסה ורמיסה כמו כפגר מובס (ישעיה יד):

### פסוק ט
 <b>מתחבא.</b> מסתתר:


## פרק כג
### פסוק א
 <b>לעזריה.</b> את עזריה:

### פסוק ד
 <b>הספים.</b> הוא בית האספים האמור בדה״א ובמ״ב נאמר בשער אחר הרצים והיא היא:

### פסוק ז
 <b>והקיפו.</b> וסבבו:

### פסוק ח
 <b>פטר.</b> הוא חלוף החיוב וכן בלשכות פטורים (דה״א ט): 
 <b>המחלקות.</b> המשמרות הנחלקים לחלקים:

### פסוק ט
 <b>השלטים.</b> הם כעין מגינים:

### פסוק י
 <b>שלחו.</b> חרבו כמו בשלח יעבורו (איוב לג): 
 <b>מכתף.</b> מעבר:

### פסוק יד
 <b>השדרות.</b> כמו הסדרות בסמ״ך והוא מל׳ סדור ועריכה וכמו שהחיל המסודר נקראים מערכות כן יקראו סדרות:

### פסוק טו
 <b>מבוא.</b> מל׳ ביאה:

### פסוק יז
 <b>ויתצוהו.</b> מל׳ נתיצה ושבירה: 
 <b>צלמיו.</b> מל׳ צורה ודמות: 
 <b>מתן.</b> כן שמו:

### פסוק יח
 <b>פקדות.</b> ממונים:

### פסוק כ
 <b>האדירים.</b> ר״ל השרים:

### פסוק כא
 <b>שקטה.</b> נחה:


## פרק כד
### פסוק ה
 <b>מדי.</b> מתי ר״ל בכל עת שנה ושנה כמו מדי עלותה (ש״א א):

### פסוק ו
 <b>משאת.</b> ענין דורון ותשורה כמו ארוחה ומשאת (ירמיה מ):

### פסוק ז
 <b>פרצו.</b> שברו:

### פסוק ח
 <b>ארון.</b> ארגז:

### פסוק יא
 <b>אל פקדת.</b> כמו בפקדת וכן ואל הארון (שמות כה) ומשפטו ובהארון ופקדת הוא ענין צואה כמו והוא פקד עלי (לקמן לז): 
 <b>ויערו.</b> ענין שפיכה והרקה כמו ותער כדה (בראשית כד):

### פסוק יג
 <b>ארוכה.</b> הוא ענין רפואה ובא בדרך השאלה על חיזוק הבנין וכן כי עלתה ארוכה לחומת ירושלים (נחמיה ד): 
 <b>ויאמצהו.</b> מל׳ אמוץ וחוזק:

### פסוק יד
 <b>וככלותם.</b> כהשלימם: 
 <b>והעלות.</b> היא יד המכתשת וקרויה כן ע״ש שמעלין ומורידין אותה בעת הכתישה וכן בתוך הריפות בעלי (משלי כ״ז:כ״ב):

### פסוק כד
 <b>במצער.</b> במעט כמו והיא מצער (בראשית יט):

### פסוק כה
 <b>התקשרו.</b> עשו קשר אגודת מרידה:

### פסוק כו
 <b>זבד.</b> ובמ״ב נאמר יתבד ובשתי השמות היה נקרא וכן כאן שמרית ושם שומר:

### פסוק כז
 <b>ירב.</b> מל׳ רבוי:


## פרק כה
### פסוק יב
 <b>שבו.</b> מל׳ שביה:

### פסוק יג
 <b>ויפשטו.</b> מל׳ התפשטות ופזור כדרך הנלחמים ושוללים:

### פסוק יז
 <b>לך.</b> ענינו כמו לכה בה״א:

### פסוק יח
 <b>החוח.</b> הוא מין קוצים כמו כשושנה בין החוחים (ש״ה ב): 
 <b>ותרמוס.</b> ענין דריכה ברגל:

### פסוק יט
 <b>ונשאך לבך.</b> ענין התרוממות וגאוה: 
 <b>תתגרה.</b> מל׳ תגר ומחלוקת וכן אל תתגר בם (דברים ב׳:ה׳):

### פסוק כג
 <b>שער הפונה.</b> הוא שער הפנה הנאמר במ״ב כי השער העומד בפנה הוא פונה לכאן ולכאן:

### פסוק כד
 <b>התערובות.</b> מל׳ ערבין ומשכון כמו מה הערבון (בראשית לח):


## פרק כו
### פסוק ט
 <b>המקצוע.</b> הזויות כמו לשני המקצעות (שמות כו):

### פסוק י
 <b>ובשפלה.</b> בעמק: 
 <b>אכרים.</b> הם עובדי האדמה בחרישה כמו וקראו אכר אל אבל (עמוס ה׳:ט״ז): 
 <b>וכורמים.</b> עובדי הכרמים: 
 <b>ובכרמל.</b> ענין גבעות שמנים וטובים כמו ורעה הכרמל והבשן (ירמיהו נ׳:י״ט):

### פסוק יד
 <b>ויכן.</b> מל׳ הכנה: 
 <b>וכובעים.</b> עשוים הם מברזל ישימו על הראש להגן ממכת חרב: 
 <b>ושריונות.</b> כעין מלבוש מברזל ילבשו במלחמה להגן:

### פסוק טו
 <b>הפנות.</b> המה כעין מגדלים כמו ועל הפנות הגבוהות (צפניה א׳:ט״ז): 
 <b>לירוא.</b> להשליך כמו ירה בים (שמות טו):

### פסוק טז
 <b>וימעל.</b> ענין חטא ופשע:

### פסוק יט
 <b>ויזעף.</b> ענין כעס: 
 <b>מקטרת.</b> כן יקרא המחתה כשהיא עם הקטרת ונכונה להקטיר:

### פסוק כ
 <b>נדחף.</b> מל׳ דחיפה ומהירות היציאה:

### פסוק כא
 <b>נגזר.</b> נכרת:


## פרק כז
### פסוק ג
 <b>העופל.</b> שם מגדל וכן ויבא אל העופל (מ״ב ה):

### פסוק ד
 <b>ובחרשים.</b> ביערות כמו וחרש מצל (יחזקאל ל״א:ג׳) ור״ל סעיף: 
 <b>ברניות.</b> ארמונות וכן לא לאדם הבירה (דה״א כט):

### פסוק ה
 <b>השיבו.</b> לפי ששלחו שלשה פעמים לזה אמר השיבו ר״ל שלחו והשיבו ושלחו:


## פרק כח
### פסוק ב
 <b>מסכות.</b> פסילים יצוקים ממתכת וכן אלהי מסכה (שמות לד):

### פסוק ג
 <b>ויבער.</b> ענין שרפה: 
 <b>הוריש.</b> גרש:

### פסוק ז
 <b>נגיד הבית.</b> פקיד הבית: 
 <b>משנה המלך.</b> שני למלך:

### פסוק י
 <b>לכבוש.</b> לאחוז בחזקה כמו ותכבשו אותם (ירמיה לד):

### פסוק יד
 <b>החלוץ.</b> אנשי המלחמה המזויינים:

### פסוק טו
 <b>נקבו.</b> נתפרשו כמו ונוקב שם (ויקרא כד): 
 <b>ויחזיקו.</b> אחזו: 
 <b>וינהלום.</b> ענין הנהגה כמו אתנהלה לאטי (בראשית לג): 
 <b>כושל.</b> ענין תשות כח כמו כשל כח הסבל (נחמיה ד׳:ד׳): 
 <b>עיר התמרים.</b> על שם שגדל בה תמרים הרבה:

### פסוק יט
 <b>הפריע.</b> ענין גלוי כמו ופרע את ראש האשה (במדבר ה׳:י״ח):

### פסוק כ
 <b>תלגת פלנאסר.</b> הוא תגלת פלסר האמור במ״ב: 
 <b>ויצר.</b> מלשון צר ודוחק:

### פסוק כד
 <b>ויקצץ.</b> ענין חיתוך וכריתה כמו ויקצץ פתילים (שמות לט): 
 <b>פנה.</b> זויות:


## פרק כט
### פסוק ה
 <b>התקדשו.</b> הטהרו: 
 <b>הנדה.</b> מל׳ נדידה:

### פסוק ו
 <b>עורף.</b> הוא אחורי הפנים:

### פסוק ח
 <b>לזעוה.</b> מל׳ זיע וחרדה כמו ונתתים לזעוה (ירמיה טו): 
 <b>לשמה.</b> לתמהון: 
 <b>ולשרקה.</b> כן יקרא הקול הנעשה בקבוץ השפתים ודרך בני אדם לעשותם על דבר חשוב שנחרב וכן ושמתי את העיר הזאת לשמה ולשרקה (שם יט):

### פסוק יא
 <b>תשלו.</b> ענין שכחה ושגגה כמו על השל (ש״ב ו):

### פסוק יז
 <b>ויחלו.</b> התחילו:

### פסוק יט
 <b>הזניח.</b> ענין עזיבה כמו זנח ה׳ מזבחו (איכה ב):

### פסוק כא
 <b>וצפירי עזים.</b> ושעירי עזים וכן צפירי חטאת (עזרא ח): 
 <b>במצלתים וגו׳.</b> שמות מיני כלי זמר:

### פסוק כז
 <b>החל.</b> התחיל:

### פסוק כט
 <b>כרעו.</b> נפלו על ברכיהם:

### פסוק ל
 <b>ויקדו.</b> ענין כפיפת הקדקוד:

### פסוק לא
 <b>ויען.</b> ענין הרמת הקול כמו וענו הלוים וכו׳ קול רם (דברים כ״ז:י״ד):

### פסוק לד
 <b>להפשיט.</b> להסיר העור:

### פסוק לה
 <b>בחלבי.</b> עם חלבי כמו הרק אך במשה (במדבר י״ב:ב׳) ומשפטו עם משה: 
 <b>ותכין.</b> מל׳ הכנה:


## פרק ל
### פסוק ו
 <b>הרצים.</b> ההולכים במרוצה ורדיפה: 
 <b>באגרות.</b> בספרים: 
 <b>הפליטה.</b> ענין הצלה:

### פסוק ז
 <b>לשמה.</b> לתמהון:

### פסוק ח
 <b>אל תקשו.</b> הוא ענין מליצה כאלו נתקשה העורף עד שא״א להחזיר הפנים מול ה׳ ואמר מעתה אל תקשו והחזירו פניכם אל ה׳:

### פסוק יב
 <b>יד האלהים.</b> כח האלהים:

### פסוק טו
 <b>נכלמו.</b> ענין בושה:

### פסוק יח
 <b>מרבית.</b> מל׳ רבוי:

### פסוק כ
 <b>וירפא.</b> ענין כפרה כי החטא הוא חולי הנפש ותחשב הכפרה לרפואה וכן רפאה נפשי כי חטאתי לך (תהילים מ״א:ה׳):

### פסוק כד
 <b>הרים.</b> הפריש כמו ויקחו לי תרומה (שמות כ״ה:ב׳):

### פסוק כז
 <b>למעון.</b> ענין מדור כמו השקיפה ממעון קדשך (דברים כ״ו:ט״ו):


## פרק לא
### פסוק א
 <b>ויגדעו.</b> ענין כריתה כמו גדע בחרי אף (איכה ב):

### פסוק ג
 <b>ומנת.</b> ענין תשורה כמו ומשלוח מנות (אסתר ט): 
 <b>מן רכושו.</b> מן נכסיו:

### פסוק ה
 <b>וכפרוץ.</b> ענין חוזק כמו מה פרצת (בראשית לח): 
 <b>תירוש.</b> יין: 
 <b>יצהר.</b> שמן:

### פסוק ו
 <b>ערמות.</b> צבורים כמו בקצה הערמה (רות ג׳:ז׳) והכפל יורה על הרבוי:

### פסוק י
 <b>ההמון.</b> ענין רבוי:

### פסוק יב
 <b>נגיד.</b> פקיד וממונה: 
 <b>משנה.</b> שני לו:

### פסוק יט
 <b>מגרש עריהם.</b> כן נקראת ערי הכהנים והלוים ע״ש שהיה לכולם מגרש סביב והם בתים חוץ לחומה כאלו נגרשו מן העיר: 
 <b>נקבו.</b> נתפרשו:

### פסוק כא
 <b>החל.</b> התחיל:


## פרק לב
### פסוק א
 <b>ויחן.</b> מל׳ חניה והשכנה: 
 <b>לבקעם.</b> ר״ל לשבור ולפתוח החומות:

### פסוק ג
 <b>העינות.</b> המעינות כמו עין הקורא (שופטים טו):

### פסוק ד
 <b>השוטף.</b> כן יקרא מרוצת המים בחזקה:

### פסוק ה
 <b>המלוא.</b> מקום מוכן לאסיפת העם כמו קראו אחריך מלא (ירמיה יב): 
 <b>שלח.</b> קבוצת חרב כמו ואיש שלחו בידו (לעיל כג):

### פסוק ז
 <b>תחתו.</b> ענין פחד ושבר: 
 <b>ההמון.</b> רבוי העם: 
 <b>רב.</b> גדול וחזק:

### פסוק י
 <b>במצור.</b> מל׳ צר ומצוק:

### פסוק טו
 <b>ישיא.</b> ענין הסתה כמו הנחש השיאני (בראשית ג׳):

### פסוק יח
 <b>ולבהלם.</b> מל׳ בהלה:

### פסוק כא
 <b>ויכחד.</b> ענין כריתה כמו ותכחד מן הארץ (שמות ט):

### פסוק כב
 <b>וינהלם.</b> ענין הנהגה בנחת כמו על מי מנוחות ינהלני (תהילים כ״ג:ב׳):

### פסוק כג
 <b>ומגדנות.</b> המלה ההיא יורה על דבר המעולה בין בפירות בין בבגדים בין באבני יקר:

### פסוק כח
 <b>ומסכנות.</b> מקום אוצרות וכן ויבן ערי מסכנות (שמות א׳:י״א): 
 <b>וארות.</b> הם מקומות אשר יאכילו שם הבהמות כי אבוס בעליו (ישעיה א) תרגומו אוריה דמרוהי: 
 <b>ועדרים.</b> כן יקראו קבוצת המקנה:

### פסוק לא
 <b>במליצי.</b> השליח נקרא מליץ כי מביא דברי המשלח אל מי שנשלח אליו והוא מל׳ כי המליץ בינותם (בראשית מ״ב:כ״ג):

### פסוק לג
 <b>במעלה.</b> במקום מעולה ומכובד:


## פרק לג
### פסוק ב
 <b>הוריש.</b> גרש:

### פסוק ג
 <b>צבא השמים.</b> כוכבים ומזלות:

### פסוק ז
 <b>הסמל.</b> צורה מה וכן סמל הקנאה (יחזקאל ח):

### פסוק ט
 <b>ויתע.</b> הוליך אותם בדרך תועה:

### פסוק י
 <b>הקשיבו.</b> ענין שמיעה:

### פסוק יא
 <b>בחוחים.</b> הוא טבעת המשימים בלחיי החיה להוליכה בע״כ כמו ונתתי חחים בלחייך (שם לא) ואמר בל׳ מליצה ושאלה: 
 <b>בנחשתים.</b> שלשלאות של נחושת:

### פסוק יב
 <b>וכהצר.</b> מל׳ צרה: 
 <b>חלה.</b> ענין תפלה כמו חל נא (מ״א יג):

### פסוק יג
 <b>ויעתר.</b> קבל התפלה כמו ויעתר לו ה׳ (בראשית כה):

### פסוק יד
 <b>נחל.</b> בעמק:

### פסוק יט
 <b>חוזי.</b> כן היה שם נביא:

### פסוק כ
 <b>ביתו.</b> בביתו:

### פסוק כג
 <b>אשמה.</b> פשע ועון:

### פסוק כד
 <b>ויקשרו.</b> ענין מרידה:


## פרק לד
### פסוק ג
 <b>החל.</b> התחיל:

### פסוק ד
 <b>והחמנים.</b> צורת חמה: 
 <b>גדע.</b> כרת: 
 <b>והדק.</b> מל׳ דק: 
 <b>ויזרוק.</b> השליך:

### פסוק ז
 <b>כתת.</b> ענין שבר ורציצה:

### פסוק ט
 <b>שומרי הסף.</b> והם השוערים כי סף היא ענין מזוזה כמו וסף השער (יחזקאל מ):

### פסוק י
 <b>על יד.</b> ביד: 
 <b>לבדוק.</b> לתקן הבדק והוא מקום השבור וההרוס ונקרא בדק ע״ש שבודקין ומחפשין אחריו:

### פסוק יב
 <b>מופקדים.</b> ממונים: 
 <b>לנצח.</b> מל׳ נצחון וחוזק ור״ל לנגוש בחזקה:

### פסוק יג
 <b>הסבלים.</b> ענין טעינת משא:

### פסוק יז
 <b>ויתיכו.</b> ענין היציקה ע״י האש כמו כהתוך כסף (שם לב):

### פסוק כ
 <b>עבדון.</b> ובמ״ב נאמר עכבור ובשתי השמות היה נקרא:

### פסוק כא
 <b>נתכה.</b> ענין יציקה והרקה כמו ותתך עלינו האלה (דניאל ט׳:י״א):

### פסוק כב
 <b>תקהת בן חסרה.</b> ובמ״ב נאמר תקוה בן חרחס, והוא הוא:

### פסוק כד
 <b>האלות.</b> הקללות:

### פסוק כה
 <b>תתך.</b> ענין יציקה והרקה: 
 <b>תכבה.</b> מל׳ כבוי והוא מושאל מכבוי האש:

### פסוק כז
 <b>רך לבבך.</b> הוא הפוך מקשה הלב:

### פסוק כח
 <b>אוסיפך.</b> ונאספת ענין הכנסה כמו ואין איש מאסף אותי (שופטים י״ט:י״ח):


## פרק לה
### פסוק ה
 <b>לפלגות.</b> לחלקים כמו בימיו נפלגה הארץ (בראשית י׳:כ״ה):

### פסוק ז
 <b>וירם.</b> והפריש:

### פסוק יג
 <b>בסירות.</b> קדרות: 
 <b>ובדודים.</b> מל׳ דוד ויורה: 
 <b>ובצלחות.</b> כעין קדרה וכן את הצלחת (מ״ב כא):

### פסוק כ
 <b>נכו.</b> ת״י חגירא והוא מענין שבירה וכן נכה רגלים (ש״ב ד):

### פסוק כב
 <b>התחפש.</b> ענין לבישת בגדים משונים מבגדים שרגיל בהם ודוגמתו התחפש ובוא במלחמה (לעיל יח):

### פסוק כג
 <b>ויורו.</b> וישליכו: 
 <b>היורים.</b> רובה קשת:


## פרק לו
### פסוק יג
 <b>ויאמץ.</b> חיזק:

### פסוק טו
 <b>מעונו.</b> מדורו כמו השקיפה ממעון קדשך (דברים כ״ו:ט״ו) (טז) מלעיבים. ענין לעג כי והייתי בעיניו כמתעתע (בראשית כ״ז:י״ב) ת״א כמתלעב: 
 <b>במלאכי.</b> בשלוחי:

### פסוק יז
 <b>וישש.</b> כמו וישיש והוא רב הימים מאד כמו גם שב גם ישיש בנו (איוב ט״ו:י׳) והוא מל׳ יש ר״ל עמד בו הישות ימים רבים:

### פסוק כא
 <b>למלאות.</b> ענין השלמה: 
 <b>רצתה.</b> מל׳ רצוי ופיוס: 
 <b>שבתותיה.</b> ענין בטול עבודה כמו שבת נוגש (ישעיה יד): 
 <b>שבתה.</b> בטלה ונחה מן עבודה:

### פסוק כב
 <b>העיר.</b> מל׳ התעוררות: 
 <b>רוח.</b> רצון כמו הנני נותן בו רוח (מ״ב יט): 
 <b>ויעבר קול.</b> ענין הכרזה כמו ויעבירו קול (שמות לז):

