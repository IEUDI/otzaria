# מצודת ציון על נחמיה
רבי דוד אלטשולר
## פרק א
### פסוק א
 <b>הבירה.</b> ר״ל מקום ארמון המלך:

### פסוק ב
 <b>הפליטה.</b> ענין שארית וכן שריד ופליט (יהושע ח׳):

### פסוק ג
 <b>מפורצת.</b> מל׳ פרצה ושבר: 
 <b>נצתו.</b> מל׳ הצתה ושרפה כמו ויצת אש (איכה ד׳):

### פסוק ד
 <b>צם.</b> מתענה:

### פסוק ה
 <b>אנא.</b> הוא ענין ל׳ בקשה:

### פסוק ו
 <b>תהי נא.</b> תהא עתה או היא ענין ל׳ בקשה: 
 <b>קשבת.</b> ענין שמיעה:

### פסוק ז
 <b>חבול.</b> ענין השחתה כי השחית כל בשר (בראשית ו׳:י״ב) ת״א חבילו:

### פסוק ח
 <b>תמעלו.</b> ענין חטא ופשע: 
 <b>אפיץ.</b> אפזר:


## פרק ב
### פסוק א
 <b>לארתחשסתא.</b> הוא דריוש הפרסי ונקרא כן ע״ש המלכות כמו פרעה למצרים והדומים:

### פסוק ג
 <b>ירעו.</b> מל׳ רעה: 
 <b>חרבה.</b> מל׳ חורבן: 
 <b>אוכלו.</b> נשרפו:

### פסוק ו
 <b>והשגל.</b> המלכה המיוחדת לו למשכב המשגל:

### פסוק ח
 <b>הפרדס.</b> הוא גן מעץ פרי כמו גנות ופרדסים (קהלת ב׳): 
 <b>לקרות.</b> מלשון תקרה: 
 <b>הבירה.</b> כן יקרא בה״מ כמ״ש לא לאדם הבירה (דה״א כ״ט):

### פסוק יב
 <b>רוכב בה.</b> רוכב עליה וכן ינתן בו (שמות כ״א) ור״ל עליו:

### פסוק יג
 <b>אכלו.</b> נשרפו:

### פסוק יד
 <b>ברכת.</b> ענין מקוה המים וכן תעלת הברכה (ישעיה ז׳):

### פסוק טו
 <b>בנחל.</b> בעמק ואמר עולה כי לפני הנחל היה הר:

### פסוק טז
 <b>והסגנים.</b> הוא מין שררה: 
 <b>ולחורים.</b> כן יקראו השרים הגדולים והוא מל׳ חיור ולובן הפוך מן השפלים הנקראים חשוכים כמ״ש בל יתיצב לפני חשוכים (משלי כ׳ ב):

### פסוק יז
 <b>נצתו.</b> מל׳ הצתה ושריפה:


## פרק ג
### פסוק א
 <b>שער הצאן.</b> כן שמו על דבר ידוע אצלם וכן כולם:

### פסוק ה
 <b>ואדיריהם.</b> מל׳ אדיר וחזק ור״ל העשירים: 
 <b>צורם.</b> כמו צוארם באל״ף:

### פסוק ז
 <b>פחת.</b> ענין שררה ומושל:

### פסוק ח
 <b>צורפים.</b> צורפי זהב וכסף: 
 <b>ויעזבו.</b> ענינו מלוי העפר לחזוק ובדרז״ל תקרה ומעזיבה (ב״מ קיו):

### פסוק ט
 <b>פלך.</b> מחוז כי חבל ארגוב (דברים ג׳:ד׳) ת״א בית פלך:

### פסוק יג
 <b>השפות.</b> כמו האשפות:

### פסוק טו
 <b>ויטללנו.</b> הוא ענין צל כי בצל קורתי (בראשית י״ט:ח׳) ת״א בטלל ור״ל עשה חקרה לצל ומחסה: 
 <b>ברכת השלח.</b> מקוה המים המשקה עצי הגן ונקראים שלח ע״ש התפשטות הענפים וכן שלחיך פרדס רמונים (ש״ה ד׳):

### פסוק יט
 <b>הנשק.</b> כלי זיין כמו ועיר מבצר והנשק (מ״ב י׳): 
 <b>המקצוע.</b> הזוית כמו במקצוע החצר (יחזקאל מ״ו):

### פסוק כ
 <b>החרה.</b> ענין חמום כמו נחר מפוח (ירמיה ו׳):

### פסוק כא
 <b>תכלית.</b> קצה וסוף:

### פסוק כד
 <b>הפנה.</b> כן נקרא המגדל על כי דרכו לעמוד בפנה וכן ועל הפנות הגבוהות (צפניה א׳):

### פסוק כה
 <b>המטרה.</b> הוא משמר בית האסורים כי ויאסוף אותם אל משמר (בראשית מ״ב:י״ז) ת״א לבית מטרה:

### פסוק כו
 <b>והנתינים.</b> הם הגבעונים: 
 <b>בעופל.</b> שם מגדל כמו ויבא אל העופל (מ״ב ה׳):

### פסוק לא
 <b>והרוכלים.</b> הם סוחרי הבושם:

### פסוק לד
 <b>האמללים.</b> הנכרתים וחלושים כמו כי אומלל אני (תהילים ו׳:ג׳): 
 <b>היעזבו.</b> מלשון מעזיבה והוא מלוי העפר לחזוק: 
 <b>היחיו.</b> ענין רפואה כמו עד חיותם (יהושע ה׳) ובא בדרך השאלה וכמ״ש כי עלתה ארוכה לחומת וכו׳ (לקמן ד׳): 
 <b>מערמות.</b> ענין גל ותל וכן ויתנו ערמות ערמות (דה״ב ל״א):

### פסוק לז
 <b>תכס.</b> כמו תכסה: 
 <b>אל תמחה.</b> אל תמחוק:


## פרק ד
### פסוק א
 <b>ארוכה.</b> ענין רפואה כמו ארוכת בת עמי (ירמיהו ח׳:כ״ב) ור״ל נתחזק ובא בדרך השאלה:

### פסוק ב
 <b>ויקשרו.</b> ענין אגודה: 
 <b>תועה.</b> המבולבל בדעתו לבלי דעת מה יעשה קרוי תועה וכן תעיתי כשה אובד (תהילים קי״ט:קע״ו):

### פסוק ד
 <b>כשל.</b> ענין חלשות ונפילת הכח כמו לכל כושל (דה״ב כ״ח): 
 <b>הסבל.</b> ענין טעינת משא כמו נושא סבל (מ״א ה׳):

### פסוק ה
 <b>והשבתנו.</b> ענין בטול ומניעה כמו שבת נוגש (ישעיה י״ד):

### פסוק ז
 <b>בצחיחים.</b> בעליונות הסלעים מקום היובש שבו והוא מלשון צחה צמא (שם ה׳) וכן על צחיח סלע (יחזקאל כ״ד): 
 <b>רמחיהם.</b> חניתות:

### פסוק י
 <b>והרמחים.</b> הוי״ו יתירה: 
 <b>והשריונים.</b> הוא כעין מלבוש עשוי מברזל ללבוש במלחמה להציל ממכת חרב וחנית:

### פסוק יא
 <b>עומשים.</b> כמו עומסים בסמ״ך והוא ענין טעינת משא כמו ויעמוס איש על חמורו (בראשית מ״ד:י״ג): 
 <b>השלח.</b> החרב כמו ויעש שלח לרוב (דה״ב ל״ב):

### פסוק יב
 <b>אסורים.</b> קשורים:

### פסוק יג
 <b>נפרדים.</b> פזורים:

### פסוק טו
 <b>השחר.</b> הוא האור הנוצץ בפאת המזרח טרם יגלה השמש:

### פסוק יז
 <b>שלחו.</b> ענין הפשט כי ופשט את בגדיו (ויקרא ו׳:ד׳) ת״א ושלח:


## פרק ה
### פסוק ג
 <b>עורבים.</b> ענין משכון כמו מה הערבון (בראשית לח):

### פסוק ד
 <b>למדת.</b> כמו למנדת והוא מין מס כמו מנדה בלו והלך (עזרא ד׳) ונפלה הנו״ן:

### פסוק ה
 <b>כובשים.</b> ענין התפישה בחזקה כמו ויכבשום לעבדים (ירמיה לד): 
 <b>לאל.</b> ענין כח ואומץ כמו יש לאל ידי (בראשית ל״א:כ״ט):

### פסוק ז
 <b>וימלך.</b> ענין עצה כמו מלכי ישפר עליך (דניאל ד): 
 <b>משא.</b> חוב והלואה כמו משאת מאומה (דברים כ״ד): 
 <b>קהלה.</b> אסיפה והקהל:

### פסוק ח
 <b>כדי.</b> מלשון די הפסוק: 
 <b>ויחרישו.</b> ושתקו:

### פסוק יא
 <b>ומאת הכסף.</b> שקלי הכסף: 
 <b>התירוש.</b> יין: 
 <b>היצהר.</b> שמן:

### פסוק יג
 <b>חצני.</b> כן יקרא כנף הבגד וכן והביאו בניך בחוצן (ישעיה מ״ט): 
 <b>נערתי.</b> עניינו תנועת דבר מה בחזקה להפיל ממנו מה שעליו כמו התנערי מעפר (שם נ״ב):

### פסוק יד
 <b>פחם.</b> פחה שלהם:

### פסוק טו
 <b>אחר.</b> הוא כענין מלבד ר״ל לבד לקיחת מ׳ שקלים לקחו עוד בלחם ויין: 
 <b>שלטו.</b> משלו:

### פסוק יח
 <b>נעשה.</b> ענין תקון כמו וימהר לעשות אותו (בראשית י״ח): 
 <b>ברורות.</b> מל׳ ברירה ובחירה:


## פרק ו
### פסוק א
 <b>פרץ.</b> שבירה:

### פסוק ב
 <b>ונועדה.</b> מל׳ וועד ואסיפה כמו ויועדו כל המלכים (יהושע י״א:ה׳):

### פסוק ג
 <b>תשבת.</b> מלשון השבתה ובטול: 
 <b>ארפה.</b> מלשון רפיון:

### פסוק ו
 <b>וגשמו.</b> הוא גשם הערבי וכן יתר יתרו: 
 <b>הוה.</b> הוא מלשון הויה:

### פסוק ז
 <b>נביאים.</b> ענינו בעלי הדבור כמו ניב שפתים (ישעיה נ״ז):

### פסוק ח
 <b>בודם.</b> ענין המצאת הכזב וכן בדיך מתים יחרישו (איוב י״א:ג׳):

### פסוק ט
 <b>כולם.</b> ענינו כמו כולכם ודוגמתו ואולם כולם תשובו (שם י״ז):

### פסוק י
 <b>עצור.</b> מעוכב וכן נעצרה נא אותך (שופטים י״ג:ט״ו):

### פסוק יב
 <b>וסנבלט.</b> הוי״ו היא במקום או כמו ומקלל אביו ואמו (שמות כ״א:י״ז):

### פסוק טז
 <b>ויפלו.</b> ענינו שפלות וגרעון כמו נופלים מערלים (יחזקאל ל״ב):


## פרק ז
### פסוק א
 <b>ויפקדו.</b> מלשון פקידות וגזברות:

### פסוק ג
 <b>יגיפו.</b> יסגירו כי וסגרת הדלת (מ״ב ד׳) ת״י ותגיפון:

### פסוק ה
 <b>להתייחש.</b> ענין יחוס הוא הודעת ספר הדורות מן המשפחות ומי אביהם:

### פסוק סד
 <b>ויגאלו.</b> ענין טנוף ומאוס וכן לחם מגואל (מלאכי א׳):

### פסוק סו
 <b>רבוא.</b> הוא עשרת אלפים:

### פסוק סח
 <b>פרדיהם.</b> הם הבאים מן הסוס והחמור:

### פסוק ע
 <b>דרכמונים.</b> שם מטבע ידוע אצלם:

### פסוק עא
 <b>מנים.</b> שם משקל ליטרא:

### פסוק עב
 <b>ויגע.</b> כמו והגיע:


## פרק ח
### פסוק א
 <b>הסופר.</b> החכם ובדח״ל סופר מברך ובור יוצא (חולין קי״ח):

### פסוק ה
 <b>עמדו.</b> ענין שתיקה כמו עמדו ולא ענו (איוב ל״ב:ט״ז):

### פסוק ו
 <b>במועל.</b> מלשון העלאה והרמה: 
 <b>ויקדו.</b> כפפו הקדקוד:

### פסוק ח
 <b>ושום.</b> מלשון שימה:

### פסוק י
 <b>מנות.</b> ענין חלק ומתן כמו והיה לך למנה (שמות כ״ט:כ״ו):

### פסוק יא
 <b>מחשים.</b> משתיקים כמו עת לחשות (קהלת ג׳): 
 <b>הסו.</b> שתקו כמו ויהס כלב (במדבר י״ג):

### פסוק טו
 <b>ויעבירו קול.</b> הוא ענין הכרזה כמו ויעבירו קול במחנה (שמות ל״ו:ו׳): 
 <b>עבות.</b> מלשון עב ור״ל מרובה בעלים וקלועים זע״ז וכן שתי עבותות הזהב (שם כ״ח):


## פרק ט
### פסוק ט
 <b>עני.</b> מלשון עינוי:

### פסוק יא
 <b>בקעת.</b> חלקת לשנים: 
 <b>במצולות.</b> עומק המים כמו ותשלך במצולות ים (מיכה ז׳:י״ט): 
 <b>עזים.</b> מל׳ עוז וחזק:

### פסוק יב
 <b>הנחיתם.</b> הנהגתם כמו ולא נחם (שמות י״ג):

### פסוק טז
 <b>ערפם.</b> הוא מול הפנים:

### פסוק יז
 <b>וימאנו.</b> מלשון מיאון וסירוב:

### פסוק יח
 <b>מסכה.</b> מדבר הניצק וניתך: 
 <b>נאצות.</b> ענין כעס ובזיון:

### פסוק כ
 <b>ומנך.</b> מלשון מן: 
 <b>מנעת.</b> חדלת:

### פסוק כא
 <b>כלכלתם.</b> ענין ספוק הצורך כמו ויכלכל יוסף (בראשית מ״ז): 
 <b>בלו.</b> מלשון בליה ורקבון: 
 <b>בצקו.</b> ענין עיסה המחומץ:

### פסוק כב
 <b>לפאה.</b> לקצה כמו פאת שדך (ויקרא י״ט):

### פסוק כד
 <b>ותכנע.</b> מלשון הכנעה:

### פסוק כה
 <b>בצורות.</b> מלשון מבצר: 
 <b>שמנה.</b> מלשון שמן: 
 <b>ויתעדנו.</b> ענין עונג ותפנוק כמו מעדני מלך (בראשית מ״ט):

### פסוק כו
 <b>גום.</b> גופם כמו גוית שאול (שמואל א׳ ל״א):

### פסוק כז
 <b>ויצרו.</b> מלשון צרה:

### פסוק כח
 <b>וירדו.</b> ומשלו כמו רדה בקרב אויביך (תהילים ק״י:ב׳):

### פסוק כט
 <b>ותעד.</b> ענין התראה:

### פסוק לב
 <b>התלאה.</b> ענין יגיעה וטורח כמו את כל התלאה (שמות י״ח):

### פסוק לה
 <b>ממעלליהם.</b> ממעשיהם כמו עולל לי (איכה א׳):

### פסוק לז
 <b>גויותינו.</b> ענין גוף:


## פרק י
### פסוק א
 <b>אמנה.</b> ענין קיום כמו יאמן נא דברך (מ״א ה׳): 
 <b>החתום.</b> ענינו גמר וסוף ובדרז״ל כל חותמי ברכות (ברכות ס״ג):

### פסוק ל
 <b>באלה.</b> הוא קללת השבועה כמו בשבועת האלה (במדבר ה׳):

### פסוק לב
 <b>ונטש.</b> ונעזוב כמו תשמטנה ונטשתה (שמות כ״ג): 
 <b>ומשא.</b> חוב ההלואה:

### פסוק לד
 <b>המערכת.</b> ענין סדור:

### פסוק לה
 <b>מזומנים.</b> ענין הכנה וקביעות וכן בעתים מזומנות (לקמן י״ג): 
 <b>לבער.</b> מלשון הבערה והסקה:

### פסוק לח
 <b>עריסותינו.</b> ענין עיסה כמו ראשית עריסותיכם (במדבר ט״ו): 
 <b>תירוש.</b> יין: 
 <b>ויצהר.</b> שמן:


## פרק יא
### פסוק א
 <b>הידות.</b> החלקים כמו וארבע הידות (בראשית מ״ז):

### פסוק יז
 <b>יהודה.</b> מלשון הודות והלל:

### פסוק כג
 <b>ואמנה.</b> ענין קיום:


## פרק יב
### פסוק ח
 <b>הידות.</b> מלשון הודות והלול:

### פסוק כו
 <b>הפחה.</b> המושל: 
 <b>הסופר.</b> החכם:

### פסוק כז
 <b>ובחנוכת.</b> התחלת דבר מה לעמוד בה משם והלאה קרוי חנוך בל׳ מקרא: 
 <b>מצלתים וכו׳.</b> מיני כלי נגון:

### פסוק כח
 <b>הככר.</b> המישור:

### פסוק לז
 <b>ועל, מעל.</b> ענינם כמו לפני ואצל:

### פסוק מד
 <b>הנשכות.</b> כמו הלשכות: 
 <b>מנאות.</b> מתנות וחלק כמו ושלחו מנות (לעיל ח׳):


## פרק יג
### פסוק ב
 <b>לא קדמו.</b> לא באו לפניהם כמו במה אקדם ה׳ (מיכה ו׳:ו׳):

### פסוק ה
 <b>ויעש.</b> ענין תקון כמו וימהר לעשות אותו (בראשית י״ח:ז׳):

### פסוק ו
 <b>נשאלתי.</b> מל׳ שאלה ובקשה ועל כי שאלתו היה על עצמו אמר בלשון נפעל וכן נשאל נשאל דוד (שמואל א׳ כ׳):

### פסוק ז
 <b>נשכה.</b> כמו לשכה:

### פסוק יא
 <b>ואריבה.</b> מלשון ריב:

### פסוק יד
 <b>תמח.</b> כמו תמחה והוא ענין מחיקה:

### פסוק טו
 <b>גתות.</b> הכלי שדורכים בו הענבים להוציא היין קרוי גת וכן כדורך בגת (ישעיה ס״ג): 
 <b>הערמות.</b> כרי לתבואה כמו ויתנו ערמות (ד״ה ב׳ ל״א): 
 <b>ועומסים.</b> ענין הטענת משא כמו ויעמוס איש על חמורו (בראשית מ״ד:י״ג): 
 <b>ציד.</b> מלשון צידה ומזון:

### פסוק טז
 <b>דג.</b> ר״ל קבוצת דגים:

### פסוק יז
 <b>חורי יהודה.</b> שרי יהודה:

### פסוק יט
 <b>צללו.</b> מלשון צל:

### פסוק כ
 <b>הרוכלים.</b> מוכרי הבושם:

### פסוק כא
 <b>לנים.</b> מל׳ לינה: 
 <b>תשנו.</b> מל׳ שנית:

### פסוק כב
 <b>וחוסה.</b> ענין חמלה כמו אתה חסת על הקיקיון (יונה ד׳:י׳):

### פסוק כה
 <b>ואמרטם.</b> ענין תלישת השער כמו ואיש כי ימרט ראשו (ויקרא י״ג:מ׳):

### פסוק כז
 <b>למעול.</b> ענין חטא ופשע:

### פסוק כט
 <b>גאלי.</b> ענין טנוף ומאוס כמו ויגאלו מן הכהונה (לעיל ז׳):

### פסוק ל
 <b>משמרות.</b> כל דבר המוטל על אנשים הרבה לעשות כל אחד בזמנו קרוי משמר כי ישמור לבוא בזמן הקבוע לו ולא יעבור:

### פסוק לא
 <b>מזומנות.</b> ענין הכנה וקביעות כמו לעתים מזומנים (לעיל י׳):

