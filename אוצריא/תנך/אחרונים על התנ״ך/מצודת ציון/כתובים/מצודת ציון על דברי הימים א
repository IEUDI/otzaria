# מצודת ציון על דברי הימים א
רבי דוד אלטשולר
## פרק א
### פסוק ו
 <strong>ודיפת.</strong> ובתורה כתיב וריפת ברי״ש ובשתי השמות היה נקרא והוא כלל גדול בכל שינוי השמות ולא הזכיר כל חלוף השמות כי רבו מאד:

### פסוק יט
 <strong>נפלגה.</strong> ענין חלוקה והפרדה וכן בפלגות ראובן (שופטים ה):

### פסוק נא
 <strong>אלופי.</strong> ענין שררה וכן אלופים לראש (ירמיה י״ג):


## פרק ב
### פסוק ז
 <strong>עוכר.</strong> ענין בלבול והשחתה כמו עכרתם אותי (בראשית לד): 
 <strong>מעל.</strong> ענין חטא ופשע:

### פסוק ט
 <strong>כלובי.</strong> הוא כלב:

### פסוק יג
 <strong>ואישי.</strong> הוא ישי:

### פסוק יז
 <strong>יתר הישמעאלי.</strong> הוא יתרא הישראלי האמור (בש״ב) ונקרא הישמעאלי על שהתגורר בארץ ישמעאל ולדעת שהוא מבני ישראל נקרא הישראלי:

### פסוק כג
 <strong>חות.</strong> תרגומו כפרני:

### פסוק נה
 <strong>סופרים.</strong> וחכמים ובדרז״ל סופר מברך ובור יוצא (חולין ק״ח):


## פרק ג
### פסוק א
 <strong>דניאל.</strong> הוא כלאב האמור (בב״ש):

### פסוק ה
 <strong>לבת שוע.</strong> היא בת שבע: 
 <strong>עמיאל.</strong> בהפוך האותיות אליעם האמור (בש״ב):

### פסוק כא
 <strong>הבוץ.</strong> פשתן כמו אחוז בחבלי בוץ (אסתר א׳:ו׳):

### פסוק כב
 <strong>בעלו.</strong> ענין אדון כמו אם בעליו עמו (שמות כ״ב:י״ד): 
 <strong>עתיקים.</strong> ענין יושן כמו ועתיק יומין (דניאל ז׳):


## פרק ד
### פסוק א
 <strong>.</strong>:

### פסוק לב
 <strong>וחצריהם.</strong> הם המקומות הסמוכות לעיר וקטנות מהן ואין מוקפות חומה:

### פסוק לח
 <strong>פרצו.</strong> ענין התחזקות כמו מה פרצת (בראשית ל״ה):

### פסוק מ
 <strong>ידים.</strong> מקומות כמו יד אבשלום (ש״ב יח):

### פסוק מג
 <strong>הפלטה.</strong> ענין שיור כמו שריד ופליט (יהושע ח׳:כ״ב):


## פרק ה
### פסוק א
 <strong>ובחללו.</strong> מלשון חולין ובזיון: 
 <strong>יצועי.</strong> מצעת המיטה וכן על ערש יצועי (תהילים קל״ב:ג׳):

### פסוק י
 <strong>ההגדאים.</strong> המה בני ישמעאל ונקראים ע״ש הגר אמו:

### פסוק יא
 <strong>לנגדם.</strong> בשוה להם וכן ואלכה לנגדך (בראשית לג):

### פסוק יב
 <strong>המשנה.</strong> שני לו במעלה:

### פסוק טז
 <strong>ובבנותיה.</strong> הכפרים הסמוכים לה: 
 <strong>מגרשי.</strong> הם הבתים העומדים מחוץ לחומות העיר הנראים כאלו נגרשו מן העיר:

### פסוק יח
 <strong>ודורכי.</strong> הדרך הוא לדרוך ברגל על הקשת למתחו היטב לירות למרחוק: 
 <strong>ולמודי.</strong> ענין ההרגל כמו וילמד לטרוף טרף (יחזקאל י״ט:ג׳):

### פסוק יט
 <strong>ויטור וגו׳.</strong> גם המה מבני ישמעאל:

### פסוק כ
 <strong>ונעתור.</strong> ענין רבוי כמו ועתר ענן הקטורת (שם ח):

### פסוק כא
 <strong>וישבו.</strong> מל׳ שביה:

### פסוק כד
 <strong>ועפר.</strong> הוי״ו יתירה, או כן שמו בוי״ו וכמוהו רבים:

### פסוק כו
 <strong>ויער.</strong> מל׳ התעוררות: 
 <strong>רוח פול.</strong> רצון פול:


## פרק ו
### פסוק ב
 <strong>לבני.</strong> הוא לעדן הנזכר לקמן (כג ז) בחלוק המשמרות:

### פסוק ה
 <strong>יחת.</strong> הוא יחיאל הנזכר למטה:

### פסוק ז
 <strong>עמינדב.</strong> הוא יצהר הנזכר:

### פסוק לט
 <strong>לטירותם.</strong> ענין ארמון כמו תהי טירתם נשמה (תהילים ס״ט:כ״ו):

### פסוק מב
 <strong>המקלט.</strong> נקרא כן ע״ש שקולטת את הרוצחים מה שאין עיר אחרת מניחה לרוצחים לשבת עמהם:


## פרק ז
### פסוק א
 <strong>.</strong>:


## פרק ח
### פסוק א
 <strong>.</strong>:

### פסוק ו
 <strong>ויגלום.</strong> ענין הנוע ממקום למקום, ועם היא בלא שבי כמו וגם גולה אתה למקומך (ש״ב טו):

### פסוק לב
 <strong>נגד אחיהם.</strong> שוה לאחיהם כמו ואלכה לנגדך (בראשית ל״ג:י״ב) ורבים כמוהו:


## פרק ט
### פסוק א
 <strong>והנם.</strong> הנה הם:

### פסוק ב
 <strong>והנתינים.</strong> הם הגבעונים ונקראים כן ע״ש שנאמר בהם ויתנם יהושע וכו׳ חוטבי עצים וכו׳ (יהושע ט׳:כ״ז): 
 <strong>והשוערים.</strong> הממונים על שערי בה״מ לשמור ולפתוח ולנעול: 
 <strong>ואחיהם.</strong> וחבריהם וכן בכל הספר:

### פסוק יט
 <strong>הספים.</strong> מזוזות השערים כמו וסף השער (יחזקאל מ): 
 <strong>המבוא.</strong> הפתחים שבאים דרך בם:

### פסוק כב
 <strong>הברורים.</strong> ענין בחירה: 
 <strong>יסד.</strong> כמו תקן כי התקנה אל קיומה היא כמו היסוד אל הבנין: 
 <strong>הרואה.</strong> הנביא על כי רואה במראה הנבואה: 
 <strong>באמונתם.</strong> ענין קיום וכן והיה אמונת עתך (ישעיהו ל״ג:ו׳):

### פסוק כג
 <strong>למשמרות.</strong> דבר המוטל על הרבה בני אדם על כל אחד בזמן הקבוע לו קרוי משמר כי עליהם לשמור לבל יעברו את הזמן:

### פסוק ל
 <strong>רקחי המרקחת.</strong> ענין ערבוב הבשמים כמו מעשה רוקח (שמות ל׳:כ״ה):

### פסוק לא
 <strong>החביתים.</strong> מל׳ מחבת והוא שם כלי מה:

### פסוק לב
 <strong>המערכת.</strong> מלשון עריכה וסדור:

### פסוק לג
 <strong>פטורים.</strong> הוא הפוך מן החיוב ודוגמתו כי לא פטר יהוידע (דה״ב כג):


## פרק י
### פסוק א
 <strong>איש ישראל.</strong> כמו אנשי ישראל:

### פסוק ג
 <strong>המורים.</strong> ענין השלכת החצים כמו אשר אנכי מורה (ש״א כ): 
 <strong>ויחל.</strong> מל׳ חלחלה ופחד:

### פסוק ד
 <strong>שלוף.</strong> ענין הוצאת החרב מתערה: 
 <strong>ודקרני.</strong> ענין נעיצה ותחיבה כמו כל הנמצא ידקר (ישעיהו י״ג:ט״ו): 
 <strong>והתעללו.</strong> ענין לעג ובזיון כמו כי התעללת בי (במדבר כ״ב:כ״ט): 
 <strong>ולא אבה.</strong> ולא רצה:

### פסוק ח
 <strong>לפשט.</strong> ענין הסרת הבגדים:

### פסוק י
 <strong>גלגלתו.</strong> ראשו: 
 <strong>תקעו.</strong> תלאו כמו והוקע אותם לה׳ (שם כה): 
 <strong>דגון.</strong> שם עבודת גלולים עשוי בדמות דג:

### פסוק יב
 <strong>האלה.</strong> שם אילן סרק:


## פרק יא
### פסוק ב
 <strong>שלשום.</strong> יום השלישי מהיום:

### פסוק ה
 <strong>מצודת.</strong> ענין מבצר חזק כמו ישבו במצדות (ירמיה נ״א): 
 <strong>במצד.</strong> היא מצורת ציון:

### פסוק ח
 <strong>יחיה.</strong> יאמר בדרך השאלה על תקון בדק הבנין כמו היחיו את האבנים (נחמיה ג׳):

### פסוק יא
 <strong>השלישים.</strong> ענינו שרים וגבורים כמו מבחר שלישיו (שמות ט״ו): 
 <strong>עורר.</strong> מלשון התעוררות ותנועה:

### פסוק יג
 <strong>בפס דמים.</strong> שם מקום: 
 <strong>חלקת השדה.</strong> אחוזת השדה:

### פסוק טז
 <strong>ונציב.</strong> ענין פקיד וממונה:

### פסוק יז
 <strong>ויתאו.</strong> מל׳ תאוה וחשק:

### פסוק כג
 <strong>כמנור אורגים.</strong> הוא העץ העגול אשר האורג כורך עליו השתי ובמשנה נקרא כובד (שבת ק״ג): 
 <strong>בשבט.</strong> בשרביט:


## פרק יב
### פסוק א
 <strong>עצור.</strong> נחבא וכלוא כמו עצור בחצר המטרה (ירמיהו ל״ג:א׳):

### פסוק ב
 <strong>נושקי.</strong> ענין מזוין כמו נושקי רומי קשת (תהילים ע״ח:ט׳):

### פסוק ד
 <strong>בשלשים.</strong> בשרים כמו ומבחר שלישיו (שמות טו):

### פסוק טז
 <strong>גדותיו.</strong> שפתי הנחל:

### פסוק יח
 <strong>ויוכח.</strong> ענין ברור דברים כמו אשר הוכיח ה׳ (בראשית כד):

### פסוק יט
 <strong>ורוח.</strong> ענין רצון כמו הנני נותן בו רוח (מ״ב יט): 
 <strong>הגדוד.</strong> חיל הצבא:

### פסוק כ
 <strong>נפלו.</strong> ענין נטיה והתקרבות וכן אל הכשדים אתה נופל (ירמיה לג): 
 <strong>סרני.</strong> ענין שררה:

### פסוק כד
 <strong>החלוץ.</strong> ענין מזוין כמו חלוצי צבא (במדבר לא):

### פסוק ל
 <strong>מרביתם.</strong> ל׳ רבוי:

### פסוק לב
 <strong>נקבו.</strong> נתפרשו כמו ונוקב שם (ויקרא כד):

### פסוק לד
 <strong>ולעדור.</strong> ענינו כמו ולערוך וע״ש זה נקראים מערכת וקבוצת המקנה בשם עדר:

### פסוק לט
 <strong>עודרי מערכה.</strong> עורכי מערכה: 
 <strong>שרית.</strong> כמו שארית ונפלה האל״ף ודוגמתו יתן ה׳ את שלתך (ש״א א) והוא כמו שאלתך:

### פסוק מא
 <strong>ובפרדים.</strong> הם הבאים מן הסוס והחמור: 
 <strong>דבלים.</strong> תאנים יבשים דרוסות יחד ונעשים גוף אחד: 
 <strong>וצמוקים.</strong> ענבים יבשים:


## פרק יג
### פסוק ב
 <strong>נפרצה.</strong> נתחזקה כמו מה פרצת (בראשית לח):

### פסוק ג
 <strong>ונסבה.</strong> מל׳ סבוב:

### פסוק ה
 <strong>שיחור.</strong> הוא הנילוס:

### פסוק ח
 <strong>ובמצלתים.</strong> הם שני כלי נחושת ומקישים זה בזה להשמיע קול גדול כמו בצלצלי שמע (תהלים קנ):

### פסוק ט
 <strong>כידון.</strong> ובשמואל ב׳ נאמר נכון ובשתי השמות היתה נקראת: 
 <strong>שמטו.</strong> ענין הנעה ממקומו כמו ויאמר שמטוה (מ״ב ט):

### פסוק יא
 <strong>פרץ.</strong> מל׳ פרצה ושבר:

### פסוק יב
 <strong>היך.</strong> כמו איך באל״ף וכן והיך יוכל עבד אדוני (דניאל י׳:י״ז):


## פרק יד
### פסוק ט
 <strong>ויפשטו.</strong> מל׳ התפשטות ושטיחה וכדרך הנלחמים:

### פסוק יד
 <strong>הבכאים.</strong> הם אילני תותים וכן עוברי בעמק הבכא (תהילים פ״ד:ז׳):

### פסוק טו
 <strong>הצעדה.</strong> מל׳ צעד ופסיעות:

### פסוק טז
 <strong>מגבעון.</strong> ובשמואל ב׳ נאמר גבע והיא היא:


## פרק טו
### פסוק א
 <strong>.</strong>:

### פסוק כב
 <strong>במשא.</strong> מל׳ נשיאה והרמה: 
 <strong>יסור.</strong> כמו ישור בשי״ן והוא מל׳ שר:

### פסוק כז
 <strong>מכורבל.</strong> מעוטף והוא מל׳ ארמי ודוגמתו פטשיהון וכרבלתהון (דניאל ג) ור״ל עטופיהון: 
 <strong>במעיל.</strong> שם מלבוש העליון כעין המעיל של כה״ג: 
 <strong>בוץ.</strong> פשתן:

### פסוק כט
 <strong>נשקפה.</strong> ענין ראיה והבטה: 
 <strong>בעד החלון.</strong> דרך החלון: 
 <strong>מרקד.</strong> ענין דלוג וקפיצה של שמחה: 
 <strong>ומשחק.</strong> ענין שמחה:


## פרק טז
### פסוק א
 <strong>ויציגו.</strong> ענין עמידה:

### פסוק ג
 <strong>ואשפר.</strong> ענין מנה יפה והוא מל׳ אמרי שפר (שמות מט): 
 <strong>ואשישה.</strong> כן שם הכלי אשר ישימו בו היין וכן סמכוני באשישות (ש״ה ב):

### פסוק ח
 <strong>עלילותיו.</strong> מעשיו כמו ועולל למו (איכה א):

### פסוק ט
 <strong>שיחו.</strong> ענין דבור התמידי כמו ישיחו בי יושבי שער (תהילים ס״ט:י״ג):

### פסוק יח
 <strong>חבל.</strong> ענין חלק כמו מחבל בני יהודה (יהושע י״ט:ט׳) ע״ש שדרך לחלוק נחלה בחבל המדה:

### פסוק יט
 <strong>מתי.</strong> אנשי:

### פסוק כא
 <strong>לעשקם.</strong> מל׳ עושק וגזל: 
 <strong>ויוכח.</strong> ענין תשלומין גמול הרעה כמו וצור להוכיח יסדתו (חבקוק א׳:י״ב):

### פסוק כג
 <strong>בשרו.</strong> ענין ספור החדשות:

### פסוק כז
 <strong>וחדוה.</strong> ענין שמחה:

### פסוק כח
 <strong>הבו.</strong> תנו:

### פסוק כט
 <strong>שאו.</strong> הרימו:

### פסוק ל
 <strong>חילו.</strong> מל׳ חלחלה ורעד: 
 <strong>תמוט.</strong> מל׳ נטיה:

### פסוק לא
 <strong>ותגל.</strong> ענין שמחה:

### פסוק לב
 <strong>ירעם.</strong> מל׳ רעם ורעש: 
 <strong>יעלוץ.</strong> ענין שמחה כמו יעלוז ויעלוס כי זסשר״ץ מתחלף:

### פסוק לז
 <strong>לדבר יום.</strong> ענין כל יום:

### פסוק מא
 <strong>הברורים.</strong> הנבחרים: 
 <strong>נקבו.</strong> נתפרשו כמו ונוקב שם (ויקרא כ״ד):


## פרק יז
### פסוק ז
 <strong>הנוה.</strong> מדור הרועים כמו נות כרות רועים (צפניה ב׳:ו׳):

### פסוק ט
 <strong>ירגז.</strong> ענין תנועת החרדה: 
 <strong>לבלותו.</strong> מל׳ בליה והפסד כמו בלה בשרי (איכה ג):

### פסוק יד
 <strong>נכון.</strong> מתוקן על כנו:

### פסוק טו
 <strong>החזון.</strong> מראה הנבואה:

### פסוק טז
 <strong>הלום.</strong> לכאן כמו אל תקרב הלום (שמות ג׳:ה׳):

### פסוק יז
 <strong>כתור.</strong> ענין תכונה ותואר וכן נאוו לחייך בתורים (ש״ה א) שהם הפנינים המסודרים בתואר ובתכונה יפה:

### פסוק יח
 <strong>ידעת.</strong> הוא מענין אהבה ורחמים כמו רק אתכם ידעתי (עמוס ג׳:ב׳):

### פסוק כג
 <strong>יאמן.</strong> מל׳ האמנה וקיום:

### פסוק כז
 <strong>הואלת.</strong> ענין חפץ ורצון כמו ויואל משה (שמות ב):


## פרק יח
### פסוק ד
 <strong>ויעקר.</strong> הסיר העיקר והם הרגלים שהם העיקר בבהמה וכן ועשית סירותיו לדשנו (שם כז) ור״ל להסיר הדשן:

### פסוק ז
 <strong>שלטי.</strong> כעין מגן:

### פסוק ח
 <strong>ומטבחת ומכון.</strong> ובשמואל ב׳ נאמר ומבטח ומברותי ובשני השמות היו נקראות וכמוהו רבים במקרא:

### פסוק יא
 <strong>נשא.</strong> נטל ולקח:

### פסוק טז
 <strong>ואבימלך.</strong> הוא אחימלך הנזכר בשמואל ב׳: 
 <strong>הכרתי והפלתי.</strong> ת״י קשתיא וקלעיא:


## פרק יט
### פסוק ג
 <strong>לחקור.</strong> מל׳ חקירה וחפוש: 
 <strong>ולהפוך.</strong> ת״י ולמבדק כי הבודק דבר מה מהפכה מעבר אל עבר: 
 <strong>ולרגל.</strong> גם הוא ענין חקירה וחפוש:

### פסוק ד
 <strong>מדויהם.</strong> מלבושיהם כמו וילבש שאול וכו׳ מדיו (ש״א וז): 
 <strong>המפשעה.</strong> כמו המפסעה בסמ״ך והוא מלשון פסיעה ור״ל הרגלים שפוסעים בהם והוא כינוי לעגבות שהיא ברגלים ממעל ושמה יכלה חצי המלבוש:

### פסוק ה
 <strong>יצמח.</strong> יגדל:


## פרק כ
### פסוק א
 <strong>ויצר.</strong> מלשון מצור:

### פסוק ב
 <strong>מלכם.</strong> העבודת כוכבים הקרויה מלכום או כפשוטו: 
 <strong>יקרה.</strong> חשובה:

### פסוק ג
 <strong>וישר.</strong> כלי המלא פגימות אשר יכרתו בו העצים קרוי משור כמו אם יתגדל המשור (ישעיה י) וע״ש שכורתים בו העצים ע״י גרירה קרוי ג״כ מגרה כמו מגררות במגרה (מלכים א ז) והיה די לומר וישר שפירש חתך במשור אבל לתוספות ביאור אמר במגרה וכן רתקו בזיקים (נחום ג): 
 <strong>ובחריצי הברזל.</strong> כלי ברזל עשוי חריצים כמו כי לא בחרוץ יודש קצח (ישעיה כח): 
 <strong>ובמגרות.</strong> גם הם כלים מלאים פגימות אבל קטנים הם מן המשור:

### פסוק ד
 <strong>הרפא.</strong> הענקים כמו מיתר הרפאים (דברים ג):

### פסוק ה
 <strong>כמנור אורגים.</strong> הוא העץ העגול אשר האורג כורך בו חוטי השתי ובמשנה נקרא כובד (שבת קג):

### פסוק ו
 <strong>להרפא.</strong> להענקה:

### פסוק ח
 <strong>אל נולדו.</strong> כמו אלה נולדו וכן כל התועבות האל (ויקרא י״ח):


## פרק כא
### פסוק א
 <strong>ויסת.</strong> ענין פתוי:

### פסוק ג
 <strong>לאשמה.</strong> היא מלשון שממה וכן עדרי הצאן נאשמו (יואל א׳:י״ח):

### פסוק ה
 <strong>מספר מפקד.</strong> לתוספת ביאור כפל כמ״ש וכן אדמת עפר (דניאל י״ב):

### פסוק ח
 <strong>נסכלתי.</strong> מלשון סכלות ושטות:

### פסוק יב
 <strong>נספה.</strong> ענין כליון כמו אסף אסיפם (ירמיה ח):

### פסוק טו
 <strong>הרף.</strong> מלשון רפיון:

### פסוק טז
 <strong>שלופה.</strong> הוצאה מתערה:

### פסוק כב
 <strong>ותעצר.</strong> ענין מניעה:

### פסוק כג
 <strong>והמוריגים.</strong> כעין לוח עץ ובתחתיתו תחובים אבנים דקים ובו דשים התבואה וכן למורג חרוץ (ישעיה מא):

### פסוק כו
 <strong>נדנה.</strong> הוא נרתק החרב ודוגמתו בגו נדנה (דניאל ו):

### פסוק ל
 <strong>נבעת.</strong> מל׳ בעתה וחרדה:


## פרק כב
### פסוק ב
 <strong>חוצבים.</strong> כן יקראו כורתי האבנים ממקום גדולם: 
 <strong>גזית.</strong> היא מל׳ גזיזה ור״ל כרותות ומסותתות ביושר:

### פסוק ג
 <strong>למסמרים.</strong> ליתדות:

### פסוק ט
 <strong>ושקט.</strong> ענין מנוחה:

### פסוק יג
 <strong>ואמץ.</strong> גם הוא ענין חוזק: 
 <strong>תחת.</strong> ענין פחד ושבר כמו אל תערוץ ואל תחת (יהושע א׳:ט׳):


## פרק כג
### פסוק ג
 <strong>לגברים.</strong> לאנשים:

### פסוק ד
 <strong>לנצח.</strong> מלאכת השיר נקרא מלשון נצוח כי דרך בעלי השיר לנצח זה את זה בהרמת הקול ובהכרעת הנעימה: 
 <strong>ושוטרים.</strong> הם הנוגשים וכופים לעשות דברי השופטים:

### פסוק יא
 <strong>לפקודה.</strong> ענין מנוי וגזברות:

### פסוק כט
 <strong>המערכת.</strong> מל׳ ערוכה וסדור: 
 <strong>ולרקיקי.</strong> חררות דקות כמו רקיקי מצות (ויקרא ב): 
 <strong>ולמחבת.</strong> מנחה מעשה מחבת: 
 <strong>ולמרבכת.</strong> ענין חליטה ברותחין כמו מרבכת תביאנה (שם ו): 
 <strong>משורה.</strong> היא מדת הלח כמו במדה במשקל ובמשורה (שם יט):


## פרק כד
### פסוק א
 <strong>.</strong>:


## פרק כה
### פסוק א
 <strong>.</strong>:

### פסוק ה
 <strong>קרן.</strong> ענין ממשלה וחתק והושאל מבע״ח בעלי הקרנות אשר יתחזקו בהם בהלחמם עם מי:

### פסוק ז
 <strong>מלומדי.</strong> ענין ההרגל כמו וילמד לטרף טרף (יחזקאל י״ט:ג׳):

### פסוק ח
 <strong>לעומת.</strong> נגד:

### פסוק יא
 <strong>ליצרי.</strong> הוא צרי האמור למעלה וכן ימצא קצת שינוי השמות בשאר הנזכרים וכדרך המקרא:


## פרק כו
### פסוק א
 <strong>.</strong>:

### פסוק לב
 <strong>ויפקידם.</strong> ענין מנוי וגזברות: 
 <strong>לכל דבר.</strong> לכל ענין וכן על דבר פעור (במדבר כה):


## פרק כז
### פסוק א
 <strong>המחלקות.</strong> מל׳ חלק:

### פסוק ד
 <strong>ומקלות.</strong> כן שמו בוי״ו:

### פסוק ו
 <strong>השלישים.</strong> שרים וממונים כמו ומבחר שלישיו (שמות טו):

### פסוק כג
 <strong>נשא.</strong> ענין מספר כמו כי תשא (שם ל):

### פסוק כד
 <strong>החל.</strong> התחיל: 
 <strong>ולא כלה.</strong> לא השלים:

### פסוק לב
 <strong>וסופר.</strong> חכם ובדרז״ל סופר מברך ובור יוצא (חולין קח):


## פרק כח
### פסוק א
 <strong>הסריסים.</strong> ענין שררה:

### פסוק ב
 <strong>ולהדום.</strong> הוא שרפרף הכסא הנתון תחת רגלי האדם כשהוא יושב כמו והארץ הדום רגלי (ישעיהו ס״ו:א׳) ואחז במשל מדרך האדם:

### פסוק ט
 <strong>יצר.</strong> הוא ענין פעולה כמו מי יצר אל (שם מד): 
 <strong>יזניחך.</strong> ענין עזיבה כמו לו זנחתני (תהלים מג):

### פסוק יא
 <strong>תבנית.</strong> ענין תואר וצורה: 
 <strong>וגנזכיו.</strong> מקום האוצרות והוא מלשון גניזה והטמנה:

### פסוק יג
 <strong>ולמחלקות.</strong> ואת מחלקות והלמ״ד הוא במקום את כמו לכל כליו (שמות כ״ז:ג׳) ורבים כמוהו:

### פסוק יז
 <strong>והמזלגות.</strong> שם כלי בעלת השנים ובו תוחבים הבשר להעלות מן היורה והמזרקות. הספלים אשר יקבלו בהם הדם לזריקה: 
 <strong>והקשות.</strong> סניפין כעין יתדות עמדו אצל השולחן מזה ומזה לצורך לחם הפנים כמ״ש בתורה: 
 <strong>ולכפורי.</strong> גם המה כעין מזרקות וכן כפורי זהב משנים (עזרא א׳:י׳) וע״ש שהכהן הזורק מקנח ידו בשפתו קרוים כפורי ובדרז״ל ובעי לכפורי ידיה (גיטין נו):

### פסוק יח
 <strong>מזוקק.</strong> ענין צרוף כמו מזוקק שבעתים (תהלים יב):

### פסוק כ
 <strong>תחת.</strong> ענין פחד ושבר: 
 <strong>לכלות.</strong> להשלים:


## פרק כט
### פסוק א
 <strong>הבירה.</strong> הארמון ועל המקדש יאמר:

### פסוק ב
 <strong>אבני פוך.</strong> אבני יקר ומראיהם כעין הפוך והוא הכחול: 
 <strong>ורקמה.</strong> יריעות מרוקמות במיני צבעונין: 
 <strong>יקרה.</strong> חשובה שיש שם מין אבן חשוב לבנין:

### פסוק ג
 <strong>סגולה.</strong> ענין אוצר כמו וסגולת מלכים (קהלת ב):

### פסוק ד
 <strong>לטוח.</strong> מל׳ טיחה ומשיחה כמו וטח את הבית (ויקרא י״ד:מ״ב) ואמר בדרך השאלה כי בטסים חפו הבית ולא ע״י טיחה ומשיחה כדרך שעושים האומנים ומרבית הזהב יוכיח קירות. כותלי:

### פסוק ה
 <strong>חרשים.</strong> אומנים: 
 <strong>למלאות.</strong> ענין חנוך כמו ומלאת יד אהרן (שמות כ״ט:ט׳):

### פסוק ו
 <strong>ואדרכונים.</strong> שם מטבע ידוע אצלם וכן לאדרכונים אלף (עזרא ח):

### פסוק יא
 <strong>והתפארת.</strong> מל׳ פאר: 
 <strong>והנצח.</strong> מל׳ נצחון: 
 <strong>וההוד.</strong> ענין הדר ויופי:

### פסוק יג
 <strong>מודים.</strong> מל׳ הודאה:

### פסוק יד
 <strong>נעצור כח.</strong> נעכב אצלנו הכח כמו נעצרה נא אותך (שופטים י״ג:ט״ו):

### פסוק טו
 <strong>ותושבים.</strong> היושב זמן רב במקום אחד קרוי תושב מלשון ישב:

### פסוק טז
 <strong>ההמון.</strong> ענין מרבית ההון כמו ומי אוהב בהמון (קהלת ה׳:ט׳):

### פסוק יז
 <strong>בוחן.</strong> מל׳ בחינה ונסיון: 
 <strong>הנמצאו.</strong> אשר נמצאו הה״א היא במקום אשר וכן ההקדיש שמואל (לעיל כו):

### פסוק יח
 <strong>ליצר.</strong> הוא ענין פעולה כמו מי יצר אל (ישעיהו מ״ד:י׳) וכן וכל יצר מחשבות לבו (בראשית ז): 
 <strong>והכן.</strong> מל׳ הכנה:

### פסוק כ
 <strong>ברכו.</strong> שבחו והללו: 
 <strong>ויקדו.</strong> כפפו הקדקוד:

### פסוק כה
 <strong>למעלה.</strong> מל׳ עליה והרמה:

### פסוק ל
 <strong>והעתים.</strong> מל׳ עת וזמן:

