# מצודת ציון על דברי הימים א
רבי דוד אלטשולר
## פרק א
### פסוק ו
 <b>ודיפת.</b> ובתורה כתיב וריפת ברי״ש ובשתי השמות היה נקרא והוא כלל גדול בכל שינוי השמות ולא הזכיר כל חלוף השמות כי רבו מאד:

### פסוק יט
 <b>נפלגה.</b> ענין חלוקה והפרדה וכן בפלגות ראובן (שופטים ה):

### פסוק נא
 <b>אלופי.</b> ענין שררה וכן אלופים לראש (ירמיה י״ג):


## פרק ב
### פסוק ז
 <b>עוכר.</b> ענין בלבול והשחתה כמו עכרתם אותי (בראשית לד): 
 <b>מעל.</b> ענין חטא ופשע:

### פסוק ט
 <b>כלובי.</b> הוא כלב:

### פסוק יג
 <b>ואישי.</b> הוא ישי:

### פסוק יז
 <b>יתר הישמעאלי.</b> הוא יתרא הישראלי האמור (בש״ב) ונקרא הישמעאלי על שהתגורר בארץ ישמעאל ולדעת שהוא מבני ישראל נקרא הישראלי:

### פסוק כג
 <b>חות.</b> תרגומו כפרני:

### פסוק נה
 <b>סופרים.</b> וחכמים ובדרז״ל סופר מברך ובור יוצא (חולין ק״ח):


## פרק ג
### פסוק א
 <b>דניאל.</b> הוא כלאב האמור (בב״ש):

### פסוק ה
 <b>לבת שוע.</b> היא בת שבע: 
 <b>עמיאל.</b> בהפוך האותיות אליעם האמור (בש״ב):

### פסוק כא
 <b>הבוץ.</b> פשתן כמו אחוז בחבלי בוץ (אסתר א׳:ו׳):

### פסוק כב
 <b>בעלו.</b> ענין אדון כמו אם בעליו עמו (שמות כ״ב:י״ד): 
 <b>עתיקים.</b> ענין יושן כמו ועתיק יומין (דניאל ז׳):


## פרק ד
### פסוק א
 <b>.</b>:

### פסוק לב
 <b>וחצריהם.</b> הם המקומות הסמוכות לעיר וקטנות מהן ואין מוקפות חומה:

### פסוק לח
 <b>פרצו.</b> ענין התחזקות כמו מה פרצת (בראשית ל״ה):

### פסוק מ
 <b>ידים.</b> מקומות כמו יד אבשלום (ש״ב יח):

### פסוק מג
 <b>הפלטה.</b> ענין שיור כמו שריד ופליט (יהושע ח׳:כ״ב):


## פרק ה
### פסוק א
 <b>ובחללו.</b> מלשון חולין ובזיון: 
 <b>יצועי.</b> מצעת המיטה וכן על ערש יצועי (תהילים קל״ב:ג׳):

### פסוק י
 <b>ההגדאים.</b> המה בני ישמעאל ונקראים ע״ש הגר אמו:

### פסוק יא
 <b>לנגדם.</b> בשוה להם וכן ואלכה לנגדך (בראשית לג):

### פסוק יב
 <b>המשנה.</b> שני לו במעלה:

### פסוק טז
 <b>ובבנותיה.</b> הכפרים הסמוכים לה: 
 <b>מגרשי.</b> הם הבתים העומדים מחוץ לחומות העיר הנראים כאלו נגרשו מן העיר:

### פסוק יח
 <b>ודורכי.</b> הדרך הוא לדרוך ברגל על הקשת למתחו היטב לירות למרחוק: 
 <b>ולמודי.</b> ענין ההרגל כמו וילמד לטרוף טרף (יחזקאל י״ט:ג׳):

### פסוק יט
 <b>ויטור וגו׳.</b> גם המה מבני ישמעאל:

### פסוק כ
 <b>ונעתור.</b> ענין רבוי כמו ועתר ענן הקטורת (שם ח):

### פסוק כא
 <b>וישבו.</b> מל׳ שביה:

### פסוק כד
 <b>ועפר.</b> הוי״ו יתירה, או כן שמו בוי״ו וכמוהו רבים:

### פסוק כו
 <b>ויער.</b> מל׳ התעוררות: 
 <b>רוח פול.</b> רצון פול:


## פרק ו
### פסוק ב
 <b>לבני.</b> הוא לעדן הנזכר לקמן (כג ז) בחלוק המשמרות:

### פסוק ה
 <b>יחת.</b> הוא יחיאל הנזכר למטה:

### פסוק ז
 <b>עמינדב.</b> הוא יצהר הנזכר:

### פסוק לט
 <b>לטירותם.</b> ענין ארמון כמו תהי טירתם נשמה (תהילים ס״ט:כ״ו):

### פסוק מב
 <b>המקלט.</b> נקרא כן ע״ש שקולטת את הרוצחים מה שאין עיר אחרת מניחה לרוצחים לשבת עמהם:


## פרק ז
### פסוק א
 <b>.</b>:


## פרק ח
### פסוק א
 <b>.</b>:

### פסוק ו
 <b>ויגלום.</b> ענין הנוע ממקום למקום, ועם היא בלא שבי כמו וגם גולה אתה למקומך (ש״ב טו):

### פסוק לב
 <b>נגד אחיהם.</b> שוה לאחיהם כמו ואלכה לנגדך (בראשית ל״ג:י״ב) ורבים כמוהו:


## פרק ט
### פסוק א
 <b>והנם.</b> הנה הם:

### פסוק ב
 <b>והנתינים.</b> הם הגבעונים ונקראים כן ע״ש שנאמר בהם ויתנם יהושע וכו׳ חוטבי עצים וכו׳ (יהושע ט׳:כ״ז): 
 <b>והשוערים.</b> הממונים על שערי בה״מ לשמור ולפתוח ולנעול: 
 <b>ואחיהם.</b> וחבריהם וכן בכל הספר:

### פסוק יט
 <b>הספים.</b> מזוזות השערים כמו וסף השער (יחזקאל מ): 
 <b>המבוא.</b> הפתחים שבאים דרך בם:

### פסוק כב
 <b>הברורים.</b> ענין בחירה: 
 <b>יסד.</b> כמו תקן כי התקנה אל קיומה היא כמו היסוד אל הבנין: 
 <b>הרואה.</b> הנביא על כי רואה במראה הנבואה: 
 <b>באמונתם.</b> ענין קיום וכן והיה אמונת עתך (ישעיהו ל״ג:ו׳):

### פסוק כג
 <b>למשמרות.</b> דבר המוטל על הרבה בני אדם על כל אחד בזמן הקבוע לו קרוי משמר כי עליהם לשמור לבל יעברו את הזמן:

### פסוק ל
 <b>רקחי המרקחת.</b> ענין ערבוב הבשמים כמו מעשה רוקח (שמות ל׳:כ״ה):

### פסוק לא
 <b>החביתים.</b> מל׳ מחבת והוא שם כלי מה:

### פסוק לב
 <b>המערכת.</b> מלשון עריכה וסדור:

### פסוק לג
 <b>פטורים.</b> הוא הפוך מן החיוב ודוגמתו כי לא פטר יהוידע (דה״ב כג):


## פרק י
### פסוק א
 <b>איש ישראל.</b> כמו אנשי ישראל:

### פסוק ג
 <b>המורים.</b> ענין השלכת החצים כמו אשר אנכי מורה (ש״א כ): 
 <b>ויחל.</b> מל׳ חלחלה ופחד:

### פסוק ד
 <b>שלוף.</b> ענין הוצאת החרב מתערה: 
 <b>ודקרני.</b> ענין נעיצה ותחיבה כמו כל הנמצא ידקר (ישעיהו י״ג:ט״ו): 
 <b>והתעללו.</b> ענין לעג ובזיון כמו כי התעללת בי (במדבר כ״ב:כ״ט): 
 <b>ולא אבה.</b> ולא רצה:

### פסוק ח
 <b>לפשט.</b> ענין הסרת הבגדים:

### פסוק י
 <b>גלגלתו.</b> ראשו: 
 <b>תקעו.</b> תלאו כמו והוקע אותם לה׳ (שם כה): 
 <b>דגון.</b> שם עבודת גלולים עשוי בדמות דג:

### פסוק יב
 <b>האלה.</b> שם אילן סרק:


## פרק יא
### פסוק ב
 <b>שלשום.</b> יום השלישי מהיום:

### פסוק ה
 <b>מצודת.</b> ענין מבצר חזק כמו ישבו במצדות (ירמיה נ״א): 
 <b>במצד.</b> היא מצורת ציון:

### פסוק ח
 <b>יחיה.</b> יאמר בדרך השאלה על תקון בדק הבנין כמו היחיו את האבנים (נחמיה ג׳):

### פסוק יא
 <b>השלישים.</b> ענינו שרים וגבורים כמו מבחר שלישיו (שמות ט״ו): 
 <b>עורר.</b> מלשון התעוררות ותנועה:

### פסוק יג
 <b>בפס דמים.</b> שם מקום: 
 <b>חלקת השדה.</b> אחוזת השדה:

### פסוק טז
 <b>ונציב.</b> ענין פקיד וממונה:

### פסוק יז
 <b>ויתאו.</b> מל׳ תאוה וחשק:

### פסוק כג
 <b>כמנור אורגים.</b> הוא העץ העגול אשר האורג כורך עליו השתי ובמשנה נקרא כובד (שבת ק״ג): 
 <b>בשבט.</b> בשרביט:


## פרק יב
### פסוק א
 <b>עצור.</b> נחבא וכלוא כמו עצור בחצר המטרה (ירמיהו ל״ג:א׳):

### פסוק ב
 <b>נושקי.</b> ענין מזוין כמו נושקי רומי קשת (תהילים ע״ח:ט׳):

### פסוק ד
 <b>בשלשים.</b> בשרים כמו ומבחר שלישיו (שמות טו):

### פסוק טז
 <b>גדותיו.</b> שפתי הנחל:

### פסוק יח
 <b>ויוכח.</b> ענין ברור דברים כמו אשר הוכיח ה׳ (בראשית כד):

### פסוק יט
 <b>ורוח.</b> ענין רצון כמו הנני נותן בו רוח (מ״ב יט): 
 <b>הגדוד.</b> חיל הצבא:

### פסוק כ
 <b>נפלו.</b> ענין נטיה והתקרבות וכן אל הכשדים אתה נופל (ירמיה לג): 
 <b>סרני.</b> ענין שררה:

### פסוק כד
 <b>החלוץ.</b> ענין מזוין כמו חלוצי צבא (במדבר לא):

### פסוק ל
 <b>מרביתם.</b> ל׳ רבוי:

### פסוק לב
 <b>נקבו.</b> נתפרשו כמו ונוקב שם (ויקרא כד):

### פסוק לד
 <b>ולעדור.</b> ענינו כמו ולערוך וע״ש זה נקראים מערכת וקבוצת המקנה בשם עדר:

### פסוק לט
 <b>עודרי מערכה.</b> עורכי מערכה: 
 <b>שרית.</b> כמו שארית ונפלה האל״ף ודוגמתו יתן ה׳ את שלתך (ש״א א) והוא כמו שאלתך:

### פסוק מא
 <b>ובפרדים.</b> הם הבאים מן הסוס והחמור: 
 <b>דבלים.</b> תאנים יבשים דרוסות יחד ונעשים גוף אחד: 
 <b>וצמוקים.</b> ענבים יבשים:


## פרק יג
### פסוק ב
 <b>נפרצה.</b> נתחזקה כמו מה פרצת (בראשית לח):

### פסוק ג
 <b>ונסבה.</b> מל׳ סבוב:

### פסוק ה
 <b>שיחור.</b> הוא הנילוס:

### פסוק ח
 <b>ובמצלתים.</b> הם שני כלי נחושת ומקישים זה בזה להשמיע קול גדול כמו בצלצלי שמע (תהלים קנ):

### פסוק ט
 <b>כידון.</b> ובשמואל ב׳ נאמר נכון ובשתי השמות היתה נקראת: 
 <b>שמטו.</b> ענין הנעה ממקומו כמו ויאמר שמטוה (מ״ב ט):

### פסוק יא
 <b>פרץ.</b> מל׳ פרצה ושבר:

### פסוק יב
 <b>היך.</b> כמו איך באל״ף וכן והיך יוכל עבד אדוני (דניאל י׳:י״ז):


## פרק יד
### פסוק ט
 <b>ויפשטו.</b> מל׳ התפשטות ושטיחה וכדרך הנלחמים:

### פסוק יד
 <b>הבכאים.</b> הם אילני תותים וכן עוברי בעמק הבכא (תהילים פ״ד:ז׳):

### פסוק טו
 <b>הצעדה.</b> מל׳ צעד ופסיעות:

### פסוק טז
 <b>מגבעון.</b> ובשמואל ב׳ נאמר גבע והיא היא:


## פרק טו
### פסוק א
 <b>.</b>:

### פסוק כב
 <b>במשא.</b> מל׳ נשיאה והרמה: 
 <b>יסור.</b> כמו ישור בשי״ן והוא מל׳ שר:

### פסוק כז
 <b>מכורבל.</b> מעוטף והוא מל׳ ארמי ודוגמתו פטשיהון וכרבלתהון (דניאל ג) ור״ל עטופיהון: 
 <b>במעיל.</b> שם מלבוש העליון כעין המעיל של כה״ג: 
 <b>בוץ.</b> פשתן:

### פסוק כט
 <b>נשקפה.</b> ענין ראיה והבטה: 
 <b>בעד החלון.</b> דרך החלון: 
 <b>מרקד.</b> ענין דלוג וקפיצה של שמחה: 
 <b>ומשחק.</b> ענין שמחה:


## פרק טז
### פסוק א
 <b>ויציגו.</b> ענין עמידה:

### פסוק ג
 <b>ואשפר.</b> ענין מנה יפה והוא מל׳ אמרי שפר (שמות מט): 
 <b>ואשישה.</b> כן שם הכלי אשר ישימו בו היין וכן סמכוני באשישות (ש״ה ב):

### פסוק ח
 <b>עלילותיו.</b> מעשיו כמו ועולל למו (איכה א):

### פסוק ט
 <b>שיחו.</b> ענין דבור התמידי כמו ישיחו בי יושבי שער (תהילים ס״ט:י״ג):

### פסוק יח
 <b>חבל.</b> ענין חלק כמו מחבל בני יהודה (יהושע י״ט:ט׳) ע״ש שדרך לחלוק נחלה בחבל המדה:

### פסוק יט
 <b>מתי.</b> אנשי:

### פסוק כא
 <b>לעשקם.</b> מל׳ עושק וגזל: 
 <b>ויוכח.</b> ענין תשלומין גמול הרעה כמו וצור להוכיח יסדתו (חבקוק א׳:י״ב):

### פסוק כג
 <b>בשרו.</b> ענין ספור החדשות:

### פסוק כז
 <b>וחדוה.</b> ענין שמחה:

### פסוק כח
 <b>הבו.</b> תנו:

### פסוק כט
 <b>שאו.</b> הרימו:

### פסוק ל
 <b>חילו.</b> מל׳ חלחלה ורעד: 
 <b>תמוט.</b> מל׳ נטיה:

### פסוק לא
 <b>ותגל.</b> ענין שמחה:

### פסוק לב
 <b>ירעם.</b> מל׳ רעם ורעש: 
 <b>יעלוץ.</b> ענין שמחה כמו יעלוז ויעלוס כי זסשר״ץ מתחלף:

### פסוק לז
 <b>לדבר יום.</b> ענין כל יום:

### פסוק מא
 <b>הברורים.</b> הנבחרים: 
 <b>נקבו.</b> נתפרשו כמו ונוקב שם (ויקרא כ״ד):


## פרק יז
### פסוק ז
 <b>הנוה.</b> מדור הרועים כמו נות כרות רועים (צפניה ב׳:ו׳):

### פסוק ט
 <b>ירגז.</b> ענין תנועת החרדה: 
 <b>לבלותו.</b> מל׳ בליה והפסד כמו בלה בשרי (איכה ג):

### פסוק יד
 <b>נכון.</b> מתוקן על כנו:

### פסוק טו
 <b>החזון.</b> מראה הנבואה:

### פסוק טז
 <b>הלום.</b> לכאן כמו אל תקרב הלום (שמות ג׳:ה׳):

### פסוק יז
 <b>כתור.</b> ענין תכונה ותואר וכן נאוו לחייך בתורים (ש״ה א) שהם הפנינים המסודרים בתואר ובתכונה יפה:

### פסוק יח
 <b>ידעת.</b> הוא מענין אהבה ורחמים כמו רק אתכם ידעתי (עמוס ג׳:ב׳):

### פסוק כג
 <b>יאמן.</b> מל׳ האמנה וקיום:

### פסוק כז
 <b>הואלת.</b> ענין חפץ ורצון כמו ויואל משה (שמות ב):


## פרק יח
### פסוק ד
 <b>ויעקר.</b> הסיר העיקר והם הרגלים שהם העיקר בבהמה וכן ועשית סירותיו לדשנו (שם כז) ור״ל להסיר הדשן:

### פסוק ז
 <b>שלטי.</b> כעין מגן:

### פסוק ח
 <b>ומטבחת ומכון.</b> ובשמואל ב׳ נאמר ומבטח ומברותי ובשני השמות היו נקראות וכמוהו רבים במקרא:

### פסוק יא
 <b>נשא.</b> נטל ולקח:

### פסוק טז
 <b>ואבימלך.</b> הוא אחימלך הנזכר בשמואל ב׳: 
 <b>הכרתי והפלתי.</b> ת״י קשתיא וקלעיא:


## פרק יט
### פסוק ג
 <b>לחקור.</b> מל׳ חקירה וחפוש: 
 <b>ולהפוך.</b> ת״י ולמבדק כי הבודק דבר מה מהפכה מעבר אל עבר: 
 <b>ולרגל.</b> גם הוא ענין חקירה וחפוש:

### פסוק ד
 <b>מדויהם.</b> מלבושיהם כמו וילבש שאול וכו׳ מדיו (ש״א וז): 
 <b>המפשעה.</b> כמו המפסעה בסמ״ך והוא מלשון פסיעה ור״ל הרגלים שפוסעים בהם והוא כינוי לעגבות שהיא ברגלים ממעל ושמה יכלה חצי המלבוש:

### פסוק ה
 <b>יצמח.</b> יגדל:


## פרק כ
### פסוק א
 <b>ויצר.</b> מלשון מצור:

### פסוק ב
 <b>מלכם.</b> העבודת כוכבים הקרויה מלכום או כפשוטו: 
 <b>יקרה.</b> חשובה:

### פסוק ג
 <b>וישר.</b> כלי המלא פגימות אשר יכרתו בו העצים קרוי משור כמו אם יתגדל המשור (ישעיה י) וע״ש שכורתים בו העצים ע״י גרירה קרוי ג״כ מגרה כמו מגררות במגרה (מלכים א ז) והיה די לומר וישר שפירש חתך במשור אבל לתוספות ביאור אמר במגרה וכן רתקו בזיקים (נחום ג): 
 <b>ובחריצי הברזל.</b> כלי ברזל עשוי חריצים כמו כי לא בחרוץ יודש קצח (ישעיה כח): 
 <b>ובמגרות.</b> גם הם כלים מלאים פגימות אבל קטנים הם מן המשור:

### פסוק ד
 <b>הרפא.</b> הענקים כמו מיתר הרפאים (דברים ג):

### פסוק ה
 <b>כמנור אורגים.</b> הוא העץ העגול אשר האורג כורך בו חוטי השתי ובמשנה נקרא כובד (שבת קג):

### פסוק ו
 <b>להרפא.</b> להענקה:

### פסוק ח
 <b>אל נולדו.</b> כמו אלה נולדו וכן כל התועבות האל (ויקרא י״ח):


## פרק כא
### פסוק א
 <b>ויסת.</b> ענין פתוי:

### פסוק ג
 <b>לאשמה.</b> היא מלשון שממה וכן עדרי הצאן נאשמו (יואל א׳:י״ח):

### פסוק ה
 <b>מספר מפקד.</b> לתוספת ביאור כפל כמ״ש וכן אדמת עפר (דניאל י״ב):

### פסוק ח
 <b>נסכלתי.</b> מלשון סכלות ושטות:

### פסוק יב
 <b>נספה.</b> ענין כליון כמו אסף אסיפם (ירמיה ח):

### פסוק טו
 <b>הרף.</b> מלשון רפיון:

### פסוק טז
 <b>שלופה.</b> הוצאה מתערה:

### פסוק כב
 <b>ותעצר.</b> ענין מניעה:

### פסוק כג
 <b>והמוריגים.</b> כעין לוח עץ ובתחתיתו תחובים אבנים דקים ובו דשים התבואה וכן למורג חרוץ (ישעיה מא):

### פסוק כו
 <b>נדנה.</b> הוא נרתק החרב ודוגמתו בגו נדנה (דניאל ו):

### פסוק ל
 <b>נבעת.</b> מל׳ בעתה וחרדה:


## פרק כב
### פסוק ב
 <b>חוצבים.</b> כן יקראו כורתי האבנים ממקום גדולם: 
 <b>גזית.</b> היא מל׳ גזיזה ור״ל כרותות ומסותתות ביושר:

### פסוק ג
 <b>למסמרים.</b> ליתדות:

### פסוק ט
 <b>ושקט.</b> ענין מנוחה:

### פסוק יג
 <b>ואמץ.</b> גם הוא ענין חוזק: 
 <b>תחת.</b> ענין פחד ושבר כמו אל תערוץ ואל תחת (יהושע א׳:ט׳):


## פרק כג
### פסוק ג
 <b>לגברים.</b> לאנשים:

### פסוק ד
 <b>לנצח.</b> מלאכת השיר נקרא מלשון נצוח כי דרך בעלי השיר לנצח זה את זה בהרמת הקול ובהכרעת הנעימה: 
 <b>ושוטרים.</b> הם הנוגשים וכופים לעשות דברי השופטים:

### פסוק יא
 <b>לפקודה.</b> ענין מנוי וגזברות:

### פסוק כט
 <b>המערכת.</b> מל׳ ערוכה וסדור: 
 <b>ולרקיקי.</b> חררות דקות כמו רקיקי מצות (ויקרא ב): 
 <b>ולמחבת.</b> מנחה מעשה מחבת: 
 <b>ולמרבכת.</b> ענין חליטה ברותחין כמו מרבכת תביאנה (שם ו): 
 <b>משורה.</b> היא מדת הלח כמו במדה במשקל ובמשורה (שם יט):


## פרק כד
### פסוק א
 <b>.</b>:


## פרק כה
### פסוק א
 <b>.</b>:

### פסוק ה
 <b>קרן.</b> ענין ממשלה וחתק והושאל מבע״ח בעלי הקרנות אשר יתחזקו בהם בהלחמם עם מי:

### פסוק ז
 <b>מלומדי.</b> ענין ההרגל כמו וילמד לטרף טרף (יחזקאל י״ט:ג׳):

### פסוק ח
 <b>לעומת.</b> נגד:

### פסוק יא
 <b>ליצרי.</b> הוא צרי האמור למעלה וכן ימצא קצת שינוי השמות בשאר הנזכרים וכדרך המקרא:


## פרק כו
### פסוק א
 <b>.</b>:

### פסוק לב
 <b>ויפקידם.</b> ענין מנוי וגזברות: 
 <b>לכל דבר.</b> לכל ענין וכן על דבר פעור (במדבר כה):


## פרק כז
### פסוק א
 <b>המחלקות.</b> מל׳ חלק:

### פסוק ד
 <b>ומקלות.</b> כן שמו בוי״ו:

### פסוק ו
 <b>השלישים.</b> שרים וממונים כמו ומבחר שלישיו (שמות טו):

### פסוק כג
 <b>נשא.</b> ענין מספר כמו כי תשא (שם ל):

### פסוק כד
 <b>החל.</b> התחיל: 
 <b>ולא כלה.</b> לא השלים:

### פסוק לב
 <b>וסופר.</b> חכם ובדרז״ל סופר מברך ובור יוצא (חולין קח):


## פרק כח
### פסוק א
 <b>הסריסים.</b> ענין שררה:

### פסוק ב
 <b>ולהדום.</b> הוא שרפרף הכסא הנתון תחת רגלי האדם כשהוא יושב כמו והארץ הדום רגלי (ישעיהו ס״ו:א׳) ואחז במשל מדרך האדם:

### פסוק ט
 <b>יצר.</b> הוא ענין פעולה כמו מי יצר אל (שם מד): 
 <b>יזניחך.</b> ענין עזיבה כמו לו זנחתני (תהלים מג):

### פסוק יא
 <b>תבנית.</b> ענין תואר וצורה: 
 <b>וגנזכיו.</b> מקום האוצרות והוא מלשון גניזה והטמנה:

### פסוק יג
 <b>ולמחלקות.</b> ואת מחלקות והלמ״ד הוא במקום את כמו לכל כליו (שמות כ״ז:ג׳) ורבים כמוהו:

### פסוק יז
 <b>והמזלגות.</b> שם כלי בעלת השנים ובו תוחבים הבשר להעלות מן היורה והמזרקות. הספלים אשר יקבלו בהם הדם לזריקה: 
 <b>והקשות.</b> סניפין כעין יתדות עמדו אצל השולחן מזה ומזה לצורך לחם הפנים כמ״ש בתורה: 
 <b>ולכפורי.</b> גם המה כעין מזרקות וכן כפורי זהב משנים (עזרא א׳:י׳) וע״ש שהכהן הזורק מקנח ידו בשפתו קרוים כפורי ובדרז״ל ובעי לכפורי ידיה (גיטין נו):

### פסוק יח
 <b>מזוקק.</b> ענין צרוף כמו מזוקק שבעתים (תהלים יב):

### פסוק כ
 <b>תחת.</b> ענין פחד ושבר: 
 <b>לכלות.</b> להשלים:


## פרק כט
### פסוק א
 <b>הבירה.</b> הארמון ועל המקדש יאמר:

### פסוק ב
 <b>אבני פוך.</b> אבני יקר ומראיהם כעין הפוך והוא הכחול: 
 <b>ורקמה.</b> יריעות מרוקמות במיני צבעונין: 
 <b>יקרה.</b> חשובה שיש שם מין אבן חשוב לבנין:

### פסוק ג
 <b>סגולה.</b> ענין אוצר כמו וסגולת מלכים (קהלת ב):

### פסוק ד
 <b>לטוח.</b> מל׳ טיחה ומשיחה כמו וטח את הבית (ויקרא י״ד:מ״ב) ואמר בדרך השאלה כי בטסים חפו הבית ולא ע״י טיחה ומשיחה כדרך שעושים האומנים ומרבית הזהב יוכיח קירות. כותלי:

### פסוק ה
 <b>חרשים.</b> אומנים: 
 <b>למלאות.</b> ענין חנוך כמו ומלאת יד אהרן (שמות כ״ט:ט׳):

### פסוק ו
 <b>ואדרכונים.</b> שם מטבע ידוע אצלם וכן לאדרכונים אלף (עזרא ח):

### פסוק יא
 <b>והתפארת.</b> מל׳ פאר: 
 <b>והנצח.</b> מל׳ נצחון: 
 <b>וההוד.</b> ענין הדר ויופי:

### פסוק יג
 <b>מודים.</b> מל׳ הודאה:

### פסוק יד
 <b>נעצור כח.</b> נעכב אצלנו הכח כמו נעצרה נא אותך (שופטים י״ג:ט״ו):

### פסוק טו
 <b>ותושבים.</b> היושב זמן רב במקום אחד קרוי תושב מלשון ישב:

### פסוק טז
 <b>ההמון.</b> ענין מרבית ההון כמו ומי אוהב בהמון (קהלת ה׳:ט׳):

### פסוק יז
 <b>בוחן.</b> מל׳ בחינה ונסיון: 
 <b>הנמצאו.</b> אשר נמצאו הה״א היא במקום אשר וכן ההקדיש שמואל (לעיל כו):

### פסוק יח
 <b>ליצר.</b> הוא ענין פעולה כמו מי יצר אל (ישעיהו מ״ד:י׳) וכן וכל יצר מחשבות לבו (בראשית ז): 
 <b>והכן.</b> מל׳ הכנה:

### פסוק כ
 <b>ברכו.</b> שבחו והללו: 
 <b>ויקדו.</b> כפפו הקדקוד:

### פסוק כה
 <b>למעלה.</b> מל׳ עליה והרמה:

### פסוק ל
 <b>והעתים.</b> מל׳ עת וזמן:

