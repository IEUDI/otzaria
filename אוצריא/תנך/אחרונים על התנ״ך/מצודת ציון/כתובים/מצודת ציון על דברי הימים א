<h1>מצודת ציון על דברי הימים א</h1>
רבי דוד אלטשולר
<h1>פרק א</h1>
<h2>פסוק ו</h2>
<b>ודיפת.</b> ובתורה כתיב וריפת ברי״ש ובשתי השמות היה נקרא והוא כלל גדול בכל שינוי השמות ולא הזכיר כל חלוף השמות כי רבו מאד:
<h2>פסוק יט</h2>
<b>נפלגה.</b> ענין חלוקה והפרדה וכן בפלגות ראובן (שופטים ה):
<h2>פסוק נא</h2>
<b>אלופי.</b> ענין שררה וכן אלופים לראש (ירמיה י״ג):
<h1>פרק ב</h1>
<h2>פסוק ז</h2>
<b>עוכר.</b> ענין בלבול והשחתה כמו עכרתם אותי (בראשית לד): 
<b>מעל.</b> ענין חטא ופשע:
<h2>פסוק ט</h2>
<b>כלובי.</b> הוא כלב:
<h2>פסוק יג</h2>
<b>ואישי.</b> הוא ישי:
<h2>פסוק יז</h2>
<b>יתר הישמעאלי.</b> הוא יתרא הישראלי האמור (בש״ב) ונקרא הישמעאלי על שהתגורר בארץ ישמעאל ולדעת שהוא מבני ישראל נקרא הישראלי:
<h2>פסוק כג</h2>
<b>חות.</b> תרגומו כפרני:
<h2>פסוק נה</h2>
<b>סופרים.</b> וחכמים ובדרז״ל סופר מברך ובור יוצא (חולין ק״ח):
<h1>פרק ג</h1>
<h2>פסוק א</h2>
<b>דניאל.</b> הוא כלאב האמור (בב״ש):
<h2>פסוק ה</h2>
<b>לבת שוע.</b> היא בת שבע: 
<b>עמיאל.</b> בהפוך האותיות אליעם האמור (בש״ב):
<h2>פסוק כא</h2>
<b>הבוץ.</b> פשתן כמו אחוז בחבלי בוץ (אסתר א׳:ו׳):
<h2>פסוק כב</h2>
<b>בעלו.</b> ענין אדון כמו אם בעליו עמו (שמות כ״ב:י״ד): 
<b>עתיקים.</b> ענין יושן כמו ועתיק יומין (דניאל ז׳):
<h1>פרק ד</h1>
<h2>פסוק א</h2>
<b>.</b>:
<h2>פסוק לב</h2>
<b>וחצריהם.</b> הם המקומות הסמוכות לעיר וקטנות מהן ואין מוקפות חומה:
<h2>פסוק לח</h2>
<b>פרצו.</b> ענין התחזקות כמו מה פרצת (בראשית ל״ה):
<h2>פסוק מ</h2>
<b>ידים.</b> מקומות כמו יד אבשלום (ש״ב יח):
<h2>פסוק מג</h2>
<b>הפלטה.</b> ענין שיור כמו שריד ופליט (יהושע ח׳:כ״ב):
<h1>פרק ה</h1>
<h2>פסוק א</h2>
<b>ובחללו.</b> מלשון חולין ובזיון: 
<b>יצועי.</b> מצעת המיטה וכן על ערש יצועי (תהילים קל״ב:ג׳):
<h2>פסוק י</h2>
<b>ההגדאים.</b> המה בני ישמעאל ונקראים ע״ש הגר אמו:
<h2>פסוק יא</h2>
<b>לנגדם.</b> בשוה להם וכן ואלכה לנגדך (בראשית לג):
<h2>פסוק יב</h2>
<b>המשנה.</b> שני לו במעלה:
<h2>פסוק טז</h2>
<b>ובבנותיה.</b> הכפרים הסמוכים לה: 
<b>מגרשי.</b> הם הבתים העומדים מחוץ לחומות העיר הנראים כאלו נגרשו מן העיר:
<h2>פסוק יח</h2>
<b>ודורכי.</b> הדרך הוא לדרוך ברגל על הקשת למתחו היטב לירות למרחוק: 
<b>ולמודי.</b> ענין ההרגל כמו וילמד לטרוף טרף (יחזקאל י״ט:ג׳):
<h2>פסוק יט</h2>
<b>ויטור וגו׳.</b> גם המה מבני ישמעאל:
<h2>פסוק כ</h2>
<b>ונעתור.</b> ענין רבוי כמו ועתר ענן הקטורת (שם ח):
<h2>פסוק כא</h2>
<b>וישבו.</b> מל׳ שביה:
<h2>פסוק כד</h2>
<b>ועפר.</b> הוי״ו יתירה, או כן שמו בוי״ו וכמוהו רבים:
<h2>פסוק כו</h2>
<b>ויער.</b> מל׳ התעוררות: 
<b>רוח פול.</b> רצון פול:
<h1>פרק ו</h1>
<h2>פסוק ב</h2>
<b>לבני.</b> הוא לעדן הנזכר לקמן (כג ז) בחלוק המשמרות:
<h2>פסוק ה</h2>
<b>יחת.</b> הוא יחיאל הנזכר למטה:
<h2>פסוק ז</h2>
<b>עמינדב.</b> הוא יצהר הנזכר:
<h2>פסוק לט</h2>
<b>לטירותם.</b> ענין ארמון כמו תהי טירתם נשמה (תהילים ס״ט:כ״ו):
<h2>פסוק מב</h2>
<b>המקלט.</b> נקרא כן ע״ש שקולטת את הרוצחים מה שאין עיר אחרת מניחה לרוצחים לשבת עמהם:
<h1>פרק ז</h1>
<h2>פסוק א</h2>
<b>.</b>:
<h1>פרק ח</h1>
<h2>פסוק א</h2>
<b>.</b>:
<h2>פסוק ו</h2>
<b>ויגלום.</b> ענין הנוע ממקום למקום, ועם היא בלא שבי כמו וגם גולה אתה למקומך (ש״ב טו):
<h2>פסוק לב</h2>
<b>נגד אחיהם.</b> שוה לאחיהם כמו ואלכה לנגדך (בראשית ל״ג:י״ב) ורבים כמוהו:
<h1>פרק ט</h1>
<h2>פסוק א</h2>
<b>והנם.</b> הנה הם:
<h2>פסוק ב</h2>
<b>והנתינים.</b> הם הגבעונים ונקראים כן ע״ש שנאמר בהם ויתנם יהושע וכו׳ חוטבי עצים וכו׳ (יהושע ט׳:כ״ז): 
<b>והשוערים.</b> הממונים על שערי בה״מ לשמור ולפתוח ולנעול: 
<b>ואחיהם.</b> וחבריהם וכן בכל הספר:
<h2>פסוק יט</h2>
<b>הספים.</b> מזוזות השערים כמו וסף השער (יחזקאל מ): 
<b>המבוא.</b> הפתחים שבאים דרך בם:
<h2>פסוק כב</h2>
<b>הברורים.</b> ענין בחירה: 
<b>יסד.</b> כמו תקן כי התקנה אל קיומה היא כמו היסוד אל הבנין: 
<b>הרואה.</b> הנביא על כי רואה במראה הנבואה: 
<b>באמונתם.</b> ענין קיום וכן והיה אמונת עתך (ישעיהו ל״ג:ו׳):
<h2>פסוק כג</h2>
<b>למשמרות.</b> דבר המוטל על הרבה בני אדם על כל אחד בזמן הקבוע לו קרוי משמר כי עליהם לשמור לבל יעברו את הזמן:
<h2>פסוק ל</h2>
<b>רקחי המרקחת.</b> ענין ערבוב הבשמים כמו מעשה רוקח (שמות ל׳:כ״ה):
<h2>פסוק לא</h2>
<b>החביתים.</b> מל׳ מחבת והוא שם כלי מה:
<h2>פסוק לב</h2>
<b>המערכת.</b> מלשון עריכה וסדור:
<h2>פסוק לג</h2>
<b>פטורים.</b> הוא הפוך מן החיוב ודוגמתו כי לא פטר יהוידע (דה״ב כג):
<h1>פרק י</h1>
<h2>פסוק א</h2>
<b>איש ישראל.</b> כמו אנשי ישראל:
<h2>פסוק ג</h2>
<b>המורים.</b> ענין השלכת החצים כמו אשר אנכי מורה (ש״א כ): 
<b>ויחל.</b> מל׳ חלחלה ופחד:
<h2>פסוק ד</h2>
<b>שלוף.</b> ענין הוצאת החרב מתערה: 
<b>ודקרני.</b> ענין נעיצה ותחיבה כמו כל הנמצא ידקר (ישעיהו י״ג:ט״ו): 
<b>והתעללו.</b> ענין לעג ובזיון כמו כי התעללת בי (במדבר כ״ב:כ״ט): 
<b>ולא אבה.</b> ולא רצה:
<h2>פסוק ח</h2>
<b>לפשט.</b> ענין הסרת הבגדים:
<h2>פסוק י</h2>
<b>גלגלתו.</b> ראשו: 
<b>תקעו.</b> תלאו כמו והוקע אותם לה׳ (שם כה): 
<b>דגון.</b> שם עבודת גלולים עשוי בדמות דג:
<h2>פסוק יב</h2>
<b>האלה.</b> שם אילן סרק:
<h1>פרק יא</h1>
<h2>פסוק ב</h2>
<b>שלשום.</b> יום השלישי מהיום:
<h2>פסוק ה</h2>
<b>מצודת.</b> ענין מבצר חזק כמו ישבו במצדות (ירמיה נ״א): 
<b>במצד.</b> היא מצורת ציון:
<h2>פסוק ח</h2>
<b>יחיה.</b> יאמר בדרך השאלה על תקון בדק הבנין כמו היחיו את האבנים (נחמיה ג׳):
<h2>פסוק יא</h2>
<b>השלישים.</b> ענינו שרים וגבורים כמו מבחר שלישיו (שמות ט״ו): 
<b>עורר.</b> מלשון התעוררות ותנועה:
<h2>פסוק יג</h2>
<b>בפס דמים.</b> שם מקום: 
<b>חלקת השדה.</b> אחוזת השדה:
<h2>פסוק טז</h2>
<b>ונציב.</b> ענין פקיד וממונה:
<h2>פסוק יז</h2>
<b>ויתאו.</b> מל׳ תאוה וחשק:
<h2>פסוק כג</h2>
<b>כמנור אורגים.</b> הוא העץ העגול אשר האורג כורך עליו השתי ובמשנה נקרא כובד (שבת ק״ג): 
<b>בשבט.</b> בשרביט:
<h1>פרק יב</h1>
<h2>פסוק א</h2>
<b>עצור.</b> נחבא וכלוא כמו עצור בחצר המטרה (ירמיהו ל״ג:א׳):
<h2>פסוק ב</h2>
<b>נושקי.</b> ענין מזוין כמו נושקי רומי קשת (תהילים ע״ח:ט׳):
<h2>פסוק ד</h2>
<b>בשלשים.</b> בשרים כמו ומבחר שלישיו (שמות טו):
<h2>פסוק טז</h2>
<b>גדותיו.</b> שפתי הנחל:
<h2>פסוק יח</h2>
<b>ויוכח.</b> ענין ברור דברים כמו אשר הוכיח ה׳ (בראשית כד):
<h2>פסוק יט</h2>
<b>ורוח.</b> ענין רצון כמו הנני נותן בו רוח (מ״ב יט): 
<b>הגדוד.</b> חיל הצבא:
<h2>פסוק כ</h2>
<b>נפלו.</b> ענין נטיה והתקרבות וכן אל הכשדים אתה נופל (ירמיה לג): 
<b>סרני.</b> ענין שררה:
<h2>פסוק כד</h2>
<b>החלוץ.</b> ענין מזוין כמו חלוצי צבא (במדבר לא):
<h2>פסוק ל</h2>
<b>מרביתם.</b> ל׳ רבוי:
<h2>פסוק לב</h2>
<b>נקבו.</b> נתפרשו כמו ונוקב שם (ויקרא כד):
<h2>פסוק לד</h2>
<b>ולעדור.</b> ענינו כמו ולערוך וע״ש זה נקראים מערכת וקבוצת המקנה בשם עדר:
<h2>פסוק לט</h2>
<b>עודרי מערכה.</b> עורכי מערכה: 
<b>שרית.</b> כמו שארית ונפלה האל״ף ודוגמתו יתן ה׳ את שלתך (ש״א א) והוא כמו שאלתך:
<h2>פסוק מא</h2>
<b>ובפרדים.</b> הם הבאים מן הסוס והחמור: 
<b>דבלים.</b> תאנים יבשים דרוסות יחד ונעשים גוף אחד: 
<b>וצמוקים.</b> ענבים יבשים:
<h1>פרק יג</h1>
<h2>פסוק ב</h2>
<b>נפרצה.</b> נתחזקה כמו מה פרצת (בראשית לח):
<h2>פסוק ג</h2>
<b>ונסבה.</b> מל׳ סבוב:
<h2>פסוק ה</h2>
<b>שיחור.</b> הוא הנילוס:
<h2>פסוק ח</h2>
<b>ובמצלתים.</b> הם שני כלי נחושת ומקישים זה בזה להשמיע קול גדול כמו בצלצלי שמע (תהלים קנ):
<h2>פסוק ט</h2>
<b>כידון.</b> ובשמואל ב׳ נאמר נכון ובשתי השמות היתה נקראת: 
<b>שמטו.</b> ענין הנעה ממקומו כמו ויאמר שמטוה (מ״ב ט):
<h2>פסוק יא</h2>
<b>פרץ.</b> מל׳ פרצה ושבר:
<h2>פסוק יב</h2>
<b>היך.</b> כמו איך באל״ף וכן והיך יוכל עבד אדוני (דניאל י׳:י״ז):
<h1>פרק יד</h1>
<h2>פסוק ט</h2>
<b>ויפשטו.</b> מל׳ התפשטות ושטיחה וכדרך הנלחמים:
<h2>פסוק יד</h2>
<b>הבכאים.</b> הם אילני תותים וכן עוברי בעמק הבכא (תהילים פ״ד:ז׳):
<h2>פסוק טו</h2>
<b>הצעדה.</b> מל׳ צעד ופסיעות:
<h2>פסוק טז</h2>
<b>מגבעון.</b> ובשמואל ב׳ נאמר גבע והיא היא:
<h1>פרק טו</h1>
<h2>פסוק א</h2>
<b>.</b>:
<h2>פסוק כב</h2>
<b>במשא.</b> מל׳ נשיאה והרמה: 
<b>יסור.</b> כמו ישור בשי״ן והוא מל׳ שר:
<h2>פסוק כז</h2>
<b>מכורבל.</b> מעוטף והוא מל׳ ארמי ודוגמתו פטשיהון וכרבלתהון (דניאל ג) ור״ל עטופיהון: 
<b>במעיל.</b> שם מלבוש העליון כעין המעיל של כה״ג: 
<b>בוץ.</b> פשתן:
<h2>פסוק כט</h2>
<b>נשקפה.</b> ענין ראיה והבטה: 
<b>בעד החלון.</b> דרך החלון: 
<b>מרקד.</b> ענין דלוג וקפיצה של שמחה: 
<b>ומשחק.</b> ענין שמחה:
<h1>פרק טז</h1>
<h2>פסוק א</h2>
<b>ויציגו.</b> ענין עמידה:
<h2>פסוק ג</h2>
<b>ואשפר.</b> ענין מנה יפה והוא מל׳ אמרי שפר (שמות מט): 
<b>ואשישה.</b> כן שם הכלי אשר ישימו בו היין וכן סמכוני באשישות (ש״ה ב):
<h2>פסוק ח</h2>
<b>עלילותיו.</b> מעשיו כמו ועולל למו (איכה א):
<h2>פסוק ט</h2>
<b>שיחו.</b> ענין דבור התמידי כמו ישיחו בי יושבי שער (תהילים ס״ט:י״ג):
<h2>פסוק יח</h2>
<b>חבל.</b> ענין חלק כמו מחבל בני יהודה (יהושע י״ט:ט׳) ע״ש שדרך לחלוק נחלה בחבל המדה:
<h2>פסוק יט</h2>
<b>מתי.</b> אנשי:
<h2>פסוק כא</h2>
<b>לעשקם.</b> מל׳ עושק וגזל: 
<b>ויוכח.</b> ענין תשלומין גמול הרעה כמו וצור להוכיח יסדתו (חבקוק א׳:י״ב):
<h2>פסוק כג</h2>
<b>בשרו.</b> ענין ספור החדשות:
<h2>פסוק כז</h2>
<b>וחדוה.</b> ענין שמחה:
<h2>פסוק כח</h2>
<b>הבו.</b> תנו:
<h2>פסוק כט</h2>
<b>שאו.</b> הרימו:
<h2>פסוק ל</h2>
<b>חילו.</b> מל׳ חלחלה ורעד: 
<b>תמוט.</b> מל׳ נטיה:
<h2>פסוק לא</h2>
<b>ותגל.</b> ענין שמחה:
<h2>פסוק לב</h2>
<b>ירעם.</b> מל׳ רעם ורעש: 
<b>יעלוץ.</b> ענין שמחה כמו יעלוז ויעלוס כי זסשר״ץ מתחלף:
<h2>פסוק לז</h2>
<b>לדבר יום.</b> ענין כל יום:
<h2>פסוק מא</h2>
<b>הברורים.</b> הנבחרים: 
<b>נקבו.</b> נתפרשו כמו ונוקב שם (ויקרא כ״ד):
<h1>פרק יז</h1>
<h2>פסוק ז</h2>
<b>הנוה.</b> מדור הרועים כמו נות כרות רועים (צפניה ב׳:ו׳):
<h2>פסוק ט</h2>
<b>ירגז.</b> ענין תנועת החרדה: 
<b>לבלותו.</b> מל׳ בליה והפסד כמו בלה בשרי (איכה ג):
<h2>פסוק יד</h2>
<b>נכון.</b> מתוקן על כנו:
<h2>פסוק טו</h2>
<b>החזון.</b> מראה הנבואה:
<h2>פסוק טז</h2>
<b>הלום.</b> לכאן כמו אל תקרב הלום (שמות ג׳:ה׳):
<h2>פסוק יז</h2>
<b>כתור.</b> ענין תכונה ותואר וכן נאוו לחייך בתורים (ש״ה א) שהם הפנינים המסודרים בתואר ובתכונה יפה:
<h2>פסוק יח</h2>
<b>ידעת.</b> הוא מענין אהבה ורחמים כמו רק אתכם ידעתי (עמוס ג׳:ב׳):
<h2>פסוק כג</h2>
<b>יאמן.</b> מל׳ האמנה וקיום:
<h2>פסוק כז</h2>
<b>הואלת.</b> ענין חפץ ורצון כמו ויואל משה (שמות ב):
<h1>פרק יח</h1>
<h2>פסוק ד</h2>
<b>ויעקר.</b> הסיר העיקר והם הרגלים שהם העיקר בבהמה וכן ועשית סירותיו לדשנו (שם כז) ור״ל להסיר הדשן:
<h2>פסוק ז</h2>
<b>שלטי.</b> כעין מגן:
<h2>פסוק ח</h2>
<b>ומטבחת ומכון.</b> ובשמואל ב׳ נאמר ומבטח ומברותי ובשני השמות היו נקראות וכמוהו רבים במקרא:
<h2>פסוק יא</h2>
<b>נשא.</b> נטל ולקח:
<h2>פסוק טז</h2>
<b>ואבימלך.</b> הוא אחימלך הנזכר בשמואל ב׳: 
<b>הכרתי והפלתי.</b> ת״י קשתיא וקלעיא:
<h1>פרק יט</h1>
<h2>פסוק ג</h2>
<b>לחקור.</b> מל׳ חקירה וחפוש: 
<b>ולהפוך.</b> ת״י ולמבדק כי הבודק דבר מה מהפכה מעבר אל עבר: 
<b>ולרגל.</b> גם הוא ענין חקירה וחפוש:
<h2>פסוק ד</h2>
<b>מדויהם.</b> מלבושיהם כמו וילבש שאול וכו׳ מדיו (ש״א וז): 
<b>המפשעה.</b> כמו המפסעה בסמ״ך והוא מלשון פסיעה ור״ל הרגלים שפוסעים בהם והוא כינוי לעגבות שהיא ברגלים ממעל ושמה יכלה חצי המלבוש:
<h2>פסוק ה</h2>
<b>יצמח.</b> יגדל:
<h1>פרק כ</h1>
<h2>פסוק א</h2>
<b>ויצר.</b> מלשון מצור:
<h2>פסוק ב</h2>
<b>מלכם.</b> העבודת כוכבים הקרויה מלכום או כפשוטו: 
<b>יקרה.</b> חשובה:
<h2>פסוק ג</h2>
<b>וישר.</b> כלי המלא פגימות אשר יכרתו בו העצים קרוי משור כמו אם יתגדל המשור (ישעיה י) וע״ש שכורתים בו העצים ע״י גרירה קרוי ג״כ מגרה כמו מגררות במגרה (מלכים א ז) והיה די לומר וישר שפירש חתך במשור אבל לתוספות ביאור אמר במגרה וכן רתקו בזיקים (נחום ג): 
<b>ובחריצי הברזל.</b> כלי ברזל עשוי חריצים כמו כי לא בחרוץ יודש קצח (ישעיה כח): 
<b>ובמגרות.</b> גם הם כלים מלאים פגימות אבל קטנים הם מן המשור:
<h2>פסוק ד</h2>
<b>הרפא.</b> הענקים כמו מיתר הרפאים (דברים ג):
<h2>פסוק ה</h2>
<b>כמנור אורגים.</b> הוא העץ העגול אשר האורג כורך בו חוטי השתי ובמשנה נקרא כובד (שבת קג):
<h2>פסוק ו</h2>
<b>להרפא.</b> להענקה:
<h2>פסוק ח</h2>
<b>אל נולדו.</b> כמו אלה נולדו וכן כל התועבות האל (ויקרא י״ח):
<h1>פרק כא</h1>
<h2>פסוק א</h2>
<b>ויסת.</b> ענין פתוי:
<h2>פסוק ג</h2>
<b>לאשמה.</b> היא מלשון שממה וכן עדרי הצאן נאשמו (יואל א׳:י״ח):
<h2>פסוק ה</h2>
<b>מספר מפקד.</b> לתוספת ביאור כפל כמ״ש וכן אדמת עפר (דניאל י״ב):
<h2>פסוק ח</h2>
<b>נסכלתי.</b> מלשון סכלות ושטות:
<h2>פסוק יב</h2>
<b>נספה.</b> ענין כליון כמו אסף אסיפם (ירמיה ח):
<h2>פסוק טו</h2>
<b>הרף.</b> מלשון רפיון:
<h2>פסוק טז</h2>
<b>שלופה.</b> הוצאה מתערה:
<h2>פסוק כב</h2>
<b>ותעצר.</b> ענין מניעה:
<h2>פסוק כג</h2>
<b>והמוריגים.</b> כעין לוח עץ ובתחתיתו תחובים אבנים דקים ובו דשים התבואה וכן למורג חרוץ (ישעיה מא):
<h2>פסוק כו</h2>
<b>נדנה.</b> הוא נרתק החרב ודוגמתו בגו נדנה (דניאל ו):
<h2>פסוק ל</h2>
<b>נבעת.</b> מל׳ בעתה וחרדה:
<h1>פרק כב</h1>
<h2>פסוק ב</h2>
<b>חוצבים.</b> כן יקראו כורתי האבנים ממקום גדולם: 
<b>גזית.</b> היא מל׳ גזיזה ור״ל כרותות ומסותתות ביושר:
<h2>פסוק ג</h2>
<b>למסמרים.</b> ליתדות:
<h2>פסוק ט</h2>
<b>ושקט.</b> ענין מנוחה:
<h2>פסוק יג</h2>
<b>ואמץ.</b> גם הוא ענין חוזק: 
<b>תחת.</b> ענין פחד ושבר כמו אל תערוץ ואל תחת (יהושע א׳:ט׳):
<h1>פרק כג</h1>
<h2>פסוק ג</h2>
<b>לגברים.</b> לאנשים:
<h2>פסוק ד</h2>
<b>לנצח.</b> מלאכת השיר נקרא מלשון נצוח כי דרך בעלי השיר לנצח זה את זה בהרמת הקול ובהכרעת הנעימה: 
<b>ושוטרים.</b> הם הנוגשים וכופים לעשות דברי השופטים:
<h2>פסוק יא</h2>
<b>לפקודה.</b> ענין מנוי וגזברות:
<h2>פסוק כט</h2>
<b>המערכת.</b> מל׳ ערוכה וסדור: 
<b>ולרקיקי.</b> חררות דקות כמו רקיקי מצות (ויקרא ב): 
<b>ולמחבת.</b> מנחה מעשה מחבת: 
<b>ולמרבכת.</b> ענין חליטה ברותחין כמו מרבכת תביאנה (שם ו): 
<b>משורה.</b> היא מדת הלח כמו במדה במשקל ובמשורה (שם יט):
<h1>פרק כד</h1>
<h2>פסוק א</h2>
<b>.</b>:
<h1>פרק כה</h1>
<h2>פסוק א</h2>
<b>.</b>:
<h2>פסוק ה</h2>
<b>קרן.</b> ענין ממשלה וחתק והושאל מבע״ח בעלי הקרנות אשר יתחזקו בהם בהלחמם עם מי:
<h2>פסוק ז</h2>
<b>מלומדי.</b> ענין ההרגל כמו וילמד לטרף טרף (יחזקאל י״ט:ג׳):
<h2>פסוק ח</h2>
<b>לעומת.</b> נגד:
<h2>פסוק יא</h2>
<b>ליצרי.</b> הוא צרי האמור למעלה וכן ימצא קצת שינוי השמות בשאר הנזכרים וכדרך המקרא:
<h1>פרק כו</h1>
<h2>פסוק א</h2>
<b>.</b>:
<h2>פסוק לב</h2>
<b>ויפקידם.</b> ענין מנוי וגזברות: 
<b>לכל דבר.</b> לכל ענין וכן על דבר פעור (במדבר כה):
<h1>פרק כז</h1>
<h2>פסוק א</h2>
<b>המחלקות.</b> מל׳ חלק:
<h2>פסוק ד</h2>
<b>ומקלות.</b> כן שמו בוי״ו:
<h2>פסוק ו</h2>
<b>השלישים.</b> שרים וממונים כמו ומבחר שלישיו (שמות טו):
<h2>פסוק כג</h2>
<b>נשא.</b> ענין מספר כמו כי תשא (שם ל):
<h2>פסוק כד</h2>
<b>החל.</b> התחיל: 
<b>ולא כלה.</b> לא השלים:
<h2>פסוק לב</h2>
<b>וסופר.</b> חכם ובדרז״ל סופר מברך ובור יוצא (חולין קח):
<h1>פרק כח</h1>
<h2>פסוק א</h2>
<b>הסריסים.</b> ענין שררה:
<h2>פסוק ב</h2>
<b>ולהדום.</b> הוא שרפרף הכסא הנתון תחת רגלי האדם כשהוא יושב כמו והארץ הדום רגלי (ישעיהו ס״ו:א׳) ואחז במשל מדרך האדם:
<h2>פסוק ט</h2>
<b>יצר.</b> הוא ענין פעולה כמו מי יצר אל (שם מד): 
<b>יזניחך.</b> ענין עזיבה כמו לו זנחתני (תהלים מג):
<h2>פסוק יא</h2>
<b>תבנית.</b> ענין תואר וצורה: 
<b>וגנזכיו.</b> מקום האוצרות והוא מלשון גניזה והטמנה:
<h2>פסוק יג</h2>
<b>ולמחלקות.</b> ואת מחלקות והלמ״ד הוא במקום את כמו לכל כליו (שמות כ״ז:ג׳) ורבים כמוהו:
<h2>פסוק יז</h2>
<b>והמזלגות.</b> שם כלי בעלת השנים ובו תוחבים הבשר להעלות מן היורה והמזרקות. הספלים אשר יקבלו בהם הדם לזריקה: 
<b>והקשות.</b> סניפין כעין יתדות עמדו אצל השולחן מזה ומזה לצורך לחם הפנים כמ״ש בתורה: 
<b>ולכפורי.</b> גם המה כעין מזרקות וכן כפורי זהב משנים (עזרא א׳:י׳) וע״ש שהכהן הזורק מקנח ידו בשפתו קרוים כפורי ובדרז״ל ובעי לכפורי ידיה (גיטין נו):
<h2>פסוק יח</h2>
<b>מזוקק.</b> ענין צרוף כמו מזוקק שבעתים (תהלים יב):
<h2>פסוק כ</h2>
<b>תחת.</b> ענין פחד ושבר: 
<b>לכלות.</b> להשלים:
<h1>פרק כט</h1>
<h2>פסוק א</h2>
<b>הבירה.</b> הארמון ועל המקדש יאמר:
<h2>פסוק ב</h2>
<b>אבני פוך.</b> אבני יקר ומראיהם כעין הפוך והוא הכחול: 
<b>ורקמה.</b> יריעות מרוקמות במיני צבעונין: 
<b>יקרה.</b> חשובה שיש שם מין אבן חשוב לבנין:
<h2>פסוק ג</h2>
<b>סגולה.</b> ענין אוצר כמו וסגולת מלכים (קהלת ב):
<h2>פסוק ד</h2>
<b>לטוח.</b> מל׳ טיחה ומשיחה כמו וטח את הבית (ויקרא י״ד:מ״ב) ואמר בדרך השאלה כי בטסים חפו הבית ולא ע״י טיחה ומשיחה כדרך שעושים האומנים ומרבית הזהב יוכיח קירות. כותלי:
<h2>פסוק ה</h2>
<b>חרשים.</b> אומנים: 
<b>למלאות.</b> ענין חנוך כמו ומלאת יד אהרן (שמות כ״ט:ט׳):
<h2>פסוק ו</h2>
<b>ואדרכונים.</b> שם מטבע ידוע אצלם וכן לאדרכונים אלף (עזרא ח):
<h2>פסוק יא</h2>
<b>והתפארת.</b> מל׳ פאר: 
<b>והנצח.</b> מל׳ נצחון: 
<b>וההוד.</b> ענין הדר ויופי:
<h2>פסוק יג</h2>
<b>מודים.</b> מל׳ הודאה:
<h2>פסוק יד</h2>
<b>נעצור כח.</b> נעכב אצלנו הכח כמו נעצרה נא אותך (שופטים י״ג:ט״ו):
<h2>פסוק טו</h2>
<b>ותושבים.</b> היושב זמן רב במקום אחד קרוי תושב מלשון ישב:
<h2>פסוק טז</h2>
<b>ההמון.</b> ענין מרבית ההון כמו ומי אוהב בהמון (קהלת ה׳:ט׳):
<h2>פסוק יז</h2>
<b>בוחן.</b> מל׳ בחינה ונסיון: 
<b>הנמצאו.</b> אשר נמצאו הה״א היא במקום אשר וכן ההקדיש שמואל (לעיל כו):
<h2>פסוק יח</h2>
<b>ליצר.</b> הוא ענין פעולה כמו מי יצר אל (ישעיהו מ״ד:י׳) וכן וכל יצר מחשבות לבו (בראשית ז): 
<b>והכן.</b> מל׳ הכנה:
<h2>פסוק כ</h2>
<b>ברכו.</b> שבחו והללו: 
<b>ויקדו.</b> כפפו הקדקוד:
<h2>פסוק כה</h2>
<b>למעלה.</b> מל׳ עליה והרמה:
<h2>פסוק ל</h2>
<b>והעתים.</b> מל׳ עת וזמן:
