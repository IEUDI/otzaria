# מצודת ציון על שיר השירים
רבי דוד אלטשולר
## פרק א
### פסוק ב
 <strong>דודיך.</strong> ענין אהבה וחיבה כמו נרוה דודים (משלי ז יח):

### פסוק ג
 <strong>לריח.</strong> בעבור ריח כמו פתח פיך לאילם (שם לא ח): 
 <strong>תורק.</strong> ענין הזלה ושפיכה וכן על הארץ יריקו (קהלת יא ג): 
 <strong>עלמות.</strong> נערות כמו והיה העלמה (בראשית כד מג):

### פסוק ד
 <strong>נרוצה.</strong> ענין מהירות ההליכה, ובא בלשון רבים ליחיד לתפארת וכן ונתנה לך גם את זאת (שם כט כז): 
 <strong>הביאני.</strong> עבר במקום עתיד וכמוהו רבים במקרא: 
 <strong>מישרים.</strong> מלשון ישר וראוי:

### פסוק ה
 <strong>ונאוה.</strong> מלשון נאה ויופי כמו נאוה כירושלים (לקמן ו ד): 
 <strong>כיריעת.</strong> ענין וילון:

### פסוק ו
 <strong>תראני.</strong> ענינו הסתכלות דרך בזיון וכן לראוה בך (יחוקאל כח וז): 
 <strong>שחרחורת.</strong> מלשון שחרות בהכפל העי״ן והלמ״ד ויורה על רוב השחרות וכן ירקרק או אדמדם (ויקרא יג מט): 
 <strong>ששזפתני.</strong> ענין ראיה והבטה כמו שזפתו עין (איוב כח ז): 
 <strong>נחרו.</strong> מלשון חרון אף וחמה: 
 <strong>נוטרה.</strong> ענין שמירה כמו הינטור לעולם (ירמיה ג ה): 
### פסוק ז
 <strong>איכה.</strong> הוא כמו אנה וכן איכה הוא (מ״ב ו יב): 
 <strong>תרביץ.</strong> ענין השכיבה לנוח: 
 <strong>בצהרים.</strong> מלשון צוהר ואורה והוא חצי היום: 
 <strong>שלמה.</strong> אשר למה, השי״ן הוא במקום אשר: 
 <strong>כעטיה.</strong> ענין הפרחה ושטיפה כמו ותעט אל השלל (ש״א טו יט):

### פסוק ח
 <strong>בעקבי.</strong> רוצה לומר במדרך עקבות רגל וכן ועקבותיך לא נודעו (תהלים עז כא): 
 <strong>ורעי.</strong> מלשון מרעה: 
 <strong>גדיותיך.</strong> מלשון גדי עזים: 
 <strong>על.</strong> ממעל: 
 <strong>משכנות.</strong> מלשון משכן:

### פסוק ט
 <strong>לסוסתי.</strong> נקבת הסוס תקרא סוסיה, כאשר תקרא נקבת החמור חמורה, והיו״ד נוספת, ובעבור תוספת הי׳ נהפכה הה״א לתי״ו להסמיכה אל היו״ד וכן מלאתי משפט (ישעיה א כא), שבעבור תוספת היו״ד נהפכה הה״א לתי״ו. ואמר בלשון נקבה, לפי שדרך המלך והשרים היה לקשור במרכבתם סוסיות נקבות, כי בסוסים זכרים יקשה על הרכב לעצרם ללכת לאט לבל ירוצו: 
 <strong>פרעה.</strong> כל מלכי מצרים קרואים בשם פרעה: 
 <strong>דמיתיך.</strong> מלשון דמיון ומשל: 
 <strong>רעיתי.</strong> חברתי:

### פסוק י
 <strong>נאוו.</strong> מלשון נאה ויופי: 
 <strong>לחייך.</strong> הם הלסתות אצל העינים וכן בשבט יכו על הלחי (מיכה ד יד): 
 <strong>בתורים.</strong> הם הפנינים המסודרים בתואר נאה והכונה יפה וקרוב לו כתור האדם המעלה (דהי״א וז יז), ורוצה לומר כתואר ותכונת האדם המעלה: 
 <strong>בחרוזים.</strong> הם אבנים טובות ומרגליות נקובות מחוברות בחוט, ובדברי רז״ל מחרוזות של דגים (ב״מ כא:):

### פסוק יא
 <strong>נעשה.</strong> פעמים דרך היחיד לדבר בלשון רבים לתפארת:

### פסוק יב
 <strong>עד.</strong> בעוד וכן עד היותי על אדמתי (יונה ד ב): 
 <strong>במסבו.</strong> דרכו היה להסב ולהשען על המטות בשעת האכילה: 
 <strong>נרדי.</strong> מין בושם:

### פסוק יג
 <strong>צרור.</strong> ענין קשור כמו צרור כספו (בראשית מב לה): 
 <strong>המור.</strong> מין בושם: 
 <strong>דודי.</strong> אהובי: 
 <strong>שדי.</strong> הם דדי האשה: 
 <strong>ילין.</strong> ענין התמדה כמו צדק ילין בה (ישעיה א כא):

### פסוק יד
 <strong>אשכול.</strong> כן יקרא הענף והגרגרים תלוים בו וכן אשכול ענבים (במדבר יג כג): 
 <strong>הכופר.</strong> מין בושם: 
 <strong>בכרמי.</strong> הוא מושאל לפרדסים בעלי אילנות וכן כרם זית (שופטים טו ה): 
 <strong>עין גדי.</strong> שם מקום בארץ ישראל:

### פסוק טו
 <strong>הנך.</strong> הנה את כמו הנך הרה (בראשית טז יא):

### פסוק טז
 <strong>נעים.</strong> אהוב וחביב כמו נטעי נעמנים (ישעיה יז י): 
 <strong>ערשנו.</strong> כן יקרא המטה כמו ערש יצועי (תהלים קלב ג): 
 <strong>רעננה.</strong> ענין לחות ורטיבות כמו דשנים ורעננים (שם לב):

### פסוק יז
 <strong>קורות.</strong> כן יקרא העץ העב וכן ונקחה משם איש קורה אחת (מ״ב ו ב): 
 <strong>רהיטנו.</strong> הם הבנינים שבעליית הבתים אשר בהם ילכו וירוצו מחדר לחדר וכן מלך אסור ברהטים (לקמן ז ו), כי התרגום של וירץ הוא ורהט ובלשון הזה יקרא גם שקתות המים. כמו שנאמר ותמלאנה את הרהטים (שמות ב טז), וזה על שם מרוצת המים שבהן: 
 <strong>ברותים.</strong> כמו ברושים בשי״ן והוא שם אילן סרק חשוב:


## פרק ב
### פסוק א
 <strong>חבצלת.</strong> הוא הורד המריח: 
 <strong>השרון.</strong> הוא מקום שמן ודשן כמו והיה השרון כערבה (ישעיה לג י): 
 <strong>שושנת.</strong> שם צמח המריח ונקראת כן על כי היא לעולם בעלת ששה עלין:

### פסוק ב
 <strong>החוחים.</strong> מין קוצים כמו חוח עלה ביד שכור (משלי כו ט):

### פסוק ג
 <strong>לחכי.</strong> החיך הוא מה שממעל להלשון:

### פסוק ד
 <strong>הביאני.</strong> עבר במקום עתיד: 
 <strong>ודגלו.</strong> מלשון דגל שמרימין בצבא:

### פסוק ה
 <strong>באשישות.</strong> הם הלגינים ישימו בהם היין כמו אשישי ענבים (הושע ג ב): 
 <strong>רפדוני.</strong> ענין הצעת המטה כמו רפדתי יצועי (איוב יז יג):

### פסוק ו
 <strong>תחבקני.</strong> ענין סבוב הזרוע בגוף:

### פסוק ז
 <strong>השבעתי.</strong> מלשון שבועה: 
 <strong>בצבאות.</strong> נקבות הצבאים: 
 <strong>באילות.</strong> נקבות האילים: 
 <strong>תעירו תעוררו.</strong> מלשון התעוררות, וכפל המלה לחזק הענין:

### פסוק ח
 <strong>הנה זה.</strong> הלשון הזה יורה על מהירות הענין וכן והנה זה מלאך נוגע בו (מ״א יט ה): 
 <strong>מדלג.</strong> מקפץ שניהם ענין רקוד ומהירות ההליכה והכפל במלות שונות יורה על מרבית המהירות:

### פסוק ט
 <strong>דומה.</strong> מלשון דמיון: 
 <strong>לעופר כן.</strong> יקרא ילד האיל וכן יקרא ילד הצבי. כמו שנאמר כשני עפרים תאומי צביה (לקמן ד ה): 
 <strong>משגיח.</strong> ענין הבטה בהתבוננת רב: 
 <strong>מציץ.</strong> מלשון נצץ והוא גלוי הפרח רוצה לומר מגלה עצמו להיות נראה ונשקף: 
 <strong>החרכים.</strong> תרגום של חלון חרכא:

### פסוק י
 <strong>ענה.</strong> ענין הרמת קול כמו וענו הלוים כו׳ קול רם (דברים כז יד):

### פסוק יא
 <strong>הסתיו.</strong> זמן החורף כי וקיץ וחורף (בראשית ח כב), תרגם אונקלוס וקיטא וסתוא: 
 <strong>חלף.</strong> עבר כמו וחלף ביהודה (ישעיה ח ח):

### פסוק יב
 <strong>הנצנים.</strong> ענין פרח כמו עלתה נצה (בראשית מ י): 
 <strong>הזמיר.</strong> מלשון זמר ושיר: 
 <strong>התור.</strong> הוא שם עוף:

### פסוק יג
 <strong>חנטה.</strong> יציאת הפירות והראותן קודם גמר בישולן תקרא חנטה ובדברי רז״ל אילן שחנטו פירותיו (ר״ה טו.): 
 <strong>פגיה.</strong> הם התאנים שלא בשלו כל צרכן ובדברי רז״ל פגה שטמנה (שבת קכג.): 
 <strong>סמדר.</strong> הם הענבים הדקים הניכרים אחר שנפל הפרח וכן פתח הסמדר (לקמן ז יג): 
 <strong>לך.</strong> רוצה לומר להנאתך:

### פסוק יד
 <strong>בחגוי.</strong> ענין בקוע וחריץ כמו שוכני בחגוי סלע (עובדיה א ג): 
 <strong>המדרגה.</strong> ענין מעלות כמו ונפלו המדרגות (יחזקאל לח כ): 
 <strong>ערב.</strong> ענין מתיקות ונעימות כמו וערבה לה׳ מנחת (מלאכי ג ד): 
 <strong>נאוה.</strong> נאה ויפה:

### פסוק טו
 <strong>שועלים.</strong> שם חיה מה: 
 <strong>מחבלים.</strong> משחיתים כמו וחובל עול (ישעיה י כז):

### פסוק יז
 <strong>שיפוח.</strong> מלשון הפחה ונשיבה: 
 <strong>היום.</strong> וכן יקרא השמש כמ ולקוח היום (בראשית ג ח), וזהו לפי שבעוד השמש על הארץ הוא יום: 
 <strong>ונסו.</strong> מלשון ניסה ובריחה: 
 <strong>הצללים.</strong> מלשון צל: 
 <strong>סב.</strong> מלשון סביב: 
 <strong>דמה.</strong> מלשון דמיון: 
 <strong>לעופר.</strong> הוא ילד האיל: 
 <strong>בתר.</strong> ענין חלוקה והפלגה כמו ויבתר אותם בתוך (בראשית טז י): 
 <strong>ג (ב) בשוקים וברחובות.</strong> כפל המלה בשמות נרדפים וכן אדמת עפר (דניאל יב ב):


## פרק ג
### פסוק ד
 <strong>כמעט.</strong> באה הכ״ף לאמתת הדבר וכן מכרה כיום (בראשית כה לא): 
 <strong>ארפנו.</strong> מלשון רפיון: 
 <strong>הורתי.</strong> מלשון הריון ורוצה לומר אמי שהרתה אותי והוא כפל ענין במלות שונות:

### פסוק ה
 <strong>תעירו תעוררו.</strong> מלשון התעוררות:

### פסוק ו
 <strong>כתמרות.</strong> מלשון אילן תמר, ורוצה לומר עמוד עשן זקוף כאילן תמר וכן ותמרות עשן (יואל ג ג): 
 <strong>מקטרת.</strong> הבערת הבשמים להריח קרוי קטרת בלשון מקרא: 
 <strong>מור ולבונה.</strong> שמות מיני בושם: 
 <strong>אבקת.</strong> רוצה לומר בשמים השחוקים דק דק כאבק וכן יקרא עפר הדק. כמו יסכך אבקם (יחזקאל כו י): 
 <strong>רוכל.</strong> כן יקרא מוכר הבושם כמו הצורפים והרוכלים (נחמיה ג לב):

### פסוק ח
 <strong>מלמדי.</strong> ענין הרגל כמו וילמד לטרוף טרף (יחזקאל יט ו): 
 <strong>על ירכו.</strong> על צדו:

### פסוק ט
 <strong>אפריון.</strong> הוא המטה שנושאין בה הכלות ובדברי רז״ל הושיבה באפריון (סוטה יב.). וכן קראו רז״ל למטה פוריה, ואמרו על שם שפרין ורבין עליה (כתובות י:): 
 <strong>הלבנון.</strong> שם יער בארץ ישראל:

### פסוק י
 <strong>רפידתו.</strong> ענין הצעה כמו רפדוני בתפוחים (לעיל ב ה): 
 <strong>ן מרכבו.</strong> מלשון רכיבה: 
 <strong>ארגמן.</strong> שם צבע חשוב: 
 <strong>רצוף.</strong> ענין גחלת אש, ובידו רצפה (ישעיה ו ו) ודרף המקרא לכנות הפלגת האהבה באש הבוער ומתלהב. וכן רשפיה רשפי אש שלהבת יה (לקמן ח ו):

### פסוק יא
 <strong>בעטרה.</strong> בכתר: 
 <strong>חתונתו.</strong> מלשון חתן:


## פרק ד
### פסוק א
 <strong>הנך.</strong> הנה את: 
 <strong>יונים.</strong> כיונים: 
 <strong>מבעד.</strong> בפנים כי בעד ענינו דבר המפסיק כמו הארץ בריחיה בעדי (יונה ב ז), ומבעד הוא הדבר שהוא מפנים לאותו בעד המפסיק: 
 <strong>לצמתך.</strong> הוא המסוה המכסה את הפנים כמו גלי צמתך (ישעיה מז ב), והוא יריעה דקה מאד ומריאת הפנים נראה דרך בה: 
 <strong>שגלשו.</strong> ענין מריטת השער כי גבח הוא (ויקרא יג מא), תרגום אונקלוס גליש הוא:

### פסוק ב
 <strong>הקצובות.</strong> ענין חיתוך וכריתה כמו מדה אחת וקצב אחד (מ״א ו כה): 
 <strong>מתאימות.</strong> מלשון תאומים: 
 <strong>ושכלה.</strong> רוצה לומר חסרון ופגם ואמר בלשון שכלה מלשון הנופל בבעלי חיים הנשכל מחיה רעה:

### פסוק ג
 <strong>כחוט השני.</strong> פתיל צבוע אדום כמו ושני תולעת (במדבר יט ו): 
 <strong>ומדברך.</strong> דבורך: 
 <strong>נאוה.</strong> נאה ויפה: 
 <strong>כפלח.</strong> ענין בקוע כמו כפלח תחתית (איוב מא טז): 
 <strong>רקתך.</strong> הוא גובה הפנים שאצל העין מזה ומזה ויקרא כן על מיעוט ורקות הבשר אשר בהם וכן ותתקע את היתד ברקתו (שופטים ד כא):

### פסוק ד
 <strong>לתלפיות.</strong> ענין הוראה ולמוד כמו מלפנו מבהמות ארץ (איוב לה י), והתי״ו שבתפליות הוא. כמו תי״ו שבתרמית ובתבנית: 
 <strong>שלטי.</strong> הוא המגן וכן את שלטי הזהב (דה״א יח ז):

### פסוק ה
 <strong>שדיך.</strong> הם דדי האשה: 
 <strong>עפרים.</strong> כן יקראו ילדי הצביה והאילה:

### פסוק ו
 <strong>שיפוח.</strong> מלשון הפחה ונשיבה: 
 <strong>היום.</strong> השמש: 
 <strong>ונסו.</strong> מלשון ניסה ובריחה: 
 <strong>הצללים.</strong> מלשון אצל: 
 <strong>המור, הלבונה.</strong> שמות מיני בושם:

### פסוק ח
 <strong>מלבנון.</strong> שם יער: 
 <strong>כלה.</strong> תקרא כן על כי אז היא כלולה כל מיני יופי ופאר: 
 <strong>תשורי.</strong> ענין צעדה והלוך כמו באשורו אחזה רגלי (איוב כג יא): 
 <strong>אמנה, שניר וחרמון.</strong> שמות הרים: 
 <strong>ממעונות.</strong> ענין מדור כמו ה׳ מעון אתה היית (תהלים צ א):

### פסוק ט
 <strong>לבבתני.</strong> מלשון לב: 
 <strong>ענק.</strong> כן יקרא עדי הצואר כמו וענקים לגרגרותיך (משלי א ט):

### פסוק י
 <strong>מה יפו.</strong> מלת מה יורה על הפלגת הדבר כמו מה רב טובך (תהלים לא כ): 
 <strong>דודיך.</strong> אהבתך וחבתך:

### פסוק יא
 <strong>נופת.</strong> ענין הזלה והתכה כמו ונופת צופים (שם יט יא), ותחסר מלת צופים והוא מובן מעצמו שרוצה לומר כהזלת חלות הדבש: 
 <strong>תטפנה.</strong> תרד טיפין: 
 <strong>שלמותיך.</strong> בגדיך:

### פסוק יב
 <strong>נעול.</strong> סגור וכן ונעל הדלת (ש״ב יג יח): 
 <strong>גל.</strong> מעין כמו גולות מים (יהושע טו יט): 
 <strong>חתום.</strong> ענין סגירה כמו כי חתום הוא (ישעיה כט יא):

### פסוק יג
 <strong>שלחיך.</strong> כן יקראו הסעיפים המתפשטים ויוצאים כמו שלחותיה נטשו (שם טז ח): 
 <strong>פרדס.</strong> כן יקרא גן מעצי מאכל, וכן גנות ופרדסים (קהלת ב ה): 
 <strong>מגדים.</strong> כן יקרא דבר משובח ומעולה כמו ומגדנות נתן לאחיה (בראשית כד נג): 
 <strong>כפרים נרדים.</strong> מיני בושם:

### פסוק יד
 <strong>נרד וכרכם וגו׳.</strong> כולם שמות מיני בושם הם: 
 <strong>ראשי.</strong> ענין מיטב ומובחר כמו וראשית שמנים (עמוס ו ו):

### פסוק טו
 <strong>חיים.</strong> נובעים כמו על מים חיים (ויקרא יד ה): 
 <strong>ונוזלים.</strong> מלשון הזלה ונטיפה:

### פסוק טז
 <strong>עורי.</strong> מלשון התעוררות: 
 <strong>הפיחי.</strong> מלשון הפחה ונשיבה:


## פרק ה
### פסוק א
 <strong>באתי.</strong> עבר במקום עתיד וכן אריתי אכלתי שתיתי: 
 <strong>אריתי.</strong> ענין לקיטה, כמו וארוה כל עוברי דרך (תהלים פ יג): 
 <strong>יערי.</strong> כן יקראו הקנים שגדל בהם הדבש וכן ביערת הדבש (ש״א יד כז): 
 <strong>ושכרו.</strong> ענין השתיה יותר מכדי המדה: 
 <strong>דודים.</strong> אהובים:

### פסוק ב
 <strong>ער.</strong> מלשון הערה והקצה: 
 <strong>דופק.</strong> ענין ההכאה בנחת על הדלת כמו מתדפקים על הדלת (שופטים יט כב): 
 <strong>תמתי.</strong> מלשון תמימות והוא הפוך המרמה: 
 <strong>קוצותי.</strong> הוא שער הראש התלוי למטה וכן קווצותיו תלתלים האמור למטה: 
 <strong>רסיס.</strong> ענין זלוף ונטיפה וכן לרוס את הסולת (יחזקאל מו יד):

### פסוק ג
 <strong>פשטתי.</strong> ענין הסרת המלבוש: 
 <strong>איככה.</strong> מלשון איך: 
 <strong>אטנפם.</strong> מלשון טינוף ולכלוך:

### פסוק ד
 <strong>שלח.</strong> ענין הושטה: 
 <strong>החור.</strong> הנקב: 
 <strong>המו.</strong> מלשון המייה והוא ענין צער והכמרת רחמים וכן ועל כן המו מעי לו (ירמיה לא יט): 
 <strong>עליו.</strong> בעבורו:

### פסוק ה
 <strong>עובר.</strong> ענין התפשטות: 
 <strong>כפות המנעול.</strong> הכלי שסוגרין בו הדלת קרוי מנעול כמו מנעוליו ובריחו (נחמיה ג) וכפות הם ידות המנעול הנתחבים במקום העשוי להם לסגור הדלת, והוא מלשון כף היד:

### פסוק ו
 <strong>חמק.</strong> ענין סבוב כמו עד מתי תתחמקין (ירמיה לא כא):

### פסוק ז
 <strong>פצעוני.</strong> היא מכה המוציאה דם וכן פצע תחת פצע (שמות כא כה). נשאו. לקחו. וכן ובתים ונשאו (מיכה ב ב): 
 <strong>רדידי.</strong> הוא שם תכשיט מה מרודד ודק וכן והצניפות והרדידים (ישעיה ג כג):

### פסוק י
 <strong>צח.</strong> ענין בהירות הלובן כמו צחו מחלב (איכה ד ז): 
 <strong>דגול.</strong> מלשון דגל והוא הנס שנושאים לפני כל מחנה ומחנה וכן איש על דגלו (במדבר ב ב): 
 <strong>מרבבה.</strong> רבוא הוא עשרת אלפים:

### פסוק יא
 <strong>כתם פז.</strong> זהב טוב ויקר כמו בכתם אופז (דניאל י ה): 
 <strong>קווצותיו.</strong> הוא שער הראש התלוי למטה: 
 <strong>תלתלים.</strong> מלשון תל וגובה: 
 <strong>כעורב.</strong> שם מין עוף:

### פסוק יב
 <strong>אפיקי מים.</strong> מקומות שהמים שוטפים ונגרים בחוזק וכן כאפיקים בנגב (תהלים קכו ד):

### פסוק יג
 <strong>לחיו.</strong> הוא המקום מתחת לעין: 
 <strong>כערוגת.</strong> הוא תלם המחרישה כמו מערוגות מטעה (יחזקאל יז ז): 
 <strong>מגדלות.</strong> גידולי מרקחים. כן יקראו הסממנים המעורבים השמורים לזמן מרובה. וכן רוקח מרקחת (שמות ל כה): 
 <strong>שושנים.</strong> שם עשב המריח: 
 <strong>עובר.</strong> רוצה לומר מתפשט:

### פסוק יד
 <strong>גלילי.</strong> אופני המרכבה כמו על גלילי כסף (אסתר א ו): 
 <strong>בתרשיש.</strong> שם אבן יקר: 
 <strong>מעיו.</strong> על הבטן יאמר שבו המעים: 
 <strong>עשת.</strong> ענין בהירות וזכות וכן ברזל עשות (יחזקאל חז יט): 
 <strong>שן.</strong> היא שן הפיל: 
 <strong>מעולפת.</strong> ענין עטוף וכסוי כמו ותתעלף (בראשית לח יד):

### פסוק טו
 <strong>שוקיו.</strong> הוא פרק מפרקי הרגל: 
 <strong>שש.</strong> אבן שיש: 
 <strong>מיוסדים.</strong> מלשון יסוד: 
 <strong>אדני.</strong> הוא הדבר שהעמוד תקוע בו וכן אדני כסף (שמות כו יט): 
 <strong>פז.</strong> הוא המובחר שבזהבים: 
### פסוק טז
 <strong>חכו.</strong> הוא מה שממעל הלשון והוא מכלי הדבור: 
 <strong>ממתקים.</strong> מלשון מתוק:


## פרק ו
### פסוק א
 <strong>אנה.</strong> להיכן כמו אנה אלך מרוחך (תהלים קלט ז):

### פסוק ב
 <strong>לרעות.</strong> מלשון מרעה:

### פסוק ד
 <strong>כתרצה.</strong> שם עיר מלוכה למלכי ישראל: 
 <strong>נאוה.</strong> נאה ויפה: 
 <strong>איומה.</strong> מלשון אימה ופחד: 
 <strong>כנדגלות.</strong> מלשון דגל ורוצה לומר מחנות בעלי דגל:

### פסוק ה
 <strong>הסבי.</strong> מלשון סבוב והחזרה: 
 <strong>הרהיבוני.</strong> ענין התחזקות כמו תרהיבני בנפשי עוז (תהלים קלח ג): 
 <strong>שגלשו.</strong> ענין מריטת השער:

### פסוק ו
 <strong>מתאימות.</strong> מלשון תאומים: 
 <strong>ושכולה.</strong> רוצה לומר חסרון ופגם ואמר בלשון השאלה:

### פסוק ז
 <strong>כפלח.</strong> ענין בקוע כמו כפלח תחתית (איוב מא טז): 
 <strong>רקתך.</strong> הוא גובה הפנים שאצל העין מזה ומזה וכן ותתקע את היתד ברקתו (שופטים ד יא): 
 <strong>מבעד.</strong> מבפנים: 
 <strong>לצמתך.</strong> היא המסוה המכסה את הפנים וכן גלי צמתך (ישעיה מז ב):

### פסוק ח
 <strong>ועלמות.</strong> נערות וכן עלמות אהבוך (לעיל א א):

### פסוק ט
 <strong>ברה.</strong> מלשון ברור ונקי: 
 <strong>ויאשרוה.</strong> ענין הלול ושבח כמו אשרי האיש (תהלים א א):

### פסוק י
 <strong>הנשקפה.</strong> ענין ראיה והבטה כמו בעד החלון נשקפה (שופטים ה כח): 
 <strong>שחר.</strong> כוכב השחר: 
 <strong>איומה.</strong> מלשון אימה ופחד: 
 <strong>כנדגלות.</strong> מלשון דגל של מחנות עם:

### פסוק יא
 <strong>באבי הנחל.</strong> בצמחי הנחל כמו עודנו באבו (איוב ח יב): 
 <strong>הפרחה.</strong> מלשון פרח: 
 <strong>הנצו.</strong> הוא חנטת הפרי כשהפרח נופל כמו ויוצא פרח ויצץ ציץ (במדבר יז כג):

### פסוק יב
 <strong>שמתני.</strong> מלשון שימה ועשיה: 
 <strong>עמי.</strong> היו״ד יתירה כמו שוכני סנה (דברים לג טז) ורבים כמוהו: 
 <strong>נדיב.</strong> ענין שררה כי דרך השר לנדב ולתת מתן:  
## פרק ז
### פסוק א
 <strong>השולמית.</strong> מלשון שלם: 
 <strong>ונחזה.</strong> ענין ראיה והבטה: 
 <strong>כמחולת.</strong> ענין רקוד של שמחה כמו לחול במחולות (שופטים כא כא): 
 <strong>המחנים.</strong> מלשון מחנה:

### פסוק ב
 <strong>פעמיך.</strong> כן יקראו הרגלים וכן פעמי דלים (ישעיה כו ו): 
 <strong>בנעלים.</strong> מלשון מנעול: 
 <strong>חמוקי.</strong> ענין סבוב והיקף כמו חמק עבר (לעיל ה ו): 
 <strong>ירכיך.</strong> מלשון ירך והוא מפרקי הרגל: 
 <strong>חלאים.</strong> ענין תכשיט כמו וחלי כתם (משלי כה יב): 
 <strong>אמן.</strong> כן יקרא המופלג במלאכה:

### פסוק ג
 <strong>שררך.</strong> הוא הטבור כמו ואונו בשרירי בטנו (איוב מ טז): 
 <strong>אגן.</strong> מזרק וכן וישם באגנות (שמות כד ו): 
 <strong>הסהר.</strong> תרגום של ירח הוא סיהרא: 
 <strong>המזג.</strong> עניינו יין המעורב במים, וזה הלשון ידוע בדברי רז״ל: 
 <strong>ערמת.</strong> אגודת שבלים וכן סלוה כמו ערמים (ירמיהו נ׳:כ״ו): 
 <strong>סוגה.</strong> מלשון סייג וגדר ובמשנה מסורת סייג לתורה (אבות פ״א פ״ג):

### פסוק ד
 <strong>עפרים.</strong> כן יקראו ילדי הצבי והאיל:

### פסוק ה
 <strong>השן.</strong> שן הפיל: 
 <strong>ברכות.</strong> מקום בנוי באבנים ובסיד ושם מתכנסים המים וכן בתעלת הברכה (מ״ב יח יז): 
 <strong>אפך.</strong> חוטמך צופה. ענין הבטה וראיה:

### פסוק ו
 <strong>ודלת.</strong> כן יקרא דבר הנתלה בדבר ויורד למטה ובדברי רז״ל הדלה עליה את הגפן (סוכה יא.), וכן ורעו דליותיו (ירמיה יא טז): 
 <strong>כארגמן.</strong> מין צבע אדומה: 
 <strong>אסור.</strong> ענין קשירה: 
 <strong>ברהטים.</strong> הבנינים שעל העליות מחדר לחדר וכן רהיטנו ברותים (לעיל א יז): 
 <strong>מה יפית.</strong> מלת מה הוכחה על הפלגת הענין וכן מה רב טובך (תהלים לא כ): 
 <strong>נעמת.</strong> ענין אהבה כמו אף נעים (לעיל א טז):

### פסוק ח
 <strong>קומתך.</strong> מלשון קומה וגבהות: 
 <strong>דמתה.</strong> מלשון דמיון והשוואה: 
 <strong>לאשכלות.</strong> כן יקרא הענף והגרגרים תלוים בו וכן אשכול הכופר (לעיל א יד):

### פסוק ט
 <strong>בסנסניו.</strong> ענין סעיף וענף ואין לו דומה: 
 <strong>נא.</strong> עתה:

### פסוק י
 <strong>וחכך.</strong> הוא מה שממעל הלשון והוא מכלי הדבור: 
 <strong>לדודי.</strong> כמו לדודים ונפלה המ״ם כמו על דברי חוזי (דה״ב לג יט) ומשפטו חוזים ורבים כמוהו: 
 <strong>למישרים.</strong> מלשון ישר: 
 <strong>דובב.</strong> ענין שיחה ודברו כמו ודיבת עם (יחזקאל לו ג): 
 <strong>ישנים.</strong> מלשון שינה:

### פסוק יא
 <strong>תשוקתו.</strong> ענין תאוה וחשק כמו ואליך תשוקתו (בראשית ד ז):

### פסוק יב
 <strong>לכה.</strong> הוא ענין זרוז: 
 <strong>נלינה.</strong> מלשון לינה: 
 <strong>בכפרים.</strong> כן יקראו המקומות הקטנות כמו בערים ובכפרים (דה״א כז):

### פסוק יג
 <strong>נשכימה.</strong> מלשון השכמה: 
 <strong>הסמדר.</strong> הם הענבים הדקים הניכרים אחר שנפלה הפרח וזהו פתח הסמדר: 
 <strong>הנצו.</strong> הוא חנטת הפרי: 
 <strong>דודי.</strong> ענין אהבה וחבה:

### פסוק יד
 <strong>הדודאים.</strong> שם עשב כדמות אדם זכר ונקבה וכן וימצא דודאים בשדה (בראשית ל יד): 
 <strong>מגדים.</strong> כן יקראו פירות משובחים וכן פרי מגדים (לעיל ד יג): 
 <strong>ישנים.</strong> ענין זקנה: 
 <strong>צפנתי.</strong> ענין הטמנה והסתרה כמו יצפנו דעת (משלי י יד):


## פרק ח
### פסוק א
 <strong>שדי אמי.</strong> דדי אמי: 
 <strong>בחוץ.</strong> בשוק: 
 <strong>אשקך.</strong> מלשון נשיקה: 
 <strong>יבזו.</strong> מלשון בזיון:

### פסוק ב
 <strong>אנהגך.</strong> מלשון הנהגה והליכה: 
 <strong>אשקך.</strong> ענין שתיה: 
 <strong>הרקח.</strong> ענין תערובות בשמים כמו רוקח מרקחת (שמות ל כה): 
 <strong>מעסיס.</strong> ענין סחיטה ורוצה לומר המיץ היוצא על ידי סחיטה וכן וכעסיס דמם ישכרון (ישעיה מט כו):

### פסוק ג
 <strong>תחבקני.</strong> ענין סבוב הזרוע בגוף: 
 <strong>תעירו, תעוררו.</strong> מלשון התעוררות, וכפל המלה לחזוק הענין:

### פסוק ה
 <strong>מתרפקת.</strong> ענין התחברות ודבוק ואין לו דמיון במקרא והוא מלשון ערבי: 
 <strong>על דודה.</strong> עם דודה וכן ויבאו האנשים על הנשים (שמות לה כב): 
 <strong>עוררתיך.</strong> מלשון התעוררות: 
 <strong>חבלתך.</strong> כן יקראו מכאוב הלידה כמו שנאמר חבלים יאחזוך כמו אשת לידה (ירמיה יג כא):

### פסוק ו
 <strong>כחותם.</strong> הוא הטבעת העשוי לחותם בו כתבים וכן חותמך ופתילך (בראשית לח יח): 
 <strong>עזה.</strong> חזקה: 
 <strong>כשאול.</strong> הוא בור הקבר: 
 <strong>קנאה.</strong> ענינו צער מה בראות דבר מה בזולת והוא לא יוכל להשיגו כמו ותקנא רחל באחותה (שם ל א): 
 <strong>רשפיה.</strong> ענין גחלת הבוערת וכן ומקניהם לרשפים (תהלים עח מח): 
 <strong>שלהבת יה.</strong> שלהבת הוא ענין להב כמו תיבש שלהבת (איוב טו לא), ורוצה לומר להבת אש גדולה כי כן דרך המקרא כשרוצה להגדיל דבר מה סומכו למלת השם. וכן ארץ מאפליה (ירמיה ב לא) ורבים כמוהו:

### פסוק ז
 <strong>לכבות.</strong> מלשון כבוי: 
 <strong>ישטפוה.</strong> ענין גריפה על ידי חוזק הרדיפה וכן תשטף ספיחיה (איוב יד יט): 
 <strong>הון.</strong> ענין עושר וכן הון יקר (משלי א יג): 
 <strong>בוז יבוזו.</strong> מלשון בזיון:

### פסוק ח
 <strong>בה.</strong> רוצה לומר בענינה:

### פסוק ט
 <strong>נבנה.</strong> מלשון בנין: 
 <strong>עליה.</strong> בעבורה: 
 <strong>טירת.</strong> היכל וארמון וכן תהי טירתם נשמה (תהלים סט כו): 
 <strong>נצור.</strong> מלשון מצור ומבצר: 
 <strong>לוח.</strong> נסר כמו את כל לחותים (יחזקאל כז ה):

### פסוק י
 <strong>כמגדלות.</strong> מלשון מגדל: 
 <strong>כמוצאת.</strong> מלשון מציאה: 
### פסוק יא
 <strong>בבעל.</strong> במישור וכן בעל גד (יהושע יא יז): 
 <strong>המון.</strong> ענין עם רב:

### פסוק יב
 <strong>לנוטרים.</strong> ענין שמירה כמו נוטרה את הכרמים (לעיל א ו):

### פסוק יג
 <strong>היושבת.</strong> בה״א הקריאה כמו הדור אתם ראו (ירמיה ב לא): 
 <strong>מקשיבים.</strong> ענין שמיעה והאזנה:

### פסוק יד
 <strong>ברח.</strong> ענין מהירות ההליכה: 
 <strong>ודמה.</strong> מלשון דמיון: 
 <strong>לעופר.</strong> כן יקרא ילד האיל:

